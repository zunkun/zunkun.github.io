[{"id":10742,"chapter":"卷二十","chapternum":20,"content":"欽定四庫全書","linenum":1,"tcsc":"tc","type":"章节说明","author":"","charstyle":"","uid":null,"taskid":1,"linetype":"bookdesc"},{"id":10743,"chapter":"卷二十","chapternum":20,"content":"御定全唐詩錄卷二十","linenum":2,"tcsc":"tc","type":"章节说明","author":"","charstyle":"","uid":null,"taskid":1,"linetype":"bookdesc"},{"id":10744,"chapter":"卷二十","chapternum":20,"content":"李白","linenum":3,"tcsc":"tc","type":"作者","author":"李白","charstyle":"","uid":null,"taskid":1,"linetype":"author"},{"id":10745,"chapter":"卷二十","chapternum":20,"content":"白字太白興聖皇帝九世孫其先隋末以罪徙西域神龍初遁還客巴西白之生母夢長庚星因以命之十歳通詩書旣長隱岷山州舉有道不應蘇頲爲益州長史見白異之曰是子天才奇特少益以學可比相如然喜縱橫術擊劒爲任俠輕財重施更客任城與孔巢父韓凖裴政張叔眀陶沔居徂徠山日沈飲號竹溪六逸天寶初南入會稽與吳筠善筠被召故白亦至長安往見賀知章知章見其文歎曰子謫仙人也言於眀皇召見金鑾殿論當世事奏頌一篇帝賜食親爲調羮有詔供奉翰林白猶與飲徒醉於市帝坐沉香亭子意有所感欲得白爲樂章召入而白已醉左右以水頮面稍解援筆成文婉麗精切無留思帝愛其才數宴見白嘗侍帝醉使髙力士脫鞾力士素愧耻之摘其詩以激楊貴妃帝欲官白妃輒阻止白自知不爲親近所容益驁放不自脩與賀知章李適之汝陽王璡崔宗之蘇晉張旭焦遂爲酒中八仙人懇求還山帝賜金放還白浮遊四方嘗乗舟與崔宗之自采石至金陵著宫錦袍坐舟中㫄若無人安祿山反轉側宿松匡廬間永王璘辟爲府僚佐璘起兵逃回彭澤璘敗當誅初白遊幷州見郭子儀奇之子儀嘗犯法白爲救免至是子儀請解官以贖有詔長流夜郎會赦還尋陽坐事下獄時宋若思將吳兵三千赴河南道尋陽釋囚辟爲參謀未幾辭職李陽氷爲當塗令白依之代宗立以左拾遺召而白已卒年六十餘白晚好黃老度牛渚磯至姑孰恱謝家青山欲終焉及卒葬東麓元和末宣歙觀察使范傳正祭其塜禁樵採訪後裔惟二孫女嫁爲民妻進止仍有風範因泣曰先祖志在青山頃葬東麓非本意傳正爲改葬立二碑焉南部新書云李白山東人父爲任城尉因家焉稱蜀人非也今任城令㕔有白之祠尚存唐范傳正誌其墓曰白涼武昭王九世孫昭王隴西人隋末子孫以罪徙西域神龍時白父客自西域逃居緜之巴西而白生焉唐魏顆李陽氷序其文劉全白撰其墓碣皆曰廣漢人故論白者㦯曰隴西㦯曰山東㦯曰蜀陽氷云李翰林浪跡縱酒以自昏穢咏歎之際屢稱山東李白亦云以張垍讒逐遊海岱間子美所謂汝與山東李白好蓋白自號也天寶遺事云李白於便殿對眀皇撰詔誥時十月大寒筆凍莫能書字帝勅宫嬪數人侍於李白左右令各執牙筆呵之遂取而書其詔其受聖眷如此","linenum":4,"tcsc":"tc","type":"作者说明","author":"李白","charstyle":"","uid":null,"taskid":1,"linetype":"authordesc"},{"id":10746,"chapter":"卷二十","chapternum":20,"content":"古體詩","linenum":5,"tcsc":"tc","type":"古近体","author":"李白","charstyle":"古體詩","uid":null,"taskid":1,"linetype":"charstyle"},{"id":10747,"chapter":"卷二十","chapternum":20,"content":"善哉行","linenum":6,"tcsc":"tc","type":"标题","author":"李白","charstyle":"古體詩","uid":null,"taskid":1,"linetype":"title"},{"id":10748,"chapter":"卷二十","chapternum":20,"content":"來日一身㩦糧負薪道長食盡苦口焦唇今日醉飽樂過千春仙人相存誘我逺學海凌三山陸憇五嶽乗龍天飛目瞻兩角授以神藥金丹滿握蟪蛄䝉恩深媿短促思塡東海強銜一木道重天地軒師廣成蟬翼九五以求長生下士大笑如蒼蠅聲","linenum":7,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10749,"chapter":"卷二十","chapternum":20,"content":"古風","linenum":8,"tcsc":"tc","type":"标题","author":"李白","charstyle":"古體詩","uid":null,"taskid":1,"linetype":"title"},{"id":10750,"chapter":"卷二十","chapternum":20,"content":"大雅久不作吾衰竟誰陳王風委蔓草戰國多荆榛龍虎相啖食兵戈逮狂秦正聲何微茫哀怨起騷人揚馬激頽波開流蕩無垠廢興雖萬變憲章亦已淪自從建安來綺麗不足珍聖代復元古垂衣貴清眞羣才屬休眀乗運共躍鱗文質相炳煥衆星羅秋旻我志在刪述垂輝映千春希聖如有立絶筆於獲麟","linenum":9,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10751,"chapter":"卷二十","chapternum":20,"content":"蟾蜍薄太清蝕此瑶臺月圎光虧中天金魄遂淪没螮蝀入紫微大眀夷朝暉浮雲隔兩曜萬象昏隂霏蕭蕭長門宫昔是今已非桂蠧花不實天霜下嚴威沈歎終永夕感我涕沾衣〈開元十二年七月廢皇后王氏故有此作〉","linenum":10,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10752,"chapter":"卷二十","chapternum":20,"content":"秦皇掃六合虎視何雄哉揮劒决浮雲諸侯盡西來明斷自天啓大畧駕羣才收兵鑄金人函谷正東開銘功會稽嶺騁望琅邪臺刑徒七十萬起土驪山隈尚採不死藥茫然使心哀連弩射海魚長鯨正崔嵬額鼻象五嶽揚波噴雲雷鬐鬛蔽青天何由覩蓬萊徐市載秦女樓船幾時迴但見三泉下金棺葬寒灰","linenum":11,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10753,"chapter":"卷二十","chapternum":20,"content":"鳳飛九千仞五章備綵珍銜書且虛歸空入周與秦橫絶歷四海所居未得鄰吾營紫河車千載落風塵藥物祕海嶽採鉛青溪濱時登大樓山舉首望仙眞羽駕滅去影飇車絶迴輪尚恐丹液遲志願不及申徒霜鏡中髮羞彼鶴上人桃李何處開此花非我春唯應清都境長與韓衆親","linenum":12,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10754,"chapter":"卷二十","chapternum":20,"content":"太白何蒼蒼星辰上森列去天三百里邈爾與世絶中有綠髮翁披雲卧松雪不笑亦不語冥棲在巖穴我來逢眞人長跪問寶訣粲然忽自哂授以鍊藥說銘骨傳其語竦身已電滅仰望不可及蒼然五情熱吾將營丹砂永與世人別","linenum":13,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10755,"chapter":"卷二十","chapternum":20,"content":"代馬不思越越禽不戀燕情性有所習土風固其然昔別雁門關今戍龍庭前驚沙亂海日飛雪迷遥天蟣蝨生虎鶡心魂逐旌旃苦戰功不賞忠誠難可宣誰憐李飛將白首没三邊","linenum":14,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10756,"chapter":"卷二十","chapternum":20,"content":"客有鶴上仙飛飛凌太清揚言碧雲裏自道安期名兩兩白玉童雙吹紫鸞笙去影忽不見迴風送天聲舉首逺望之飄然若流星願餐金光草壽與天齊傾","linenum":15,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10757,"chapter":"卷二十","chapternum":20,"content":"咸陽二三月宫柳黃金枝綠幘誰家子賣珠輕薄兒日莫醉酒歸白馬驕且馳意氣人所仰冶遊方及時子雲不曉事晩獻長楊辭賦達身巳老草玄鬢若絲投閣良可歎但爲此輩嗤","linenum":16,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10758,"chapter":"卷二十","chapternum":20,"content":"莊周夢蝴蝶蝴蝶爲莊周一體更變易萬事良悠悠乃知蓬萊水復作清淺流青門種𤓰人舊日東陵侯富貴固如此營營何所求","linenum":17,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10759,"chapter":"卷二十","chapternum":20,"content":"齊有倜儻生魯連特髙妙眀月出海厎一朝開光耀却秦振英聲後世仰末照意輕千金贈顧向平原笑吾亦澹蕩人拂衣可同調","linenum":18,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10760,"chapter":"卷二十","chapternum":20,"content":"黃河走東溟白日落西海逝川與流光飄忽不相待春容捨我去秋髮巳衰改人生非寒松年貌豈長在吾當乗雲螭吸景駐光彩","linenum":19,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10761,"chapter":"卷二十","chapternum":20,"content":"松栢本孤直難爲桃李顔昭昭嚴子陵垂釣滄波間身將客星隱心與浮雲閒長揖萬乗君還歸富春山清風灑六合邈然不可攀使我長歎息冥棲巖石間","linenum":20,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10762,"chapter":"卷二十","chapternum":20,"content":"君平旣棄世世亦棄君平觀變窮太易探元化羣生寂寞綴道論空簾閉幽情騶虞不虛來鸑鷟有時鳴安知天漢上白日懸髙名海客去巳久誰人測沈冥","linenum":21,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10763,"chapter":"卷二十","chapternum":20,"content":"邊關饒風沙蕭索竟終古木落秋草黃登髙望塞虜荒城空大漠邊邑無遺堵白骨橫千霜嵯峨蔽榛莽借問誰陵虐天驕毒威武赫怒我聖皇勞師事鞞鼓陽和變殺氣發卒騷中土三十六萬人哀哀淚如雨且悲就行役安得營農圃不見征戍兒豈知關山苦李牧今不在邊人飼豺虎","linenum":22,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10764,"chapter":"卷二十","chapternum":20,"content":"燕昭延郭隗遂築黃金臺劇辛方趙至鄒衍復齊來奈何青雲士棄我如塵埃珠玉買歌笑糟糠飬賢才方知黃鶴舉千里獨徘徊","linenum":23,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10765,"chapter":"卷二十","chapternum":20,"content":"寶劒雙蛟龍雪花照芙蓉精光射天地雷騰不可衝一去別金匣飛沈失相從風胡去已久所以潛其鋒吳水𣸧萬丈楚山邈千重雌雄終不隔神物會當逢","linenum":24,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10766,"chapter":"卷二十","chapternum":20,"content":"天津三月時千門桃與李朝爲斷腸花莫逐東流水前水復後水古今相續流新人非舊人年年橋上遊雞鳴海色動謁帝羅公侯月落西上陽餘輝半城樓衣冠照雲日朝下散皇州鞍馬如飛龍黃金絡馬頭行人皆辟易志氣橫嵩丘入門上髙堂列鼎錯珍羞香風引趙舞清管隨齊謳七十紫鴛鴦雙雙戲庭幽行樂爭晝夜自言度千秋功成身不退自古多愆尤黃犬空嘆息綠珠成釁讎何如鴟夷子散髮棹扁舟","linenum":25,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10767,"chapter":"卷二十","chapternum":20,"content":"泣與親友別欲語再三咽朂君青松心努力保霜雪世路多險艱白日欺紅顔分手各千里去去何時還在世復幾時倐如飄風度空聞紫金經白首愁相誤撫已忽自笑沈吟爲誰故名利徒煎熬安得閒余步終留赤玉舄東上蓬山路秦帝如我求蒼蒼但煙霧","linenum":26,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10768,"chapter":"卷二十","chapternum":20,"content":"郢客吟白雪遺響飛青天徒勞歌此曲舉世誰爲傳試爲巴人唱和者乃數千吞聲何足道歎息空悽然秦水別隴首幽咽多悲聲胡馬顧朔雪躞蹀長嘶鳴感物動我心緬然含歸情昔視秋蛾飛今見春蠶生嫋嫋桑柘葉萋萋柳垂榮急節謝流水羇心揺懸旌揮涕且復去惻愴何時平","linenum":27,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10769,"chapter":"卷二十","chapternum":20,"content":"秋露如白玉團團下庭綠我行忽見之寒早悲嵗促人生鳥過目胡乃自結束景公一何愚牛山淚相續物苦不知足得隴又望蜀人心若波瀾世路有屈曲三萬六千日夜夜當秉燭","linenum":28,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10770,"chapter":"卷二十","chapternum":20,"content":"世道日交䘮澆風散淳源不采芳桂枝反棲惡木根所以桃李樹吐花竟不言大運有興没羣動爭飛奔歸來廣成子去入無窮門","linenum":29,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10771,"chapter":"卷二十","chapternum":20,"content":"碧荷生幽泉朝日艶且鮮秋花冐綠水密葉羅青煙秀色空絶世馨香誰爲傳坐看飛霜滿凋此紅芳年結根未得所願託華池邊","linenum":30,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10772,"chapter":"卷二十","chapternum":20,"content":"燕趙有秀色綺樓青雲端眉目艶皎月一笑傾城歡常恐碧草晩坐泣秋風寒纎手怨玉琴清晨起長歎焉得偶君子共乗雙飛鸞","linenum":31,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10773,"chapter":"卷二十","chapternum":20,"content":"容顔若飛電時景如飄風草綠霜巳白日西月復東華鬢不耐秋颯然成衰蓬古來賢聖人一一誰成功君千變猿鶴小人爲沙蟲不及廣成子乗雲駕輕鴻","linenum":32,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10774,"chapter":"卷二十","chapternum":20,"content":"三季分戰國七雄成亂麻王風何怨怒世道終紛拏至人洞玄象髙舉凌紫霞仲尼欲浮海吾祖之流沙聖賢共淪没臨岐胡咄嗟","linenum":33,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10775,"chapter":"卷二十","chapternum":20,"content":"玄風變太古道䘮無時還擾擾季葉人雞鳴趨四關但識金馬門誰知蓬萊山白首死羅綺笑歌無時閒綠酒哂丹液青娥凋素顔大儒揮金槌琢之詩禮間蒼蒼三珠樹冥目焉能攀","linenum":34,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10776,"chapter":"卷二十","chapternum":20,"content":"羽檄如流星虎符合專城喧呼救邊急羣鳥皆夜鳴白日曜紫微三公運權衡天地皆得一澹然四海清借問何以爲荅言楚徴兵渡瀘及五月將赴雲南征怯卒非戰士炎方難逺行長號別嚴親日月慘光晶泣盡繼以血心摧兩無聲困獸當猛虎窮魚餌奔鯨千去不一迴投軀豈全生如何舞干戚一使有苗平〈天寶九載南詔陷雲南楊國忠使鮮于仲通將兵討之大敗士卒死者六萬人白詩爲此而作〉","linenum":35,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10777,"chapter":"卷二十","chapternum":20,"content":"燕臣昔慟哭五月飛秋霜庶女號蒼天震風擊齊堂精誠有所感造化爲悲傷而我竟何辜逺身金殿傍浮雲蔽紫闥白日難迴光羣沙穢眀珠衆草凌孤芳古來共歎息流淚空沾裳","linenum":36,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10778,"chapter":"卷二十","chapternum":20,"content":"孤蘭生幽園衆草共蕪没雖照陽春暉復悲髙秋月飛霜早淅瀝綠艶恐休歇若無清風吹香氣爲誰發登髙望四海天地何漫漫霜被羣物秋風飄大荒寒榮華東流水萬事皆波瀾白日掩徂暉浮雲無定端梧桐巢燕雀枳棘棲鵷鸞且復歸去來劒歌行路難","linenum":37,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10779,"chapter":"卷二十","chapternum":20,"content":"鳳饑不啄粟所食唯琅玕焉能與羣雞蹙促爭一餐朝鳴崑丘樹夕飲砥柱湍歸飛海路逺獨宿天霜寒幸遇王子晉結交青雲端懷恩未得報感別空長嘆","linenum":38,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10780,"chapter":"卷二十","chapternum":20,"content":"朝弄紫泥海夕披丹霞裳揮手折若木拂此西日光雲卧遊八極玉顔已千霜飄飄入無倪稽首祈上皇呼我遊太素玉杯賜瓊漿一餐歴萬歳何用還故鄉永隨長風去天外恣飄揚","linenum":39,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10781,"chapter":"卷二十","chapternum":20,"content":"桃花開東園含笑誇白日偶䝉春風榮生此艶陽質豈無佳人色但恐花不實宛轉龍火飛零落早相失詎知南山松獨立自蕭飋","linenum":40,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10782,"chapter":"卷二十","chapternum":20,"content":"美人出南國灼灼芙蓉姿皓齒終不發芳心空自持由來紫宫女共妬青蛾眉歸去瀟湘沚沈吟何足悲青春流驚湍朱明驟迴薄不忍看秋蓬飄揚竟何託光風滅蘭蕙白露灑葵藿美人不我期草木日零落倚劒登髙臺悠悠送春目蒼榛蔽層丘瓊草隱𣸧谷鳳凰鳴西海欲集無珍木鸒斯得所居蒿下盈萬族晉風日已頽窮途方慟哭","linenum":41,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10783,"chapter":"卷二十","chapternum":20,"content":"越客採明珠提㩦出南隅清輝照海月美價傾鴻都獻君君按劒懷寶空長吁魚目復相哂寸心増煩紆惻惻泣路岐哀哀悲素絲路岐有南北素絲易變移萬事固如此人生無定期田竇相傾奪賓客互盈虧世途多翻覆交道方嶮巇斗酒強然諾寸心終自疑張陳竟火滅蕭朱亦星離衆鳥集榮柯窮魚守枯池嗟嗟失懽客勤問何所規","linenum":42,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10784,"chapter":"卷二十","chapternum":20,"content":"擬古","linenum":43,"tcsc":"tc","type":"标题","author":"李白","charstyle":"古體詩","uid":null,"taskid":1,"linetype":"title"},{"id":10785,"chapter":"卷二十","chapternum":20,"content":"青天何歷歷明星如白石黃姑與織女相去不盈尺銀河無鵲橋非時將安適閨人理紈素遊子悲行役瓶氷知冬寒霜露欺逺客客似秋葉飛飄颻不言歸別後羅帶長愁寛去時衣乗月託宵夢因之寄金徽","linenum":44,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10786,"chapter":"卷二十","chapternum":20,"content":"髙樓入青天下有白玉堂明月看欲墮當窗懸清光遥夜一美人羅衣沾秋霜含情弄柔瑟彈作陌上桑絃聲何激烈風卷遶飛梁行人皆躑躅棲鳥去迴翔但寫妾意苦莫辭此曲傷願逢同心者飛作紫鴛鴦","linenum":45,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10787,"chapter":"卷二十","chapternum":20,"content":"長繩難繫日自古共悲辛黃金髙北斗不惜買陽春石火無留光還如世中人即事巳如夢後來我誰身提壺莫辭貧取酒會四鄰仙人殊恍惚未若醉中眞","linenum":46,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10788,"chapter":"卷二十","chapternum":20,"content":"清都綠玉樹灼爍瑶臺春攀花弄秀色逺贈天仙人香風送紫蕋直到扶桑津取掇世上艶所貴心之珍相思傳一笑聊欲示情親","linenum":47,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10789,"chapter":"卷二十","chapternum":20,"content":"今日風日好眀日恐不如春風笑於人何乃愁自居吹簫舞彩鳳酌醴鱠神魚千金買一醉取樂不求餘達士遺天地東門有二䟽愚夫同瓦石有才知卷舒無事坐悲苦塊然涸轍鮒","linenum":48,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10790,"chapter":"卷二十","chapternum":20,"content":"運速天地閉朔風結飛霜百草死冬月六龍頽西荒太白出東方彗星揚精光鴛鴦非越鳥何爲眷南翔惟昔鷹將犬今爲侯與王得水成蛟龍爭池奪鳳凰北斗不酌酒南箕空簸揚","linenum":49,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10791,"chapter":"卷二十","chapternum":20,"content":"世路今太行迴車竟何託萬族皆凋枯遂無少可樂曠野多白骨幽魂共銷鑠榮貴當及時春華宜照灼人非崑山玉安得長璀錯身没豈不朽榮名在麟閣","linenum":50,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10792,"chapter":"卷二十","chapternum":20,"content":"月色不可掃客愁不可道玉露生秋衣流螢飛百草日月終銷毁天地同枯槁蟪蛄啼青松安見此樹老金丹寧誤俗昧者難精討爾非千歳翁多恨去世早飲酒入玉壺藏身以爲寶","linenum":51,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10793,"chapter":"卷二十","chapternum":20,"content":"生者爲過客死者爲歸人天地一逆旅同悲萬古塵月兔空擣藥扶桑已成薪白骨寂無言青松豈知春前後更嘆息浮榮何足珍","linenum":52,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10794,"chapter":"卷二十","chapternum":20,"content":"仙人騎綵鳳昨下閬風岑海水三清淺桃源一見尋遺我綠玉杯兼之紫瓊琴杯以傾美酒琴以閒素心二物非世有何論珠與金琴彈松裏風杯勸天上月風月長相知世人何倐忽","linenum":53,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10795,"chapter":"卷二十","chapternum":20,"content":"涉江弄秋水愛此荷花鮮攀荷弄其珠蕩漾不成圎佳期綵雲重欲贈隔逺天相思無由見悵望涼風前去去復去去辭君還憶君漢水旣殊流楚山亦此分人生難稱意豈得長爲羣越燕喜海日燕鴻思朔雲別久容華晩琅玕不能飯日落知天昏夢長覺道逺望夫登髙山化石竟不返","linenum":54,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10796,"chapter":"卷二十","chapternum":20,"content":"關山月","linenum":55,"tcsc":"tc","type":"标题","author":"李白","charstyle":"古體詩","uid":null,"taskid":1,"linetype":"title"},{"id":10797,"chapter":"卷二十","chapternum":20,"content":"明月出天山蒼茫雲海間長風幾萬里吹度玉門關漢下白登道胡窺青海灣由來征戰地不見有人還戍客望邊邑思歸多苦顔髙樓當此夜歎息未應閒","linenum":56,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10798,"chapter":"卷二十","chapternum":20,"content":"俠客行","linenum":57,"tcsc":"tc","type":"标题","author":"李白","charstyle":"古體詩","uid":null,"taskid":1,"linetype":"title"},{"id":10799,"chapter":"卷二十","chapternum":20,"content":"趙客縵胡纓吳鈎霜雪眀銀鞍照白馬颯沓如流星十步殺一人千里不留行事了拂衣去深藏身與名閒過信陵飲脫劒膝前橫將炙啖朱亥持觴勸侯嬴三杯吐然諾五嶽倒爲輕眼花耳熱後意氣素霓生救趙揮金槌邯鄲先震驚千秋二壯士烜赫大梁城縱死俠骨香不慙世上英誰能書閣下白首太玄經","linenum":58,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10800,"chapter":"卷二十","chapternum":20,"content":"長干行","linenum":59,"tcsc":"tc","type":"标题","author":"李白","charstyle":"古體詩","uid":null,"taskid":1,"linetype":"title"},{"id":10801,"chapter":"卷二十","chapternum":20,"content":"妾髮初覆額折花門前劇郎騎竹馬來遶牀弄青梅同居長干里兩小無嫌猜十四爲君婦羞顔未嘗開低頭向暗壁千喚不一迴十五始展眉願同塵與灰常存抱柱信豈上望夫臺十六君逺行瞿塘灔澦堆五月不可觸猿聲天外哀門前遲行跡一一生綠苔苔深不能掃落業秋風早八月蝴蝶來雙飛西園草感此傷妾心坐愁紅顔老早晩下三巴預將書報家相迎不道逺直至長風沙","linenum":60,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10802,"chapter":"卷二十","chapternum":20,"content":"憶妾深閨裏煙塵不曾識嫁與長干人沙頭𠉀風色五月南風興思君下巴陵八月西風起想君發揚子去來悲如何見少離別多湘潭幾日到妾夢越風波昨夜狂風度吹折江頭樹淼淼暗無邊行人在何處好乗浮雲驄佳期蘭渚東鴛鴦綠蒲上翡翠錦屏中自憐十五餘顔色桃花紅那作商人婦愁水復愁風","linenum":61,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10803,"chapter":"卷二十","chapternum":20,"content":"古朗月行","linenum":62,"tcsc":"tc","type":"标题","author":"李白","charstyle":"古體詩","uid":null,"taskid":1,"linetype":"title"},{"id":10804,"chapter":"卷二十","chapternum":20,"content":"小時不識月呼作白玉盤又疑瑶臺鏡飛上青雲端仙人垂兩足桂樹作團團白兔擣藥成問言誰與餐蟾蜍蝕圎影大眀夜已殘羿昔落九烏天人清且安隂精此淪惑去去不足觀憂來其如何悽愴摧心肝","linenum":63,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10805,"chapter":"卷二十","chapternum":20,"content":"獨不見","linenum":64,"tcsc":"tc","type":"标题","author":"李白","charstyle":"古體詩","uid":null,"taskid":1,"linetype":"title"},{"id":10806,"chapter":"卷二十","chapternum":20,"content":"白馬誰家子黃龍邊塞兒天山三丈雪豈是逺行時春蕙忽秋草莎雞鳴西池風摧寒㯶響月入霜閨悲憶與君別年種桃齊蛾眉桃今百餘尺花落成枯枝終然獨不見流淚空自知","linenum":65,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10807,"chapter":"卷二十","chapternum":20,"content":"妾薄命","linenum":66,"tcsc":"tc","type":"标题","author":"李白","charstyle":"古體詩","uid":null,"taskid":1,"linetype":"title"},{"id":10808,"chapter":"卷二十","chapternum":20,"content":"漢帝寵阿嬌貯之黃金屋咳唾落九天隨風生珠玉寵極愛還歇妬深情却疎長門一步地不𡧓暫迴車雨落不上天水覆難再收君情與妾意各自東西流昔日芙蓉花今成斷根草以色事他人能得幾時好","linenum":67,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10809,"chapter":"卷二十","chapternum":20,"content":"黃葛篇","linenum":68,"tcsc":"tc","type":"标题","author":"李白","charstyle":"古體詩","uid":null,"taskid":1,"linetype":"title"},{"id":10810,"chapter":"卷二十","chapternum":20,"content":"黃葛生洛溪黃花自綿羃青煙蔓長條繚繞幾百尺閨人費素手採緝作絺綌縫爲絶國衣逺寄日南客蒼梧大火落暑服莫輕擲此物雖過時是妾手中跡","linenum":69,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10811,"chapter":"卷二十","chapternum":20,"content":"白馬篇","linenum":70,"tcsc":"tc","type":"标题","author":"李白","charstyle":"古體詩","uid":null,"taskid":1,"linetype":"title"},{"id":10812,"chapter":"卷二十","chapternum":20,"content":"龍馬花雪毛金鞍五陵豪秋霜切玉劒落日眀珠袍鬭雞事萬乗軒蓋一何髙弓摧南山虎手接太行猱酒後競風采三杯弄寶刀殺人如剪草劇孟同遊遨發憤去函谷從軍向臨洮叱咤萬戰塲匈奴盡奔逃歸來使酒氣未肻拜蕭曹羞入原憲室荒徑隱蓬蒿","linenum":71,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10813,"chapter":"卷二十","chapternum":20,"content":"大堤曲","linenum":72,"tcsc":"tc","type":"标题","author":"李白","charstyle":"古體詩","uid":null,"taskid":1,"linetype":"title"},{"id":10814,"chapter":"卷二十","chapternum":20,"content":"漢水橫襄陽花開大堤暖佳期大隄下淚向南雲滿春風復無情吹我夣魂散不見眼中人天長音信斷","linenum":73,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10815,"chapter":"卷二十","chapternum":20,"content":"東武吟","linenum":74,"tcsc":"tc","type":"标题","author":"李白","charstyle":"古體詩","uid":null,"taskid":1,"linetype":"title"},{"id":10816,"chapter":"卷二十","chapternum":20,"content":"好古笑流俗素聞賢達風方希佐眀主長揖辭成功白日在髙天迴光燭微躬恭承鳳凰詔歘起雲蘿中清切紫霄迴優㳺丹禁通君王賜顔色聲價凌煙虹乗輿擁翠蓋扈從金城東寶馬麗絶景錦衣入新豐依巖望松雪對酒鳴絲桐因學揚子雲獻賦甘泉宫天書美片善清芬播無窮一朝去金馬飄落成飛蓬賓客日疎散玉樽亦已空才力猶可倚不慙世上雄閒作東武吟曲盡情未終書此謝知巳吾尋黄綺翁","linenum":75,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10817,"chapter":"卷二十","chapternum":20,"content":"邯鄲才人嫁爲厮養卒婦","linenum":76,"tcsc":"tc","type":"标题","author":"李白","charstyle":"古體詩","uid":null,"taskid":1,"linetype":"title"},{"id":10818,"chapter":"卷二十","chapternum":20,"content":"妾本叢臺女揚蛾入丹闕自倚顔如花寧知有凋歇一辭玉階下去若朝雲没每憶邯鄲城深宫夢秋月君王不可見惆悵至眀發","linenum":77,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10819,"chapter":"卷二十","chapternum":20,"content":"短歌行","linenum":78,"tcsc":"tc","type":"标题","author":"李白","charstyle":"古體詩","uid":null,"taskid":1,"linetype":"title"},{"id":10820,"chapter":"卷二十","chapternum":20,"content":"白日何短短百年苦易滿蒼穹浩茫茫萬劫太極長麻姑垂兩鬢一半巳成霜天公見玉女大笑億千場吾欲攬六龍迴車掛扶桑北斗酌美酒勸龍各一觴富貴非所願與人駐顔光","linenum":79,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10821,"chapter":"卷二十","chapternum":20,"content":"相逢行","linenum":80,"tcsc":"tc","type":"标题","author":"李白","charstyle":"古體詩","uid":null,"taskid":1,"linetype":"title"},{"id":10822,"chapter":"卷二十","chapternum":20,"content":"朝騎五花馬謁帝出銀臺秀色誰家子雲車珠箔開金鞭遥指㸃玉勒近遲回夾轂相借問疑從天上來蹙入青綺門當歌共銜杯銜杯映歌扇似月雲中見相見不得親不如不相見相見情巳深未語可知心胡爲守空閨孤眠愁錦衾錦衾與羅幃纒綿㑹有時春風正澹蕩暮雨來何遲願因三青鳥更報長相思光景不待人須㬰髮成絲當年失行樂老去徒傷悲持此道密意母令曠佳期","linenum":81,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10823,"chapter":"卷二十","chapternum":20,"content":"沐浴子","linenum":82,"tcsc":"tc","type":"标题","author":"李白","charstyle":"古體詩","uid":null,"taskid":1,"linetype":"title"},{"id":10824,"chapter":"卷二十","chapternum":20,"content":"沐芳莫彈冠浴蘭莫振衣處世忌太潔至人貴藏輝滄浪有釣叟吾與爾同歸","linenum":83,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10825,"chapter":"卷二十","chapternum":20,"content":"春思","linenum":84,"tcsc":"tc","type":"标题","author":"李白","charstyle":"古體詩","uid":null,"taskid":1,"linetype":"title"},{"id":10826,"chapter":"卷二十","chapternum":20,"content":"燕草如碧絲秦桑低綠枝當君懷歸日是妾斷腸時春風不相識何事入羅幃","linenum":85,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10827,"chapter":"卷二十","chapternum":20,"content":"子夜吳歌","linenum":86,"tcsc":"tc","type":"标题","author":"李白","charstyle":"古體詩","uid":null,"taskid":1,"linetype":"title"},{"id":10828,"chapter":"卷二十","chapternum":20,"content":"秦地羅敷女採桑綠水邊素手青條上紅妝白日鮮蠶饑妾欲去五馬莫留連","linenum":87,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10829,"chapter":"卷二十","chapternum":20,"content":"鏡湖三百里菡萏發荷花五月西施採人看隘若耶回舟不待月歸去越王家","linenum":88,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10830,"chapter":"卷二十","chapternum":20,"content":"長安一片月萬尸擣衣聲秋風吹不盡總是玉關情何日平戎虜良人罷逺征","linenum":89,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10831,"chapter":"卷二十","chapternum":20,"content":"眀朝驛使發一夜絮征袍素手抽針冷那堪把剪刀裁縫寄逺道幾日到臨洮","linenum":90,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10832,"chapter":"卷二十","chapternum":20,"content":"對酒行","linenum":91,"tcsc":"tc","type":"标题","author":"李白","charstyle":"古體詩","uid":null,"taskid":1,"linetype":"title"},{"id":10833,"chapter":"卷二十","chapternum":20,"content":"松子棲金華安期入蓬海此人古之仙羽化竟何在浮生速流電倐忽變光彩天地無彫換容顔有遷改對酒不肻飲含情欲誰待","linenum":92,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10834,"chapter":"卷二十","chapternum":20,"content":"秋浦歌","linenum":93,"tcsc":"tc","type":"标题","author":"李白","charstyle":"古體詩","uid":null,"taskid":1,"linetype":"title"},{"id":10835,"chapter":"卷二十","chapternum":20,"content":"秋浦長似秋蕭條使人愁客愁不可度行上東大樓正西望長安下見江水流寄言向江水汝意憶儂不遥傳一掬淚爲我達揚州","linenum":94,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10836,"chapter":"卷二十","chapternum":20,"content":"千千石楠樹萬萬女貞林山山白鷺滿澗澗白猿吟君莫向秋浦猿聲碎客心","linenum":95,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10837,"chapter":"卷二十","chapternum":20,"content":"清溪行","linenum":96,"tcsc":"tc","type":"标题","author":"李白","charstyle":"古體詩","uid":null,"taskid":1,"linetype":"title"},{"id":10838,"chapter":"卷二十","chapternum":20,"content":"清溪清我心水色異諸水借問新安江見厎何如此人行眀鏡中鳥度屏風裏向晩猩猩啼空悲逺遊子","linenum":97,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10839,"chapter":"卷二十","chapternum":20,"content":"秋日鍊藥院鑷白髮贈元六兄林宗","linenum":98,"tcsc":"tc","type":"标题","author":"李白","charstyle":"古體詩","uid":null,"taskid":1,"linetype":"title"},{"id":10840,"chapter":"卷二十","chapternum":20,"content":"木落識歳秋瓶氷知天寒桂枝日巳綠拂雪凌雲端弱齡接光景矯翼攀鴻鸞投分三十載榮枯同所歡長吁望青雲鑷白坐相看秋顔入曉鏡壯髮凋危冠窮與鮑生賈饑從漂母飡時來極天人道在豈吟嘆樂毅方適趙蘇秦初說韓卷舒固在我何事空摧殘","linenum":99,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10841,"chapter":"卷二十","chapternum":20,"content":"書情贈蔡舍人雄","linenum":100,"tcsc":"tc","type":"标题","author":"李白","charstyle":"古體詩","uid":null,"taskid":1,"linetype":"title"},{"id":10842,"chapter":"卷二十","chapternum":20,"content":"嘗髙謝太傅㩦妓東山門楚舞醉碧雲吳歌斷清猿暫因蒼生起談笑安黎元余亦愛此人丹霄冀飛翻遭逢聖眀主敢進興亡言白璧竟何辜青蠅遂成寃一朝去京國十載客梁園猛犬吠九關殺人憤精魂皇穹雪寃枉白日開昏氛泰階得夔龍桃李滿中原倒海索眀月凌山採芳蓀愧無橫草功虛負雨露恩跡謝雲臺閣心隨天馬轅夫子王佐才而今復誰論層飇振六翮不日思騰騫我縱五湖棹煙濤恣崩奔夣釣子陵湍英風緬猶存彼希客星隱弱植不足援千里一回首萬里一長歌黄鶴不復來清風愁奈何舟浮瀟湘月山倒洞庭波投汨笑古人臨濠得天和閒時田畆中搔背牧雞鵝別離解相訪應在武陵多","linenum":101,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10843,"chapter":"卷二十","chapternum":20,"content":"叙舊贈江陽宰陸調","linenum":102,"tcsc":"tc","type":"标题","author":"李白","charstyle":"古體詩","uid":null,"taskid":1,"linetype":"title"},{"id":10844,"chapter":"卷二十","chapternum":20,"content":"太伯讓天下仲雍揚波濤清風蕩萬古跡與星辰髙開呉食東溟陸氏世英髦多君秉古節嶽立冠人曹風流少年時京洛事遊遨腰間延陵劒玉帶眀珠袍我昔鬭雞徒連延五陵豪邀遮相組織呵嚇來煎熬君開萬人叢鞍馬皆辟易告急清憲臺脫余北門厄間宰江陽邑剪棘樹蘭芳城門何肅穆五月輝秋霜好鳥集珍木髙才列華堂侍從府中歸絲管儼成行但苦隔逺道無由共銜觴江北荷花開江南楊梅熟正好飲酒時懷賢在心目掛席拾海月乗風下長川多沽新豐醁滿載剡溪船中途不遇人直到爾門前大笑同一醉取樂平生年","linenum":103,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10845,"chapter":"卷二十","chapternum":20,"content":"贈武十七諤〈幷序〉","linenum":104,"tcsc":"tc","type":"标题","author":"李白","charstyle":"古體詩","uid":null,"taskid":1,"linetype":"title"},{"id":10846,"chapter":"卷二十","chapternum":20,"content":"門人武諤深於義者也質木沈悍慕要離之風潛釣川海不數數於世間事聞中原作難西來訪余余愛子伯禽在魯許將冐兵烽以致之酒酣感激援筆而贈","linenum":105,"tcsc":"tc","type":"标题说明","author":"李白","charstyle":"古體詩","uid":null,"taskid":1,"linetype":"titledesc"},{"id":10847,"chapter":"卷二十","chapternum":20,"content":"馬如一匹練眀日過吳門乃是要離客西來欲報恩笑開燕匕首拂拭竟無言狄犬吠清洛天津成塞垣愛子隔東魯空悲斷腸猿林回棄白璧千里阻同奔君爲我致之輕齎涉淮源精誠合天道不愧逺遊魂","linenum":106,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10848,"chapter":"卷二十","chapternum":20,"content":"經亂離後天恩流夜郎憶舊遊書懷贈江夏韋太守良宰","linenum":107,"tcsc":"tc","type":"标题","author":"李白","charstyle":"古體詩","uid":null,"taskid":1,"linetype":"title"},{"id":10849,"chapter":"卷二十","chapternum":20,"content":"天上白玉京十二樓五城仙人撫我頂結髮受長生誤逐世間樂頗窮理亂情九十六聖君浮雲掛空名天地賭一擲未能忘戰爭試涉覇王畧將期軒冕榮時命乃大謬棄之海上行學劒翻自哂爲文竟何成劒非萬人敵文竊四海聲兒戲不足道五噫出西京臨當欲去時慷慨淚沾纓嘆君倜儻才標舉冠羣英開筵引祖帳慰此逺徂征鞍馬若浮雲送余驃騎亭歌鐘不盡意白日落昆眀十月到幽州戈鋋若羅星君王棄北海掃地借長鯨呼吸走百川燕然可摧傾心知不得語却欲棲蓬瀛彎弧懼天狼挾矢不敢張攬涕黃金臺呼天哭昭王無人貴駿骨騄耳空騰驤樂毅儻再生於今亦奔亡蹉跎不得意驅馬還貴鄉逢君聽絃歌肅穆坐華堂百里獨太古陶然卧羲皇徴樂昌樂館開筵列壺觴賢豪間青娥對燭儼成行醉舞紛綺席清歌遶飛梁歡娛未終朝秩滿歸咸陽祖道擁萬人供帳遥相望一別隔千里榮枯異炎涼炎涼幾度改九土中橫潰漢甲連燕兵沙塵暗雲海草木揺殺氣星辰無光彩白骨成丘山蒼生竟何罪幽關壯帝居國命懸哥舒長㦸三十萬開門納兇渠公卿如犬羊忠讜醢與菹二聖出遊豫兩京遂丘墟帝子許專征秉旄控強楚節制非桓文軍師擁熊虎人心失去就賊勢騰風雨惟君固房陵誠節冠終古僕卧香爐頂飡霞潄瑶泉門開九江轉枕下五湖連半夜水軍來尋陽滿旌旃空名適自誤迫脅上樓船徒賜五百金棄之若浮煙辭官不受賞翻謫夜郎天夜郎萬里道西上令人老掃蕩六合清仍爲負霜草日月無偏照何由訴蒼昊良牧稱神眀深仁恤交道一忝青雲客三登黄鶴樓顧慙禰處士虛對鸚鵡洲樊山覇氣盡寥落天地秋江帶峨眉雪川橫三峽流萬舸此中來連帆過揚州送此萬里目曠然散我愁紗窗倚天開水樹綠如髮窺日畏銜山促酒喜見月呉娃與越艶窈窕誇鉛紅呼來上雲梯含笑出簾櫳對客小垂手羅衣舞春風賓跪請休息主人情未極覽君荆山作江鮑堪動色秋水出芙蓉天然去雕餙逸興橫素襟無時不招尋朱門擁虎士列㦸何森森剪鑿竹石開榮流漲清深登臺坐水閣吐論多英音片辭貴白璧一諾輕黃金謂我不愧君青鳥眀丹心五色雲間鵲飛鳴天上來傳聞赦書至却放夜郎迴暖氣變寒谷炎煙生死灰君登鳳池去忽棄賈生才桀犬尚吠堯匈奴笑千秋中夜四五嘆常爲大國憂旌斾夾兩山黃河當中流連雞不得進飲馬空夷猶安得羿善射一箭落旄頭","linenum":108,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10850,"chapter":"卷二十","chapternum":20,"content":"贈盧司戸","linenum":109,"tcsc":"tc","type":"标题","author":"李白","charstyle":"古體詩","uid":null,"taskid":1,"linetype":"title"},{"id":10851,"chapter":"卷二十","chapternum":20,"content":"秋色無逺近出門盡寒山白雲遥相識待我蒼梧間借問盧躭鶴西飛幾歳還","linenum":110,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10852,"chapter":"卷二十","chapternum":20,"content":"贈別舍人弟臺卿之江南","linenum":111,"tcsc":"tc","type":"标题","author":"李白","charstyle":"古體詩","uid":null,"taskid":1,"linetype":"title"},{"id":10853,"chapter":"卷二十","chapternum":20,"content":"去國客行逺還山秋夢長梧桐落金井一葉飛銀牀覺罷攬眀鏡鬢毛䬃巳霜良圗委蔓草古貌成枯桑欲道心下事時人疑夜光因爲洞庭葉飄落之瀟湘令弟經濟士謫居我何傷潛虯隱尺水著論談興亡客遇王子喬口傳不死方入洞過天地登眞朝玉皇吾將撫爾背揮手遂翺翔","linenum":112,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10854,"chapter":"卷二十","chapternum":20,"content":"贈宣城宇文太守兼呈崔侍御","linenum":113,"tcsc":"tc","type":"标题","author":"李白","charstyle":"古體詩","uid":null,"taskid":1,"linetype":"title"},{"id":10855,"chapter":"卷二十","chapternum":20,"content":"白若白鷺鮮清如清唳蟬受氣有本性不爲外物遷飲水箕山上食雪首陽巔迴車避朝歌掩口去盜泉岧嶤廣成子倜儻魯仲連卓絶二公外丹心無間然昔攀六龍飛今作百鍊鉛懷恩欲報主投佩向北燕彎弓綠弦開滿月不憚堅閒騎駿馬獵一射兩虎穿回旋若流光轉背落雙鳶胡虜三嘆息兼知五兵權鎗鎗突雲將却掩我之妍多逢勦絶兒生著祖生鞭據鞍空矍鑠壯志竟誰宣蹉跎復來歸憂恨坐相煎無風難破浪失計長江邊危苦惜頽光金波忽三圎時遊敬亭上閒聽松風眠㦯弄宛溪月虛舟信洄沿顔公二十萬盡付酒家錢興發每取之聊向醉中仙過此無一事靜談秋水篇君從九卿來水國有豐年魚鹽滿市井布帛如雲煙下馬不作威氷壺照清川霜眉邑中叟皆美太守賢時時慰風俗往往出東田竹馬數小兒拜迎白鹿前含笑問使君日晩可迴旋遂歸池上酌掩抑清風絃曽標橫浮雲下撫謝朓肩樓髙碧海出樹古青蘿懸光祿紫霞杯伊昔忝相傳良圗掃沙漠別夢繞旌旃富貴日成疎願言杳無緣登龍有直道倚玉阻芳筵敢獻繞朝策思同郭㤗船何言一水淺似隔九重天崔生何傲岸縱酒復談玄身爲名公子英才苦迍邅鳴鳳托髙梧凌風何翩翩安知慕羣客彈劒拂秋蓮","linenum":114,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10856,"chapter":"卷二十","chapternum":20,"content":"自梁園至敬亭山見會公談陵陽山水兼期同遊因有此贈","linenum":115,"tcsc":"tc","type":"标题","author":"李白","charstyle":"古體詩","uid":null,"taskid":1,"linetype":"title"},{"id":10857,"chapter":"卷二十","chapternum":20,"content":"我隨秋風來瑶草恐衰歇中途寡名山安得弄雲月渡江如昨日黃葉向人飛敬亭愜素尚弭棹流清輝氷谷眀且秀陵巒抱江城粲粲吳與史衣冠耀天京水國饒英奇潛光卧幽草會公眞名僧所在即爲寶開堂振白拂髙論橫青雲雪山掃粉壁墨客多新文爲余話幽棲且述陵陽美天開白龍潭月映清秋水黃山望石柱突兀誰開張黃鶴久不來子安在蒼茫東南焉可窮山鳥飛絶處稠疊千萬峯相連入雲去聞此期振筞歸來空閉關相思如眀月可望不可攀何當移白足早晩凌蒼山且寄一書札令予解愁顔","linenum":116,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10858,"chapter":"卷二十","chapternum":20,"content":"贈閭丘䖏士","linenum":117,"tcsc":"tc","type":"标题","author":"李白","charstyle":"古體詩","uid":null,"taskid":1,"linetype":"title"},{"id":10859,"chapter":"卷二十","chapternum":20,"content":"賢人有素業乃在沙塘陂竹影掃秋月荷花落古池閒讀山海經散帙卧遥帷且耽田家樂遂曠林中期野酌勸芳酒園蔬烹露葵如能樹桃李爲我結茅茨","linenum":118,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10860,"chapter":"卷二十","chapternum":20,"content":"經亂後將避地剡中留贈崔宣城","linenum":119,"tcsc":"tc","type":"标题","author":"李白","charstyle":"古體詩","uid":null,"taskid":1,"linetype":"title"},{"id":10861,"chapter":"卷二十","chapternum":20,"content":"雙鵞飛洛陽五馬渡江徼何意上東門胡雛更長嘯中原走豺虎烈火及宗廟太白晝經天頽陽掩餘照名城皆蕩覆世路成奔峭四海望長安嚬睂寡西笑蒼生疑落葉白骨空相吊連兵似雪山破敵誰能料我垂北溟翼且學南山豹崔子賢主人歡娛每相召胡床紫玉笛却坐青雲叫楊花滿州城置酒同臨眺忽思剡溪去水石逺清妙雪晝天地眀風開湖山貌悶爲洛生詠醉發吳越調赤霞動金光日足森海嶠獨散萬古意閒垂一溪釣猿近天上啼人移月邊棹無以墨綬苦來求丹砂要華髮長折腰將貽陶公誚","linenum":120,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10862,"chapter":"卷二十","chapternum":20,"content":"安陸白兆山桃花嵒寄劉侍御綰","linenum":121,"tcsc":"tc","type":"标题","author":"李白","charstyle":"古體詩","uid":null,"taskid":1,"linetype":"title"},{"id":10863,"chapter":"卷二十","chapternum":20,"content":"雲卧三十年好閒復愛仙蓬壺雖冥絶鸞鶴心悠然歸來桃花嵒得憇雲窗眠對嶺人共語飲潭猿相連時昇翠微上邈若羅浮巔兩岑抱東壑一嶂橫西天樹雜日易隱崖傾月難圎芳草換野色飛蘿揺春煙入逺搆石室選幽開山田獨此林下意杳無區中緣永辭霜臺客千載方來旋","linenum":122,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10864,"chapter":"卷二十","chapternum":20,"content":"望終南山寄紫閣隱者","linenum":123,"tcsc":"tc","type":"标题","author":"李白","charstyle":"古體詩","uid":null,"taskid":1,"linetype":"title"},{"id":10865,"chapter":"卷二十","chapternum":20,"content":"出門見南山引領意無限秀色難爲名蒼翠日在眼有時白雲起天際自舒卷心中與之然託興每不淺何當造幽人滅跡棲絶巘","linenum":124,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10866,"chapter":"卷二十","chapternum":20,"content":"夕霽杜陵登樓寄韋繇","linenum":125,"tcsc":"tc","type":"标题","author":"李白","charstyle":"古體詩","uid":null,"taskid":1,"linetype":"title"},{"id":10867,"chapter":"卷二十","chapternum":20,"content":"浮陽滅霽景萬物生秋容登樓送逺目伏檻觀羣峯原野曠超緬關河紛雜重清輝映竹日翠色眀雲松蹈海寄遐想還山迷舊蹤徒然迫晩暮未果諧心胷結桂空佇立折麻恨莫從思君達永夜長樂聞疎鐘","linenum":126,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10868,"chapter":"卷二十","chapternum":20,"content":"秋夜宿龍門香山寺奉寄王方城十七丈奉國營上人從弟幼成令問","linenum":127,"tcsc":"tc","type":"标题","author":"李白","charstyle":"古體詩","uid":null,"taskid":1,"linetype":"title"},{"id":10869,"chapter":"卷二十","chapternum":20,"content":"朝發汝海東莫棲龍門中水寒夕波急木落秋山空望極九霄迥賞幽萬壑通目皓沙上月心清松下風玉斗橫網戸銀河耿花宫興在趣方逸歡餘情未終鳳駕憶王子虎溪懷逺公桂枝坐銷歇棣華不復同流恨寄伊水盈盈焉可窮","linenum":128,"tcsc":"tc","type":"内容","author":"李白","charstyle":"古體詩","uid":null,"taskid":1,"linetype":"content"},{"id":10870,"chapter":"卷二十","chapternum":20,"content":"御定全唐詩錄卷二十","linenum":129,"tcsc":"tc","type":"章节说明","author":"李白","charstyle":"古體詩","uid":null,"taskid":1,"linetype":"bookdesc"},{"id":10871,"chapter":"卷二十","chapternum":20,"content":"<集部,總集類,御定全唐詩錄>","linenum":130,"tcsc":"tc","type":"章节说明","author":"","charstyle":"","uid":null,"taskid":1,"linetype":"bookdesc"}]