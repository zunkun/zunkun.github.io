[{"author":"元結","charstyle":"古體詩","id":58999,"chapter":"卷十八","chapternum":18,"title":"補樂歌·網罟 ","titledesc":"網罟伏羲氏之樂歌也其義蓋稱伏羲能易人取禽獸之勞凡二章章四句","content":"吾人苦兮水深深網罟設兮水不深","collection":"","collectiondesc":"","poemindex":1},{"author":"元結","charstyle":"古體詩","id":59000,"chapter":"卷十八","chapternum":18,"title":"補樂歌·網罟 ","titledesc":"網罟伏羲氏之樂歌也其義蓋稱伏羲能易人取禽獸之勞凡二章章四句","content":"吾人苦兮山幽幽網罟設兮山不幽〈鍾惺云老莊著書深㫖尋常拈出〉","collection":"","collectiondesc":"","poemindex":2},{"author":"元結","charstyle":"古體詩","id":59001,"chapter":"卷十八","chapternum":18,"title":"思太古","titledesc":"","content":"東南三千里沅湘為太湖湖上山谷深有人多似愚嬰孩寄樹顚就水捕鷠〈於都反〉鱸所歡同鳥獸身意復何拘吾行遍九州此風皆已無吁嗟聖賢教不覺久踟蹰","collection":"系樂府","collectiondesc":"天寶辛未中元子將前世嘗可稱歎者為詩十二篇〈録八篇〉為引其義名之縂命曰系樂府古人詠歌不盡其情聲者化金石以盡之其歡怨甚耶戯〈音呼〉盡歡怨之聲者可以上感於上下化於下故元子系之","poemindex":3},{"author":"元結","charstyle":"古體詩","id":59002,"chapter":"卷十八","chapternum":18,"title":"賤士吟","titledesc":"","content":"南風發天和和氣天下流能使萬物榮不能變羈愁為愁亦何爾自請説此由諂競實多路茍邪皆共求嘗聞古君子指以為深羞正方終莫可江海有滄洲","collection":"系樂府","collectiondesc":"天寶辛未中元子將前世嘗可稱歎者為詩十二篇〈録八篇〉為引其義名之縂命曰系樂府古人詠歌不盡其情聲者化金石以盡之其歡怨甚耶戯〈音呼〉盡歡怨之聲者可以上感於上下化於下故元子系之","poemindex":4},{"author":"元結","charstyle":"古體詩","id":59003,"chapter":"卷十八","chapternum":18,"title":"欸乃曲","titledesc":"","content":"誰能聽欸乃欸乃感人情不恨湘波深不怨湘水清所嗟豈敢道空羨江月明昔聞扣斷舟引釣歌此聲始歌悲風起歌竟愁雲生遺曲今何在逸為漁父行","collection":"系樂府","collectiondesc":"天寶辛未中元子將前世嘗可稱歎者為詩十二篇〈録八篇〉為引其義名之縂命曰系樂府古人詠歌不盡其情聲者化金石以盡之其歡怨甚耶戯〈音呼〉盡歡怨之聲者可以上感於上下化於下故元子系之","poemindex":5},{"author":"元結","charstyle":"古體詩","id":59004,"chapter":"卷十八","chapternum":18,"title":"貧婦詞","titledesc":"","content":"誰知苦貧夫家有愁怨妻請君聽其詞能不為酸悽所憐抱中兒不如山下麑空念庭前地化為人吏蹊出門望山澤回頭心復迷何時見府主長跪向之啼","collection":"系樂府","collectiondesc":"天寶辛未中元子將前世嘗可稱歎者為詩十二篇〈録八篇〉為引其義名之縂命曰系樂府古人詠歌不盡其情聲者化金石以盡之其歡怨甚耶戯〈音呼〉盡歡怨之聲者可以上感於上下化於下故元子系之","poemindex":6},{"author":"元結","charstyle":"古體詩","id":59005,"chapter":"卷十八","chapternum":18,"title":"去鄉悲","titledesc":"","content":"踟蹰古塞闗悲歌為誰長日行見孤老羸弱相提將聞其呼怨聲聞聲問其方乃言無患苦豈棄父母鄉非不見其心仁惠誠所望念之何可説獨立為悽傷","collection":"系樂府","collectiondesc":"天寶辛未中元子將前世嘗可稱歎者為詩十二篇〈録八篇〉為引其義名之縂命曰系樂府古人詠歌不盡其情聲者化金石以盡之其歡怨甚耶戯〈音呼〉盡歡怨之聲者可以上感於上下化於下故元子系之","poemindex":7},{"author":"元結","charstyle":"古體詩","id":59006,"chapter":"卷十八","chapternum":18,"title":"夀翁興","titledesc":"","content":"借問多夀翁何方自修育惟云順所然忘情學草木始知世上術勞苦化金玉不見充所求空聞恣躭欲清和存王母潛濩無亂黷誰正好長生此言堪佩服","collection":"系樂府","collectiondesc":"天寶辛未中元子將前世嘗可稱歎者為詩十二篇〈録八篇〉為引其義名之縂命曰系樂府古人詠歌不盡其情聲者化金石以盡之其歡怨甚耶戯〈音呼〉盡歡怨之聲者可以上感於上下化於下故元子系之","poemindex":8},{"author":"元結","charstyle":"古體詩","id":59007,"chapter":"卷十八","chapternum":18,"title":"農臣怨","titledesc":"","content":"農臣何所怨乃欲干人主不識天地心徒然怨風雨將論草木患欲説昆蟲苦巡迴宫闕傍其意無由吐一朝哭都市淚盡歸田畆謠頌若採之此言當可取","collection":"系樂府","collectiondesc":"天寶辛未中元子將前世嘗可稱歎者為詩十二篇〈録八篇〉為引其義名之縂命曰系樂府古人詠歌不盡其情聲者化金石以盡之其歡怨甚耶戯〈音呼〉盡歡怨之聲者可以上感於上下化於下故元子系之","poemindex":9},{"author":"元結","charstyle":"古體詩","id":59008,"chapter":"卷十八","chapternum":18,"title":"下客謠","titledesc":"","content":"下客無黄金豈思主人憐客言勝黄金主人然不然珠玉成彩翠綺羅如嬋娟終恐見斯好有時去君前豈知保忠信長使令徳全風聲與時茂歌頌萬千年","collection":"系樂府","collectiondesc":"天寶辛未中元子將前世嘗可稱歎者為詩十二篇〈録八篇〉為引其義名之縂命曰系樂府古人詠歌不盡其情聲者化金石以盡之其歡怨甚耶戯〈音呼〉盡歡怨之聲者可以上感於上下化於下故元子系之","poemindex":10},{"author":"元結","charstyle":"古體詩","id":59009,"chapter":"卷十八","chapternum":18,"title":"與瀼溪鄰里〈有序〉","titledesc":"乾元元年元子將家自全於瀼溪上元二年領荆南之兵鎭於九江方在軍旅與瀼溪鄰里不得如往時相見遊又知瀼溪之人日轉窮困故作詩與之","content":"昔年苦逆亂舉族來南奔日行㡬十里愛君此山村峯谷呀回映誰家無泉源修竹多夾路扁舟皆到門瀼溪中曲濵其陽有閒園鄰里昔贈我許之及子孫我嘗有匱乏鄰里能相分我嘗有不安鄰里能相存斯人轉貧弱力役非無寃終以瀼濵訟無令天下論","collection":"","collectiondesc":"","poemindex":11},{"author":"元結","charstyle":"古體詩","id":59010,"chapter":"卷十八","chapternum":18,"title":"喻瀼溪鄉舊遊","titledesc":"","content":"昔年在瀼濵瀼人皆忘情今來游瀼鄉瀼人見我驚我心與瀼人豈有辱與榮瀼人異其心應為我冠纓昔賢惡如此所以辭公卿貧窮老鄉里自休還力耕況曾經逆亂日厭聞戰爭尤愛一溪水而能存讓名終當來其濵飲啄全此生","collection":"","collectiondesc":"","poemindex":12},{"author":"元結","charstyle":"古體詩","id":59011,"chapter":"卷十八","chapternum":18,"title":"忝官引","titledesc":"","content":"天下昔無事僻居養愚鈍山野性所安熙然自全順忽逢暴兵起閭巷見軍陣將家瀛海濵自棄同芻糞往在乾元初聖人啟休運公車詣魏闕天子垂清問敢誦王者箴亦獻當時論朝廷愛方直明主嘉忠信屢授不次官曾與專征印兵家未曾學榮利非所狥偶得兇醜降功勞愧分寸爾來將四嵗慙恥言可盡請取寃者辭為吾忝官引寃亂何者苦萬邑餘灰燼寃辭何者悲生人盡鋒刃寃辭何者甚力役遇勞困寃辭何者深孤弱亦哀恨無謀救寃者禄位安可近而可愛軒裳其心又干進此言非作戒此言敢貽訓實欲辭無能歸耕守吾分","collection":"","collectiondesc":"","poemindex":13},{"author":"元結","charstyle":"古體詩","id":59012,"chapter":"卷十八","chapternum":18,"title":"樊上漫作","titledesc":"","content":"漫家郎亭下復在樊水邊去郭五六里扁舟到門前山竹遶茅舎庭中有寒泉西邊雙石峯引望堪忘年四鄰皆漁父近渚多閒田且欲學耕釣於斯求老焉","collection":"","collectiondesc":"","poemindex":14},{"author":"元結","charstyle":"古體詩","id":59013,"chapter":"卷十八","chapternum":18,"title":"酬孟武昌苦雪","titledesc":"","content":"積雪閉山路有人到庭前云是孟武昌令獻苦雪篇長吟未及終不覺為悽然古之賢達者與世竟何異不能救時患諷諭以全意知公惜春物豈非愛時和知公苦隂雪傷彼災患多姦兇正驅馳不合問君子林鶯與野獸無乃怨於此兵興向九嵗稼穡誰能憂何時不發卒何日不殺牛耕者日已少耕牛日已稀皇天復何忍更人恐斃之自經危亂來觸物堪傷歎見君問我意只益胷中亂山禽饑不飛山木凍皆折懸泉化為氷寒水近不熱出門望天地天地皆昏昏時見雙峰下雪中生白雲","collection":"","collectiondesc":"","poemindex":15},{"author":"元結","charstyle":"古體詩","id":59014,"chapter":"卷十八","chapternum":18,"title":"喻舊部曲","titledesc":"","content":"漫遊樊水陰忽見舊部曲尚言軍中好猶望有所屬故令爭者心至死終不足與之一杯酒喻使燒戎服兵興向十年所見堪歎哭相逢是遺人當合識榮辱勸汝學全生隨我畬退谷","collection":"","collectiondesc":"","poemindex":16},{"author":"元結","charstyle":"古體詩","id":59015,"chapter":"卷十八","chapternum":18,"title":"雪中懷孟武昌","titledesc":"","content":"冬來三度雪農者歡嵗稔我麥根巳濡各得在倉廩天寒未能起孺子驚人寢云有山客來籃中見冬蕈燒柴為温酒煮鱖為作瀋客亦愛杯樽思君共杯飲所嗟山路閒時節寒又甚不能苦相邀興盡還就枕","collection":"","collectiondesc":"","poemindex":17},{"author":"元結","charstyle":"古體詩","id":59016,"chapter":"卷十八","chapternum":18,"title":"招孟武昌〈并序〉","titledesc":"漫叟作退谷銘指曰干進之客不得遊之作杯湖銘指曰為人厭者勿泛杯湖孟士源嘗黜官無情干進在武昌不為人厭可遊退谷可泛杯湖故作詩招之","content":"風霜枯萬物退谷如春時窮冬涸江海杯湖澄清漪湖盡到谷口單船近堦墀湖中更何好坐見大江水欹石為水涯半山在湖裏谷口更何好絶壑流寒泉松桂蔭茅舎白雲生坐邊武昌不干進武昌人不厭退谷正可遊杯湖任來泛湖上有水鳥見人不飛鳴谷中有山獸往往隨人行莫將車馬來令我鳥獸驚","collection":"","collectiondesc":"","poemindex":18},{"author":"元結","charstyle":"古體詩","id":59017,"chapter":"卷十八","chapternum":18,"title":"登殊亭作","titledesc":"","content":"時節方大暑試來登殊亭憑軒未及息忽若秋氣生主人既多閒有酒共我傾坐中不相異豈限醉與醒漫歌無人聽浪語無人驚時復一回望心目出四溟誰能守纓佩日與災患并請君誦此意令彼惑者聽","collection":"","collectiondesc":"","poemindex":19},{"author":"元結","charstyle":"古體詩","id":59018,"chapter":"卷十八","chapternum":18,"title":"漫酬賈沔州〈有序〉","titledesc":"賈徳方與漫叟者懼漫叟不能甘窮獨懼漫叟又須為官故作詩相喻其指曰勸爾莫作官作官不益身因徳方之意遂漫酬之","content":"往年壯心在嘗欲濟時難奉詔舉州兵令得誅暴叛上將屢顚覆偏師常救亂未曾弛戈甲終日領簿案出入四五年憂勤忘昏旦無謀靜兇醜自覺愚且愞豈欲皁櫪中爭食麧與藖〈麧糠中可食者下没反牛馬食餘草節曰藖下諌反〉去年辭職事所懼貽憂患天子許安親官又得閒散自家樊水上性情尤荒慢雲山與水木似不憎吾漫以兹忘時世日益無畏憚漫醉人不嗔漫眠人不喚漫遊無逺近漫樂無早晏漫中漫亦忘名利誰能筭聞君勸我意為君一長歎人誰年八十我巳過其半家中孤弱子長子未及冠且為兒童主種藥老溪澗","collection":"","collectiondesc":"","poemindex":20},{"author":"元結","charstyle":"古體詩","id":59019,"chapter":"卷十八","chapternum":18,"title":"舂陵行〈有序〉","titledesc":"癸夘嵗漫叟授道州刺史道州舊數萬餘户經賊以來不滿四千大半不勝賦税到官未五十日承諸使徵求符牒二百餘封皆曰失其限者罪至貶削於戲若悉應其命則州縣破亂刺史欲焉逃罪若不應命又即獲罪戾必不免也吾將守官靜以安人待罪而已此州是舂陵故地故作舂陵行以達下情","content":"軍國多所須切責在有司有司臨郡縣刑法競欲施供給豈不憂徵斂又可悲州小經亂後遺人實困疲大鄉無十家大族命單羸朝飡是草根暮食求木皮出言氣欲絶意速行步遲追呼尚不忍況乃鞭扑之郵亭傳急符往來跡相追更無寛大恩但有迫促期欲令鬻兒女言發恐亂隨悉使索其家而又無生資聽彼道路言怨傷誰復知去冬山賊來殺奪㡬無遺所願見王官撫養以惠慈奈何重驅逐不使存活為安人天子命符節我所持州縣忽亂荒得罪復是誰逋緩違詔令蒙責固所宜前賢重守分惡以禍福移亦云貴守官不愛能適時顧惟孱弱者正直當不虧何人采國風吾欲獻此辭","collection":"","collectiondesc":"","poemindex":21},{"author":"元結","charstyle":"古體詩","id":59020,"chapter":"卷十八","chapternum":18,"title":"賊退示官吏〈有序〉","titledesc":"癸夘嵗西原賊入道州焚燒殺掠㡬盡而去明年賊又攻永州破邵不犯此州邊鄙而退豈力能制敵歟蓋蒙其傷憐而已諸使何為忍苦徵斂故作詩一篇以示官吏","content":"昔嵗逢太平山林二十年泉源在庭户洞壑當門前井税有常期日晏猶得眠忽然遭世變數嵗親戎旃今來典斯郡山夷又紛然城小賊不屠人貧傷可憐是以陷鄰境此州獨見全使臣將王命豈不如賊焉今彼徵歛者迫之如火煎誰能絶人命以作時世賢思欲委符節引竿自刺船將家就魚麥歸老江海邊","collection":"","collectiondesc":"","poemindex":22},{"author":"元結","charstyle":"古體詩","id":59021,"chapter":"卷十八","chapternum":18,"title":"遊潓泉示泉上學者","titledesc":"","content":"顧吾漫浪久不欲有此拘每到潓泉上情性可安舒草堂在山曲澄瀾涵堦除松竹䕃幽徑清源湧坐隅築塘列圃畦引流灌時蔬復在郊郭外正堪靜者居愜心則自適喜尚人或殊此中若可安不佩銅虎符","collection":"","collectiondesc":"","poemindex":23},{"author":"元結","charstyle":"古體詩","id":59022,"chapter":"卷十八","chapternum":18,"title":"石魚湖上作〈有序〉","titledesc":"潓泉南上有獨石在水中狀如遊魚魚凹處修之可以䝻〈舉魚反〉酒水涯四匝多欹石相連石上堪人坐水能浮小舫載酒又能繞石魚洄流乃命湖曰石魚湖鐫銘于湖上顯示來者又作詩以歌之","content":"吾愛石魚湖石魚在湖裏魚背有酒樽繞魚是湖水兒童作小舫載酒勝一杯座中令酒舫空去復滿來湖㟁多欹石石下流寒泉醉中一盥潄快意無比焉金玊吾不須軒冕吾不愛且欲坐湖畔石魚長相對","collection":"","collectiondesc":"","poemindex":24},{"author":"元結","charstyle":"古體詩","id":59023,"chapter":"卷十八","chapternum":18,"title":"宴湖上亭作","titledesc":"","content":"廣亭蓋小湖湖亭實清曠軒𥦗幽水石怪異尤難狀石樽能寒酒寒水宜初漲岸曲坐客稀杯浮上搖漾逺風入簾幕淅瀝吹酒舫欲去未回時飄飄正堪望酣興思共醉促酒更相向舫去若驚鳬溶瀛滿湖浪朝來暮忘返暮歸獨惆悵誰肯愛林泉從吾老湖上","collection":"","collectiondesc":"","poemindex":25},{"author":"元結","charstyle":"古體詩","id":59024,"chapter":"卷十八","chapternum":18,"title":"引東泉作","titledesc":"","content":"東泉人未知在我左山東引之傍山來垂流落庭中宿霧含朝光掩映如殘虹有時散成雨飄灑隨清風衆源發淵竇殊怪皆不同此流又髙懸𤄫𤄫〈孚袁反〉在長空山林何處無兹地不可逢吾欲解纓佩便為泉上翁","collection":"","collectiondesc":"","poemindex":26},{"author":"元結","charstyle":"古體詩","id":59025,"chapter":"卷十八","chapternum":18,"title":"登白雲亭","titledesc":"","content":"出門上南山喜逐松逕行窮髙欲極逺始到白雲亭長山繞井邑登望宜新晴洲渚曲湘水縈迴隨郡城九疑千萬峰嵺嵺天外青煙雲無逺近皆傍林嶺生俯視松竹間石水何幽清涵映滿軒户娟娟如鏡明何人病惽濃積醉且未醒與我一登臨為君安性情","collection":"","collectiondesc":"","poemindex":27},{"author":"元結","charstyle":"古體詩","id":59026,"chapter":"卷十八","chapternum":18,"title":"潓陽亭作〈有序〉","titledesc":"初得潓泉則為亭於泉上因開簷霤又得石渠泉渠相宜亭更加好以亭在泉北故命之曰潓陽亭","content":"問吾常讌息泉上何處好獨有潓陽亭令人可終老前軒臨潓泉憑几潄清流外物自相擾淵淵還復休有時出東户更欲簷下坐非我意不行石渠能留我峯石若鱗次欹垂復旋迴為我引潓泉泠泠簷下來天寒冝泉温泉寒宜大暑誰到潓陽亭其心肯思去","collection":"","collectiondesc":"","poemindex":28},{"author":"元結","charstyle":"古體詩","id":59027,"chapter":"卷十八","chapternum":18,"title":"夜讌石魚湖作","titledesc":"","content":"風霜雖慘然出遊熙天正〈平聲〉登臨日暮歸置酒湖上亭髙燭照泉深光華溢軒楹如見海底日曈曈始欲生夜寒閉𥦗户石溜何清泠若在深洞中半崖聞水聲醉人疑舫影呼指遞相驚何故有雙魚隨吾酒舫行醉昏能誕語勸醉莫忘情坐無拘忌人勿限醉與醒","collection":"","collectiondesc":"","poemindex":29},{"author":"元結","charstyle":"古體詩","id":59028,"chapter":"卷十八","chapternum":18,"title":"招陶别駕家陽華作","titledesc":"","content":"海内厭兵革騷騷十二年陽華洞中人似不知亂焉誰能家此地終老可自全草堂背巖洞㡬峯軒户前清渠匝庭堂出門仍灌田半崖盤石徑髙亭臨極顚引望見何處逶迤隴北川杉松㡬萬株蒼蒼滿前山巖髙曖華陽飛溜何潺潺洞深迷逺近但覺多洄淵晝遊興未盡日暮不欲眠探燭飲洞中醉昏潄寒泉始知天下心耽愛各有偏陶家世高逸公忍不獨然無或畢婚嫁竟為俗務牽","collection":"","collectiondesc":"","poemindex":30},{"author":"元結","charstyle":"古體詩","id":59029,"chapter":"卷十八","chapternum":18,"title":"劉侍御月夜讌㑹〈有序〉","titledesc":"兵興已來十一年矣獲與同志歡醉達旦詠歌取適無一二焉乙已嵗彭城劉靈源在衡陽逢故人或有在者日昔相㑹第歡逺遊始與諸公待月而笑語竟與諸公愛月而歡醉詠歌夜久賦詩言懷於戲文章道喪蓋久矣時之作者煩雜過多歌兒舞女且相喜愛系之風雅誰道是耶諸公常欲變俗之淫靡為後生之規範今夕豈不能道達情性成一時之美乎","content":"我從蒼梧來將耕舊山田踟蹰為故人且復停歸船日夕得相從轉覺和樂全愚愛涼風來明月正滿天河漢望不見㡬星猶粲然中夜興欲酣改坐臨清川未醉恐天旦更欲促繁絃歡娛不可逢請君莫言旋","collection":"","collectiondesc":"","poemindex":31},{"author":"元結","charstyle":"古體詩","id":59030,"chapter":"卷十八","chapternum":18,"title":"别孟校書〈有序〉","titledesc":"平昌孟雲卿與元次山同州里以辭學相友㡬二十年次山今罷守舂陵雲卿始典校芸閣於戯材業次山不如雲卿辭賦次山不如雲卿通和次山不如雲卿在次山又詡然求進者也誰言時命吾欲聽之次山今且未老雲卿少次山六七嵗雲卿聲名滿天下知已在朝廷及次山之年雲卿何事不可至勿隨長風乗興蹈海勿愛羅浮往而不歸南海幕府有樂安任鴻與次山最舊請任公為次山一白府主趣資裝雲卿使北歸慎勿令徘徊海上諸公第作歌送之","content":"吾聞近南海乃是魑魅鄉忽見孟夫子歡然遊此方忽喜海風來海帆又欲張漂漂隨所去不念歸路長君有失母兒愛之似阿陽始解隨人行不欲離君傍相勸早旋歸此言愼勿忘","collection":"","collectiondesc":"","poemindex":32},{"author":"元結","charstyle":"古體詩","id":59031,"chapter":"卷十八","chapternum":18,"title":"别何員外","titledesc":"","content":"誰能守清躅誰能嗣世儒吾見何君饒為人有是夫黜官二十年未曾暫﨑嶇終不病貧賤寥寥無所拘忽然逢知已數月領官符猶是尚書郎收賦來江湖人皆悉蒼生隨意極所須比盜無兵甲似偷又不如公能獨寛大使之力自輸吾欲探時謠為公伏奏書但恐抵忌諱未知肯聽無不然且相送醉歡於坐隅","collection":"","collectiondesc":"","poemindex":33},{"author":"元結","charstyle":"古體詩","id":59032,"chapter":"卷十八","chapternum":18,"title":"窊樽詩〈在道州〉","titledesc":"","content":"巉巉小山石數峰對窊亭窊石堪為樽狀類不可名巡回數尺間如見小蓬瀛樽中酒初漲始有島嶼生豈無日觀峰直下臨滄溟愛之不覺醉醉卧還自醒醒醉在樽畔始為吾性情若以形勝論坐隅臨郡城平湖近堦砌逺山復青青異木㡬十株枝條冒簷楹盤根滿石上皆作龍蛇形酒堂貯釀器户牖皆罌缾此樽可常滿誰是陶淵明","collection":"","collectiondesc":"","poemindex":34},{"author":"元結","charstyle":"古體詩","id":59033,"chapter":"卷十八","chapternum":18,"title":"登九疑第二峯","titledesc":"","content":"九疑第二峰其上有仙壇杉松映飛泉蒼蒼在雲端何人居此處云是魯女冠不知㡬百嵗讌坐餌金丹相傳羽化時雲鶴滿峰巒婦中有髙人相望空長歎","collection":"","collectiondesc":"","poemindex":35},{"author":"元結","charstyle":"古體詩","id":59034,"chapter":"卷十八","chapternum":18,"title":"宿洄溪翁宅","titledesc":"","content":"長松萬枝遶茅舎怪石寒泉近簷下老翁八十猶能行將領兒孫行拾稼吾羨老翁居處幽吾愛老翁無所求時俗是非何足道得似老翁吾即休","collection":"","collectiondesc":"","poemindex":36},{"author":"元結","charstyle":"古體詩","id":59035,"chapter":"卷十八","chapternum":18,"title":"石魚湖上醉歌〈有序〉","titledesc":"漫叟以公田米釀酒因休暇則載酒於湖上時取一醉歡醉中據湖岸引臂向魚取酒使舫載之徧飲坐者意疑倚巴丘酌於君山之上諸子環洞庭而坐酒舫泛泛然觸波濤而往來者乃作歌以長之","content":"石魚湖似洞庭夏水欲滿君山青山為樽水為沼酒徒歴歴坐洲島長風連日作大浪不能廢人運酒舫我持長瓢坐巴丘酌飲四座以散愁","collection":"","collectiondesc":"","poemindex":37},{"author":"元結","charstyle":"古體詩","id":59036,"chapter":"卷十八","chapternum":18,"title":"宿無為觀","titledesc":"","content":"九疑山深㡬千里峰谷﨑嶇人不到山中舊有仙姥家十里飛泉遶丹竈如今道士三四人茹芝鍊玉學輕身霓裳羽蓋傍臨壑飄飄似欲來雲鶴","collection":"","collectiondesc":"","poemindex":38},{"author":"元結","charstyle":"古體詩","id":59037,"chapter":"卷十八","chapternum":18,"title":"無為洞口作","titledesc":"","content":"無為洞口春水滿無為洞傍春雲白愛此踟蹰不能去令人悔作衣冠客洞旁山僧皆學禪無求無欲亦忘年欲問其心不能問我到此中得無悶","collection":"","collectiondesc":"","poemindex":39},{"author":"元結","charstyle":"古體詩","id":59038,"chapter":"卷十八","chapternum":18,"title":"説洄溪招退者〈在州南江華縣〉","titledesc":"","content":"長松亭亭滿四山山間乳竇流清泉洄溪正在此山裏乳水松膏常灌田松膏乳水田肥良稻苗如蒲米粒長麋色如珈玉液酒酒熟猶聞松節香溪邊老翁年㡬許長男頭白孫嫁女問言只食松田米無藥無方向人語浯溪石下多泉源盛暑大寒冬大温屠蘓宜在水中石洄溪一曲自當門吾今欲作洄溪翁誰能住我舎西東勿憚山深與地僻羅浮尚有葛仙翁","collection":"","collectiondesc":"","poemindex":40},{"author":"元結","charstyle":"古體詩","id":59039,"chapter":"卷十八","chapternum":18,"title":"宿丹崖翁宅","titledesc":"","content":"扁舟欲到瀧口湍春水湍瀧上水難投竿來泊丹崖下得與崕翁盡一歡丹崖之亭當石顚破竹半山引寒泉泉流掩映在木杪有若白鳥飛林間往往隨風作霧雨濕人巾履滿庭前丹崖翁愛丹崕棄官㡬年崕下家兒孫棹船抱酒甕醉裏長歌揮釣車吾將求退與翁遊學翁歌醉在魚舟官吏隨人往未得却望丹崕慙復羞","collection":"","collectiondesc":"","poemindex":41},{"author":"元結","charstyle":"近體詩","id":59040,"chapter":"卷十八","chapternum":18,"title":"橘井","titledesc":"","content":"靈橘無根井有泉世間如夢又千年鄉園不見重歸鶴姓字今為第㡬仙風冷露壇人悄悄地閒荒徑草綿綿如何躡得蘓君跡白日霓旌擁上天","collection":"","collectiondesc":"","poemindex":42},{"author":"元結","charstyle":"近體詩","id":59041,"chapter":"卷十八","chapternum":18,"title":"欸乃曲〈有序〉","titledesc":"大厯丁未中漫叟以軍事詣都使還州逢春水舟行不進作欸乃五首〈録四首〉舟子唱之蓋欲取適於道路耳詞曰","content":"湘江二月春水平滿月和風宜夜行唱橈欲過平陽戍守吏相呼問姓名","collection":"","collectiondesc":"","poemindex":43},{"author":"元結","charstyle":"近體詩","id":59042,"chapter":"卷十八","chapternum":18,"title":"欸乃曲〈有序〉","titledesc":"大厯丁未中漫叟以軍事詣都使還州逢春水舟行不進作欸乃五首〈録四首〉舟子唱之蓋欲取適於道路耳詞曰","content":"千里楓林煙雨深無朝無暮有猿吟停橈靜聽曲中意好是雲山韶濩音","collection":"","collectiondesc":"","poemindex":44},{"author":"元結","charstyle":"近體詩","id":59043,"chapter":"卷十八","chapternum":18,"title":"欸乃曲〈有序〉","titledesc":"大厯丁未中漫叟以軍事詣都使還州逢春水舟行不進作欸乃五首〈録四首〉舟子唱之蓋欲取適於道路耳詞曰","content":"零陵郡北湘水東浯溪形勝滿湘中溪口石顚堪自逸誰能相伴作漁翁","collection":"","collectiondesc":"","poemindex":45},{"author":"元結","charstyle":"近體詩","id":59044,"chapter":"卷十八","chapternum":18,"title":"欸乃曲〈有序〉","titledesc":"大厯丁未中漫叟以軍事詣都使還州逢春水舟行不進作欸乃五首〈録四首〉舟子唱之蓋欲取適於道路耳詞曰","content":"下瀧船似入深淵上瀧船似欲昇天瀧南始到九疑郡應絶髙人乗興船","collection":"","collectiondesc":"","poemindex":46},{"author":"元季川","charstyle":"古體詩","id":59045,"chapter":"卷十八","chapternum":18,"title":"泉上雨後作","titledesc":"","content":"風雨蕩繁暑雷息佳霽初衆峰帶雲色清氣入我廬䬃䬃涼颷來臨窺愜所圖緑蘿長新蔓褭褭垂坐隅流水復簷下丹砂發清渠養葛為我衣種芋為我蔬誰是畹與畦彌漫連野蕪","collection":"","collectiondesc":"","poemindex":47},{"author":"元季川","charstyle":"古體詩","id":59046,"chapter":"卷十八","chapternum":18,"title":"山中曉興","titledesc":"","content":"河漢降玄霜昨來節物殊媿無神仙姿豈有陰陽俱靈鳥望不見慨然悲髙梧華葉隨風揚珍條雜榛蕪為君寒谷吟歎息知何如","collection":"","collectiondesc":"","poemindex":48},{"author":"劉眘虚","charstyle":"古體詩","id":59047,"chapter":"卷十八","chapternum":18,"title":"江南曲","titledesc":"","content":"美人何蕩瀁湖上風日長玉手欲有贈徘徊雙明璫歌聲隨緑水怨色起青陽日暮還家望雲波横洞房","collection":"","collectiondesc":"","poemindex":49},{"author":"劉眘虚","charstyle":"古體詩","id":59048,"chapter":"卷十八","chapternum":18,"title":"暮秋揚子江寄孟浩然","titledesc":"","content":"木葉紛紛下東南日煙霜林山相曉暮天海空青蒼暝色況復久秋聲亦何長孤舟兼㣲月獨夜仍越鄉寒笛對京口故人在襄陽詠思勞今夕江漢遙相望","collection":"","collectiondesc":"","poemindex":50},{"author":"劉眘虚","charstyle":"古體詩","id":59049,"chapter":"卷十八","chapternum":18,"title":"潯陽陶氏别業","titledesc":"","content":"陶家習先隱種栁長江邊朝夕潯陽郭白衣來㡬年霽雲明孤嶺秋水澄寒天物象自清曠野情何聮綿蕭蕭丘中賞明宰非徒然願守黍稷税歸耕東山田","collection":"","collectiondesc":"","poemindex":51},{"author":"劉眘虚","charstyle":"古體詩","id":59050,"chapter":"卷十八","chapternum":18,"title":"登廬山峯頂寺","titledesc":"","content":"孤峰臨萬象秋氣何髙清天際南郡出林端西江明山門二緇叟振錫聞幽聲心照有無界業懸前後生雖知眞機静尚與愛網并方首金門路未遑參道情","collection":"","collectiondesc":"","poemindex":52},{"author":"劉眘虚","charstyle":"古體詩","id":59051,"chapter":"卷十八","chapternum":18,"title":"尋東谿還湖中作","titledesc":"","content":"出山更回首日暮清谿深東嶺新别處數猿呌空林昔遊有初迹此路還獨尋幽興方在往歸懷復為今雲峯勞前意湖水成逺心望望已超越坐鳴舟中琴","collection":"","collectiondesc":"","poemindex":53},{"author":"劉眘虚","charstyle":"古體詩","id":59052,"chapter":"卷十八","chapternum":18,"title":"送韓平兼寄郭㣲","titledesc":"","content":"上客夜相過小童能酤酒即為臨水處正值歸雁後前路望鄉山近家見門栁到時春未暮風景自應有余憶東州人經年别來久殷勤為傳語日夕念攜手兼問前寄書書中復達否","collection":"","collectiondesc":"","poemindex":54},{"author":"劉眘虚","charstyle":"古體詩","id":59053,"chapter":"卷十八","chapternum":18,"title":"寄閻防〈防時在終南豐徳寺讀書〉","titledesc":"","content":"青冥南山口君與緇錫鄰深路入古寺亂花隨暮春紛紛對寂寞往往落衣巾松色空照水經聲時有人晩心復南望山逺情獨親應以修往業亦惟立此身深林度空夜煙月資清眞莫歎文明日彌年徒隱淪","collection":"","collectiondesc":"","poemindex":55},{"author":"劉眘虚","charstyle":"古體詩","id":59054,"chapter":"卷十八","chapternum":18,"title":"越中問海客","titledesc":"","content":"風雨滄洲暮一帆今始歸自云發南海萬里速如飛初謂落何處永將無所依𡨋茫漸西見山色越中㣲誰念去時逺人經此路稀泊舟悲且泣使我亦霑衣浮海焉用説憶鄉難久違縱為魯連子山路有柴扉","collection":"","collectiondesc":"","poemindex":56},{"author":"劉眘虚","charstyle":"古體詩","id":59055,"chapter":"卷十八","chapternum":18,"title":"海上詩送薛文學歸海東","titledesc":"","content":"何處歸且逺送君東悠悠滄溟千萬里日夜一孤舟曠望絶國所㣲茫天際愁有時近仙境不定若夢遊或見青色古孤山百里秋前心方杳眇後路勞夷猶離别惜吾道風波敬皇休春浮花氣逺思逐海水流日暮驪歌後永懷空滄洲","collection":"","collectiondesc":"","poemindex":57},{"author":"劉眘虚","charstyle":"近體詩","id":59056,"chapter":"卷十八","chapternum":18,"title":"九日送人","titledesc":"","content":"海上正搖落客中還别離同舟去未已逺送新相知流水意何極滿樽徒爾為從來菊花節早巳醉東籬","collection":"","collectiondesc":"","poemindex":58},{"author":"劉眘虚","charstyle":"近體詩","id":59057,"chapter":"卷十八","chapternum":18,"title":"闕題","titledesc":"","content":"道由白雲盡春與青谿長時有落花至逺隨流水香閒門向山路深栁讀書堂幽映每白日清輝照衣裳","collection":"","collectiondesc":"","poemindex":59},{"author":"劉眘虚","charstyle":"近體詩","id":59058,"chapter":"卷十八","chapternum":18,"title":"寄江滔求孟六遺文","titledesc":"","content":"南望襄陽路思君情轉親偏知漢水廣應與孟家鄰在日貪為善昨來聞更貧相如有遺草一為問家人","collection":"","collectiondesc":"","poemindex":60},{"author":"劉眘虚","charstyle":"近體詩","id":59059,"chapter":"卷十八","chapternum":18,"title":"積雪為小山","titledesc":"","content":"飛雪伴春還春庭曉自閒虚心應任道遇賞遂成山峰小形全秀巖虚勢莫攀以幽能皎潔謂近可循環孤影臨氷鏡寒光對玉顔不隨遲日盡留顧嵗華間〈以幽能皎潔謂近可循環此劉君自評其詩也〉","collection":"","collectiondesc":"","poemindex":61},{"author":"萬楚","charstyle":"近體詩","id":59060,"chapter":"卷十八","chapternum":18,"title":"五日觀妓","titledesc":"","content":"西施漫道浣春紗碧玉今時鬭麗華眉黛奪將萱草色紅裙妬殺石榴花新歌一曲令人艷醉舞雙眸斂鬢斜誰道五絲能續命却令今日死君家","collection":"","collectiondesc":"","poemindex":62},{"author":"萬楚","charstyle":"近體詩","id":59061,"chapter":"卷十八","chapternum":18,"title":"題情人藥欄","titledesc":"","content":"斂眉語芳草何許太無情正見離人别春心相向生","collection":"","collectiondesc":"","poemindex":63},{"author":"萬楚","charstyle":"近體詩","id":59062,"chapter":"卷十八","chapternum":18,"title":"河上逢落花","titledesc":"","content":"河上浮落花花流東不息應見浣紗人為道長相憶","collection":"","collectiondesc":"","poemindex":64},{"author":"王之渙","charstyle":"近體詩","id":59063,"chapter":"卷十八","chapternum":18,"title":"登鸛鵲樓","titledesc":"","content":"白日依山盡黄河入海流欲窮千里目更上一重樓","collection":"","collectiondesc":"","poemindex":65},{"author":"王之渙","charstyle":"近體詩","id":59064,"chapter":"卷十八","chapternum":18,"title":"送别","titledesc":"","content":"楊栁東門樹青青夾御河近來攀折苦應為别離多","collection":"","collectiondesc":"","poemindex":66},{"author":"王之渙","charstyle":"近體詩","id":59065,"chapter":"卷十八","chapternum":18,"title":"涼州詞","titledesc":"","content":"黄河逺上白雲間一片孤城萬仞山羌笛何須怨楊栁春光不度玉門闗〈集異記云開元中渙之與王昌齡髙適齊名共詣旗亭貰酒小飲有梨園伶官十數人㑹讌三人因避席偎映擁爐以觀焉俄有妙妓四輩奏樂皆當時名部昌齡等私相約曰我輩各擅詩名每不自定甲乙今者可以宻觀諸伶所謳若詩入歌詞之多者為優初謳昌齡詩次謳適詩又次復謳昌齡詩渙之自以得名巳久因指諸妓中最佳者曰待此子所唱如非我詩即終身不敢與子爭衡次至雙鬟發聲果謳黄河云云因大諧笑諸伶詣問因語其事乃競拜乞就筵席三人從之飲醉竟日〉","collection":"","collectiondesc":"","poemindex":67},{"author":"王之渙","charstyle":"近體詩","id":59066,"chapter":"卷十八","chapternum":18,"title":"九日送别","titledesc":"","content":"薊庭蕭瑟故人稀何處登髙且送歸今日暫同芳菊酒明朝應作斷蓬飛","collection":"","collectiondesc":"","poemindex":68},{"author":"王諲","charstyle":"古體詩","id":59067,"chapter":"卷十八","chapternum":18,"title":"夜坐看搊箏","titledesc":"","content":"調箏夜坐燈光裏却挂羅帷露纖指朱絃一一聲不同玉柱連連影相似不知何處學新聲曲曲彈來未覩名應是石家金谷裏流傳未滿洛陽城","collection":"","collectiondesc":"","poemindex":69},{"author":"王諲","charstyle":"近體詩","id":59068,"chapter":"卷十八","chapternum":18,"title":"長信怨","titledesc":"","content":"飛燕倚身輕爭人巧笑名生君棄妾意増妾怨君情日落昭陽壁秋來長信城寥寥金殿裏歌吹夜無聲","collection":"","collectiondesc":"","poemindex":70},{"author":"王諲","charstyle":"近體詩","id":59069,"chapter":"卷十八","chapternum":18,"title":"閨情","titledesc":"","content":"日暮裁縫歇深嫌氣力㣲纔能收篋笥懶起下簾帷怨坐空然燭愁眠不解衣昨來頻夢見夫壻莫應知","collection":"","collectiondesc":"","poemindex":71},{"author":"蕭穎士","charstyle":"古體詩","id":59070,"chapter":"卷十八","chapternum":18,"title":"江有楓一篇十一章〈有序〉","titledesc":"江有楓思陸鄭二友吳㑹舊遊且疾讒也臣宦於尹府以直方不偶見逼讒佞惟古之賢者有避色避言之義矯然去之二室之間有槭樹焉與江南楓形胥類憩於其下而作是詩以貽夫二三子焉","content":"江有楓其葉蒙蒙我友自東于以遊從","collection":"","collectiondesc":"","poemindex":72},{"author":"蕭穎士","charstyle":"古體詩","id":59071,"chapter":"卷十八","chapternum":18,"title":"江有楓一篇十一章〈有序〉","titledesc":"江有楓思陸鄭二友吳㑹舊遊且疾讒也臣宦於尹府以直方不偶見逼讒佞惟古之賢者有避色避言之義矯然去之二室之間有槭樹焉與江南楓形胥類憩於其下而作是詩以貽夫二三子焉","content":"山有槭其葉漠漠我友徂北于以休息","collection":"","collectiondesc":"","poemindex":73},{"author":"蕭穎士","charstyle":"古體詩","id":59072,"chapter":"卷十八","chapternum":18,"title":"江有楓一篇十一章〈有序〉","titledesc":"江有楓思陸鄭二友吳㑹舊遊且疾讒也臣宦於尹府以直方不偶見逼讒佞惟古之賢者有避色避言之義矯然去之二室之間有槭樹焉與江南楓形胥類憩於其下而作是詩以貽夫二三子焉","content":"想彼槭矣亦類其楓矧伊懷人而忘其東","collection":"","collectiondesc":"","poemindex":74},{"author":"蕭穎士","charstyle":"古體詩","id":59073,"chapter":"卷十八","chapternum":18,"title":"江有楓一篇十一章〈有序〉","titledesc":"江有楓思陸鄭二友吳㑹舊遊且疾讒也臣宦於尹府以直方不偶見逼讒佞惟古之賢者有避色避言之義矯然去之二室之間有槭樹焉與江南楓形胥類憩於其下而作是詩以貽夫二三子焉","content":"東可遊矣㑹之丘矣于山于水于廟于寺于亭于里君子遊焉于以宴喜其樂亹亹","collection":"","collectiondesc":"","poemindex":75},{"author":"蕭穎士","charstyle":"古體詩","id":59074,"chapter":"卷十八","chapternum":18,"title":"江有楓一篇十一章〈有序〉","titledesc":"江有楓思陸鄭二友吳㑹舊遊且疾讒也臣宦於尹府以直方不偶見逼讒佞惟古之賢者有避色避言之義矯然去之二室之間有槭樹焉與江南楓形胥類憩於其下而作是詩以貽夫二三子焉","content":"粤東可居彼吳之墟有田有庭有朋有書有蓴有魚君子居焉惟以宴醑其樂徐徐","collection":"","collectiondesc":"","poemindex":76},{"author":"蕭穎士","charstyle":"古體詩","id":59075,"chapter":"卷十八","chapternum":18,"title":"江有楓一篇十一章〈有序〉","titledesc":"江有楓思陸鄭二友吳㑹舊遊且疾讒也臣宦於尹府以直方不偶見逼讒佞惟古之賢者有避色避言之義矯然去之二室之間有槭樹焉與江南楓形胥類憩於其下而作是詩以貽夫二三子焉","content":"我朋在矣彼陸之子如松如杞淑問不已","collection":"","collectiondesc":"","poemindex":77},{"author":"蕭穎士","charstyle":"古體詩","id":59076,"chapter":"卷十八","chapternum":18,"title":"江有楓一篇十一章〈有序〉","titledesc":"江有楓思陸鄭二友吳㑹舊遊且疾讒也臣宦於尹府以直方不偶見逼讒佞惟古之賢者有避色避言之義矯然去之二室之間有槭樹焉與江南楓形胥類憩於其下而作是詩以貽夫二三子焉","content":"我友于征彼鄭之子如琇如英徳音孔明","collection":"","collectiondesc":"","poemindex":78},{"author":"蕭穎士","charstyle":"古體詩","id":59077,"chapter":"卷十八","chapternum":18,"title":"江有楓一篇十一章〈有序〉","titledesc":"江有楓思陸鄭二友吳㑹舊遊且疾讒也臣宦於尹府以直方不偶見逼讒佞惟古之賢者有避色避言之義矯然去之二室之間有槭樹焉與江南楓形胥類憩於其下而作是詩以貽夫二三子焉","content":"我思震澤菱芡幕幕寤寐如覿","collection":"","collectiondesc":"","poemindex":79},{"author":"蕭穎士","charstyle":"古體詩","id":59078,"chapter":"卷十八","chapternum":18,"title":"江有楓一篇十一章〈有序〉","titledesc":"江有楓思陸鄭二友吳㑹舊遊且疾讒也臣宦於尹府以直方不偶見逼讒佞惟古之賢者有避色避言之義矯然去之二室之間有槭樹焉與江南楓形胥類憩於其下而作是詩以貽夫二三子焉","content":"我思剡谿杉篠萋萋寤寐無迷","collection":"","collectiondesc":"","poemindex":80},{"author":"蕭穎士","charstyle":"古體詩","id":59079,"chapter":"卷十八","chapternum":18,"title":"江有楓一篇十一章〈有序〉","titledesc":"江有楓思陸鄭二友吳㑹舊遊且疾讒也臣宦於尹府以直方不偶見逼讒佞惟古之賢者有避色避言之義矯然去之二室之間有槭樹焉與江南楓形胥類憩於其下而作是詩以貽夫二三子焉","content":"有鳥有鳥粤鷗與鷺浮湍戯渚皓然潔素忘其猜妬彼何人斯曾足傷懼","collection":"","collectiondesc":"","poemindex":81},{"author":"蕭穎士","charstyle":"古體詩","id":59080,"chapter":"卷十八","chapternum":18,"title":"江有楓一篇十一章〈有序〉","titledesc":"江有楓思陸鄭二友吳㑹舊遊且疾讒也臣宦於尹府以直方不偶見逼讒佞惟古之賢者有避色避言之義矯然去之二室之間有槭樹焉與江南楓形胥類憩於其下而作是詩以貽夫二三子焉","content":"此懼惟何懼寘于羅彼驕者子讒言孔多我聞先師體命委和公伯之愬則如予何悵然山河惟以嘯歌其憂也哉","collection":"","collectiondesc":"","poemindex":82},{"author":"蕭穎士","charstyle":"古體詩","id":59081,"chapter":"卷十八","chapternum":18,"title":"重陽陪元魯山登北城贈别〈時元有挂冠之意〉","titledesc":"","content":"山縣遶古堞悠悠快登望兩餘秋天髙目盡無隱狀綿連滍川迥杳渺鴉路深彭澤興不淺臨風動歸心賴兹琴堂暇傲睨傾菊酒人知嵗已登從政復何有逺山十里碧一道銜長雲青霞半落日混合疑晴曛漸聞驚栖羽坐歎清夜月中歡愴有違行子念明發僅能冺寵辱未免傷別離江湖不可忘風雨勞相思明時當盛才短伎安所設何日謝百里從君漢之澨","collection":"","collectiondesc":"","poemindex":83},{"author":"蕭穎士","charstyle":"古體詩","id":59082,"chapter":"卷十八","chapternum":18,"title":"蒙山作","titledesc":"","content":"東蒙鎮海沂合沓餘百里清秋淨氛靄崖崿隱天起于役勞往還息徒暫攀騎將窮絶迹處偶得冥心理雲氣雜虹霓松聲亂風水㣲明緑林際杳窱丹洞裏仙鳥時可聞羽人邈難視此焉多深邃賢達昔所秘子尚捐俗紛季隨躡遐軌藴眞道彌曠懷古情未巳白鹿凡㡬遊黄精復奚似顧予尚牽纒家業重書史少學務從師壯年貴趨仕方馳桂林譽未暇桃源美嵗暮期再尋幽哉羨門子","collection":"","collectiondesc":"","poemindex":84},{"author":"蕭穎士","charstyle":"古體詩","id":59083,"chapter":"卷十八","chapternum":18,"title":"越江秋曙","titledesc":"","content":"扁舟東路逺曉月下江濆瀲灧信潮上蒼茫孤嶼分林聲寒動葉水氣曙連雲暾日浪中出榜歌天際聞伯鸞常去國安道惜離羣延首剡谿近詠言懷數君","collection":"","collectiondesc":"","poemindex":85},{"author":"蕭穎士","charstyle":"古體詩","id":59084,"chapter":"卷十八","chapternum":18,"title":"山莊月夜作","titledesc":"","content":"獻書嗟棄置疲拙歸田園且事計然䇿將符公冶言桑榆清暮景雞犬應遙村蠶罷里閭晏麥秋田野喧澗聲連枕簟峰勢入堦軒未奏東山伎先傾北海樽隴瓜香早熟庭果落初繁更愜野人意農談朝竟昏","collection":"","collectiondesc":"","poemindex":86},{"author":"李華","charstyle":"古體詩","id":59085,"chapter":"卷十八","chapternum":18,"title":"詠史","titledesc":"","content":"昻藏獬豸獸出自太平年亂代乃潛伏縱人為禍愆嘗聞斷馬劍每壯朱雲賢身死名不滅寒風吹墓田精靈如有在幽憤滿松煙","collection":"","collectiondesc":"","poemindex":87},{"author":"李華","charstyle":"古體詩","id":59086,"chapter":"卷十八","chapternum":18,"title":"詠史","titledesc":"","content":"漢皇修雅樂乗輿臨太學三老與五更天王親割牲一人調風俗萬國和且平單于驟欵塞武庫欲銷兵文物此朝盛君臣何穆清至今壝壇下如有簫韶聲","collection":"","collectiondesc":"","poemindex":88},{"author":"李華","charstyle":"古體詩","id":59087,"chapter":"卷十八","chapternum":18,"title":"詠史","titledesc":"","content":"文侯耽鄭衛一聽一忘餐白雪燕姬舞朱絃趙女彈淫聲流不返慆蕩日無端獻嵗受朝時鳴鐘讌百官兩牀陳管磬九奏殊未闌對此惟恐卧更能整衣冠","collection":"","collectiondesc":"","poemindex":89},{"author":"李華","charstyle":"古體詩","id":59088,"chapter":"卷十八","chapternum":18,"title":"詠史","titledesc":"","content":"沂水春可涉泮宫映楊葉麗色異人間珊珊搖珮環展禽恒獨處深巷生禾黍城上飛海雲城中暗春雨適來鳴珮者復是誰家女泥沾珠綴履雨濕翠毛簪電影開蓮臉雷聲飛蕙心自言沂水曲采萍兼采緑歸逕雖可尋天陰光景促憐君貞且獨願許君家宿徒勞惜衾枕子不顧雙娥艷質誠可重淫風如禮何","collection":"","collectiondesc":"","poemindex":90},{"author":"李華","charstyle":"古體詩","id":59089,"chapter":"卷十八","chapternum":18,"title":"寄趙七侍御〈有序〉","titledesc":"自餘干谿行經弋陽至上饒山川幽麗思與雲卿同遊邈不可得因叙疇年之素寄懷於篇云","content":"搖槳曙江流江清山復重心愜賞未足川迴失前峰淩灘出極浦曠若天池通君陽青嵯峨開拆混元中九潭魚龍窟仙成羽人宫陰奥潛鬼物精光動煙空玄猿啼深蘢白鳥戯葱蒙飛湍鳴金石激溜鼓雷風雨濯萬木鮮霞照千山濃草閒長餘緑花靜落幽紅渚煙見晨釣山月聞夜舂覆谿窈窕波涵石淘溶溶丹丘忽聚散素壁相奔衝白日破昏靄靈山出其東勢排昊蒼上氣壓吳越雄迴頭望雲卿此恨發吾衷昔日蕭邵遊四人纔成童屬詞慕孔門入仕希上公緯卿陷非罪折我昆吾鋒茂挺獨先覺拔身渡京虹斯人謝明代百代墜鵷鴻世故墜横流與君哀路窮相顧無死節蒙恩逐殊封天波洗其瑕朱衣備朝容一别凡十年豈期復相從餘生得攜手遺此兩孱翁羣遷失鶯羽後凋惜長松衰旅難重别悽悽滿心胷遇勝悲獨遊貪竒悵孤逢禽尚彼何人胡為束樊籠吾師度門教投弁躡遐蹤","collection":"","collectiondesc":"","poemindex":91},{"author":"李華","charstyle":"古體詩","id":59090,"chapter":"卷十八","chapternum":18,"title":"仙遊寺〈有龍潭穴弄玉祠〉","titledesc":"","content":"捨事入樵逕雲木深谷口萬壑移晦明千峰轉前後嶷然龍潭上石勢若奔走開拆秋天光崩騰夏雷吼靈谿自茲去紆直互紛糾聽聲靜復喧望色無更有𡨋𡨋翠㣲下髙殿映杉栁滴滴洞穴中懸泉響相扣昔時秦王女羽化年代久日暮松風來簫聲生左右早窺神仙籙願結芝术友安得羨門方青囊繫吾肘","collection":"","collectiondesc":"","poemindex":92},{"author":"李華","charstyle":"古體詩","id":59091,"chapter":"卷十八","chapternum":18,"title":"春遊吟","titledesc":"","content":"初春遍芳甸千里藹盈矚美人摘新英步步翫春緑所思杳何處宛在吳江曲可憐不得共芳菲日暮歸來淚滿衣","collection":"","collectiondesc":"","poemindex":93},{"author":"李華","charstyle":"近體詩","id":59092,"chapter":"卷十八","chapternum":18,"title":"長門怨","titledesc":"","content":"弱栁鴛鴦薦啼妝翡翠衾鴉鳴秋殿曉人靜禁門深每憶椒房寵那堪永巷陰自驚羅帶緩非復舊來心","collection":"","collectiondesc":"","poemindex":94},{"author":"李華","charstyle":"近體詩","id":59093,"chapter":"卷十八","chapternum":18,"title":"奉使朔方贈郭都䕶","titledesc":"","content":"絶塞臨光禄孤營佐貳師鐡衣三月冷金鼓朔風悲都䕶徵兵日將軍破鹵時揚鞭玉闗道回首望旌旗","collection":"","collectiondesc":"","poemindex":95},{"author":"李華","charstyle":"近體詩","id":59094,"chapter":"卷十八","chapternum":18,"title":"春行寄興","titledesc":"","content":"宜陽城下草萋萋澗水東流復向西芳樹無人花自落春山一路鳥空啼","collection":"","collectiondesc":"","poemindex":96},{"author":"于逖","charstyle":"古體詩","id":59095,"chapter":"卷十八","chapternum":18,"title":"野外作","titledesc":"","content":"老病無樂事嵗秋悲更長窮郊日蕭索生意已蒼黄小弟髮亦白兩男俱不强有才且未達況我非賢良幸以朽鈍姿野外老風霜寒鵶噪晩景喬木思故鄉魏人宅蓬池結網佇鱣魴水清魚不來嵗暮空彷徨","collection":"","collectiondesc":"","poemindex":97},{"author":"于逖","charstyle":"古體詩","id":59096,"chapter":"卷十八","chapternum":18,"title":"憶舎弟","titledesc":"","content":"衰門少兄弟兄弟唯兩人饑寒各流浪感念傷我神夏期秋未來安知無他因不怨别天長但願見爾身茫茫天地間萬類各有親安知汝與我乖隔同胡秦何時對形影憤懣當共陳","collection":"","collectiondesc":"","poemindex":98},{"author":"張彪","charstyle":"古體詩","id":59097,"chapter":"卷十八","chapternum":18,"title":"古别離","titledesc":"","content":"别離無逺近事歡情亦悲不聞車輪聲後㑹將何時去日忘寄書來日乖前期縱知明當返一息千萬思","collection":"","collectiondesc":"","poemindex":99},{"author":"趙徵明","charstyle":"古體詩","id":59098,"chapter":"卷十八","chapternum":18,"title":"回軍跛者","titledesc":"","content":"既老又不全始得離邊城一枝假枯木步步向南行去時日一百來時月一程常恐道路傍掩棄狐兔塋所願死鄉里到日不願生聞此哀怨詞念念不忍聽惜無異人術倐忽具爾形","collection":"","collectiondesc":"","poemindex":100},{"author":"趙徵明","charstyle":"古體詩","id":59099,"chapter":"卷十八","chapternum":18,"title":"思歸","titledesc":"","content":"為别未㡬日去日如三秋猶疑望可見日日上髙樓惟見分手處白蘋滿芳洲寸心寧死别不忍生離憂","collection":"","collectiondesc":"","poemindex":101},{"author":"賀蘭進明","charstyle":"古體詩","id":59100,"chapter":"卷十八","chapternum":18,"title":"行路難","titledesc":"","content":"君不見巗下井百尺不及泉君不見山上苗數寸凌雲煙人生相命亦如此何苦太息自憂煎但願親友長含笑相逢莫乏杖頭錢寒夜邀歡須秉燭豈不長思花栁年","collection":"","collectiondesc":"","poemindex":102},{"author":"賀蘭進明","charstyle":"古體詩","id":59101,"chapter":"卷十八","chapternum":18,"title":"行路難","titledesc":"","content":"君不見門前栁榮耀暫時蕭索久君不見陌上花狂風吹去落誰家鄰家思婦見之歎蓬首不梳心歴亂盛年夫婿長别離嵗莫相逢色凋換","collection":"","collectiondesc":"","poemindex":103},{"author":"賀蘭進明","charstyle":"古體詩","id":59102,"chapter":"卷十八","chapternum":18,"title":"行路難","titledesc":"","content":"君不見芳樹枝春花落盡蜂不窺君不見梁上泥秋風始髙燕不棲蕩子從軍事征戰蛾眉嬋娟守空閨獨宿自然堪下淚况復時聞烏夜啼","collection":"","collectiondesc":"","poemindex":104},{"author":"賀蘭進明","charstyle":"古體詩","id":59103,"chapter":"卷十八","chapternum":18,"title":"行路難","titledesc":"","content":"君不見雲中月暫盈還復缺君不見林下風聲逺意難窮親故平生或聚散歡娛未盡樽酒空歎息青青陵上栢嵗寒能有㡬人同","collection":"","collectiondesc":"","poemindex":105},{"author":"賀蘭進明","charstyle":"古體詩","id":59104,"chapter":"卷十八","chapternum":18,"title":"行路難","titledesc":"","content":"君不見東流水一去無窮巳君不見西郊雲日夕空氛氲羣雁徘徊不能去一雁驚鳴復失羣人生結交在終始莫以升沈中路分","collection":"","collectiondesc":"","poemindex":106},{"author":"李嶷","charstyle":"古體詩","id":59105,"chapter":"卷十八","chapternum":18,"title":"淮南秋夜呈周偘〈與侃同〉","titledesc":"","content":"天淨河漢髙夜閒砧杵發清秋忽如此離恨應難歇風亂池上萍露光竹間月與君共遊處勿作他鄉别","collection":"","collectiondesc":"","poemindex":107},{"author":"李嶷","charstyle":"近體詩","id":59106,"chapter":"卷十八","chapternum":18,"title":"林園秋夜作","titledesc":"","content":"林卧避殘暑白雲長在天賞心既如此對酒非徒然月色偏秋露竹聲兼夜泉涼風懷袖裏茲意與誰傳","collection":"","collectiondesc":"","poemindex":108},{"author":"李嶷","charstyle":"近體詩","id":59107,"chapter":"卷十八","chapternum":18,"title":"少年行","titledesc":"","content":"十八羽林郎戎衣侍漢王臂鷹金殿側挾彈玉輿傍馳道春風起陪遊出建章","collection":"","collectiondesc":"","poemindex":109},{"author":"李嶷","charstyle":"近體詩","id":59108,"chapter":"卷十八","chapternum":18,"title":"少年行","titledesc":"","content":"侍獵長楊下承恩更射飛塵生馬影滅箭落雁行稀薄暮隨天仗聮翩入瑣闈","collection":"","collectiondesc":"","poemindex":110},{"author":"李嶷","charstyle":"近體詩","id":59109,"chapter":"卷十八","chapternum":18,"title":"少年行","titledesc":"","content":"玊劍膝邊横金杯馬上傾朝遊茂陵道夜宿鳯凰城豪吏多猜忌毋勞問姓名","collection":"","collectiondesc":"","poemindex":111},{"author":"芮挺章","charstyle":"近體詩","id":59110,"chapter":"卷十八","chapternum":18,"title":"江南弄","titledesc":"","content":"春江可憐事最在美人家鸚鵡能言鳥芙蓉巧笑花地銜金作埒水抱玉為沙薄晚青絲騎長鞭赴狹斜","collection":"","collectiondesc":"","poemindex":112},{"author":"芮挺章","charstyle":"近體詩","id":59111,"chapter":"卷十八","chapternum":18,"title":"少年行","titledesc":"","content":"任氣稱張放銜恩在少年玉堦朝就日金屋夜昇天軒騎青雲際笙歌緑水邊建章明月好留醉伴風煙","collection":"","collectiondesc":"","poemindex":113}]