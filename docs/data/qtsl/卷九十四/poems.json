[{"id":66114,"chapter":"卷九十四","chapternum":94,"charstyle":"古體詩","title":"少年行","titledesc":"","collection":"","collectiondesc":"","poemindex":1,"author":"韋莊","content":"五陵豪客多，買酒黄金𧣴。\n醉下酒家樓，美人雙翠幰。\n揮劍邯鄲市，走馬梁王苑。\n樂事殊未央，年華已云晩。\n"},{"id":66115,"chapter":"卷九十四","chapternum":94,"charstyle":"古體詩","title":"閨月","titledesc":"","collection":"","collectiondesc":"","poemindex":2,"author":"韋莊","content":"明月照前除，煙華蕙蘭濕。\n清風行處來，白露寒蟬急。\n美人情易傷，暗上紅樓立。\n欲言無處言，但向姮娥泣。\n"},{"id":66116,"chapter":"卷九十四","chapternum":94,"charstyle":"古體詩","title":"閨怨","titledesc":"","collection":"","collectiondesc":"","poemindex":3,"author":"韋莊","content":"戚戚彼何人，明眸利於月。\n啼妝曉不乾，素面凝香雪。\n良人去淄石，鏡破金簪折。\n空藏蘭蕙心，不忍琴中説。\n"},{"id":66117,"chapter":"卷九十四","chapternum":94,"charstyle":"古體詩","title":"平陵老將","titledesc":"","collection":"","collectiondesc":"","poemindex":4,"author":"韋莊","content":"白羽金僕姑，腰懸雙轆轤。\n前年葱嶺北，獨戰雲中胡。\n疋馬塞垣老，一身如鳥孤。\n歸來辭第宅，却占平陵居。\n"},{"id":66118,"chapter":"卷九十四","chapternum":94,"charstyle":"古體詩","title":"乞彩牒歌","titledesc":"","collection":"","collectiondesc":"","poemindex":5,"author":"韋莊","content":"浣花溪上如花客，綠闇紅藏人不識。\n留得溪頭瑟瑟波，潑成紙上猩猩色。\n手把金刀裁彩雲，有時剪破秋天碧。\n不使虹霓段段飛，一時驅上丹霞壁。\n蜀客才多染不供，卓文醉後開無力。\n孔雀銜來向日飛，翩翩壓折黄金翼。\n我有歌詩一千首，磨礱山岳羅星斗。\n開卷長疑雷電驚，揮毫只怕龍蛇走。\n班班布在時人口，滿軸松花都未有。\n人間無處買煙霞，須知得自神仙手。\n也知價重連城璧，一紙黄金猶不惜。\n薛濤昨夜夢中來，殷勤勸向君邊覔。\n"},{"id":66119,"chapter":"卷九十四","chapternum":94,"charstyle":"古體詩","title":"擣練篇","titledesc":"","collection":"","collectiondesc":"","poemindex":6,"author":"韋莊","content":"月華吐艶明燭燭，青樓婦唱擣衣曲。\n白袷絲光織魚目，菱花綬帶鴛鴦簇。\n臨風縹緲叠秋雪，月下丁東擣寒玉。\n樓蘭欲寄在何鄉，憑人與繫征鴻足。\n"},{"id":66120,"chapter":"卷九十四","chapternum":94,"charstyle":"古體詩","title":"長安春","titledesc":"","collection":"","collectiondesc":"","poemindex":7,"author":"韋莊","content":"長安二月多香塵，六街車馬聲轔轔。\n家家樓上如花人，千枝萬枝紅艶新。\n簾間笑語自相問，何人占得長安春。\n長安春色本無主，古來盡屬紅樓女。\n如今無奈杏園人，駿馬輕車擁將去。\n"},{"id":66121,"chapter":"卷九十四","chapternum":94,"charstyle":"古體詩","title":"贈峨嵋山彈琴李處士","titledesc":"","collection":"","collectiondesc":"","poemindex":8,"author":"韋莊","content":"峨嵋山下能琴客，似醉似狂人不測。\n何須見我眼偏青，未見我身頭已白。\n茫茫四海本無家，一片愁雲颺秋碧。\n壺中醉卧日月明，世上長遊天地窄。\n晉朝叔夜舊相知，蜀郡文君小來識。\n後生常建彼何人，贈我篇章苦雕刻。\n名卿名相盡知音，遇酒遇琴無間隔。\n如今世亂獨翛然，天外鴻飛招不得。\n余今正泣楊朱淚，八月邊城風刮地。\n霓旌絳斾忽相尋，為我尊前横緑綺。\n一彈猛雨隨手來，再彈白雪連天起。\n凄凄清清松上風，咽咽幽幽隴頭水。\n吟蜂繞樹去不來，別鶴引雛飛又止。\n錦鱗不動惟側頭，白馬仰聽空豎耳。\n廣陵故事無人知，古人不説今人疑。\n子期子野俱不見，烏啼鬼哭空傷悲。\n坐中詞客悄無語，簾外月華庭欲午。\n為君吟作聽琴歌，為我留名係仙譜。\n"},{"id":66122,"chapter":"卷九十四","chapternum":94,"charstyle":"近體詩","title":"章臺夜思","titledesc":"","collection":"","collectiondesc":"","poemindex":9,"author":"韋莊","content":"清瑟怨遙夜，遶絃風雨哀。\n孤燈聞楚角，殘月下章臺。\n芳草已云暮，故人殊未來。\n鄉書不可寄，秋雁又南迴。\n"},{"id":66123,"chapter":"卷九十四","chapternum":94,"charstyle":"近體詩","title":"延興門外作","titledesc":"","collection":"","collectiondesc":"","poemindex":10,"author":"韋莊","content":"芳草五陵道，美人金犢車。\n緑奔穿内水，紅落過牆花。\n馬足倦遊客，鳥聲歡酒家。\n王孫歸去晩，宫樹欲棲鵶。\n"},{"id":66124,"chapter":"卷九十四","chapternum":94,"charstyle":"近體詩","title":"曲江作","titledesc":"","collection":"","collectiondesc":"","poemindex":11,"author":"韋莊","content":"細雨曲池濱，青袍草色新。\n詠詩行信馬，載酒喜逢人。\n性為無機率，家因守道貧。\n若無詩自遣，誰奈寂寥春。\n"},{"id":66125,"chapter":"卷九十四","chapternum":94,"charstyle":"近體詩","title":"嘉㑹里閒居","titledesc":"","collection":"","collectiondesc":"","poemindex":12,"author":"韋莊","content":"豈知城闕内，有地出紅塵。\n草占一坊緑，樹藏千古春。\n馬嘶遊寺客，犬吠探花人。\n寂寂無鐘鼔，槐行接紫宸。\n"},{"id":66126,"chapter":"卷九十四","chapternum":94,"charstyle":"近體詩","title":"夏夜","titledesc":"","collection":"","collectiondesc":"","poemindex":13,"author":"韋莊","content":"傍水遷書榻，開襟納夜涼。\n星繁愁晝熟，露重覺荷香。\n蛙吹鳴還息，蛛羅滅又光。\n正吟秋興賦，桐影下西墻。\n"},{"id":66127,"chapter":"卷九十四","chapternum":94,"charstyle":"近體詩","title":"早發","titledesc":"","collection":"","collectiondesc":"","poemindex":14,"author":"韋莊","content":"早霧濃於雨，田深黍稻低。\n出門雞未唱，過客馬頻嘶。\n樹色遙藏店，泉聲暗傍畦。\n獨吟三十里，城月尚如珪。\n"},{"id":66128,"chapter":"卷九十四","chapternum":94,"charstyle":"近體詩","title":"村居書事","titledesc":"","collection":"","collectiondesc":"","poemindex":15,"author":"韋莊","content":"年年耕與釣，鷗鳥已相依。\n砌長蒼苔厚，藤抽紫蔓肥。\n風鶯移樹囀，雨燕入樓飛。\n不覺春光暮，遶籬紅杏稀。\n"},{"id":66129,"chapter":"卷九十四","chapternum":94,"charstyle":"近體詩","title":"雨後晚眺","titledesc":"","collection":"","collectiondesc":"","poemindex":16,"author":"韋莊","content":"入谷路縈紆，巖巔日欲晡。\n嶺雲寒掃蓋，溪雪凍粘鬚。\n卧草跧如兔，聽氷怯似狐。\n仍聞關外火，昨夜徹皇都。\n"},{"id":66130,"chapter":"卷九十四","chapternum":94,"charstyle":"近體詩","title":"宿山家","titledesc":"","collection":"","collectiondesc":"","poemindex":17,"author":"韋莊","content":"山行侵夜到，雲竇一星燈。\n草動蛇尋穴，枝揺鼠上藤。\n背風開藥竈，向月展魚罾。\n明日前溪路，煙蘿更幾層。\n"},{"id":66131,"chapter":"卷九十四","chapternum":94,"charstyle":"近體詩","title":"潁陽縣","titledesc":"","collection":"","collectiondesc":"","poemindex":18,"author":"韋莊","content":"琴堂連少室，故事即仙蹤。\n樹老風聲壯，山高臘𠉀濃。\n雪多庭有鹿，縣僻寺無鐘。\n何處留詩客，茆簷倚後峰。\n"},{"id":66132,"chapter":"卷九十四","chapternum":94,"charstyle":"近體詩","title":"紀村事","titledesc":"","collection":"","collectiondesc":"","poemindex":19,"author":"韋莊","content":"緑蔓暎雙扉，循牆一徑㣲。\n雨多庭果爛，稻熟渚禽肥。\n釀酒迎新社，遥砧送暮暉。\n數聲牛上笛，何處餉田歸。\n"},{"id":66133,"chapter":"卷九十四","chapternum":94,"charstyle":"近體詩","title":"題許仙師院","titledesc":"","collection":"","collectiondesc":"","poemindex":20,"author":"韋莊","content":"地古多喬木，遊人到且吟。\n院開金鏁澁，門暎緑篁深。\n山色不離眼，鶴聲常在琴。\n往來誰與熟，乳鹿在前林。\n"},{"id":66134,"chapter":"卷九十四","chapternum":94,"charstyle":"近體詩","title":"不寐","titledesc":"","collection":"","collectiondesc":"","poemindex":21,"author":"韋莊","content":"不寐天將曉，心勞轉似灰。\n蚊吟頻到耳，鼠鬭競縁臺。\n户闇知蟾落，林喧覺雨來。\n馬嘶朝客過，知是禁門開。\n"},{"id":66135,"chapter":"卷九十四","chapternum":94,"charstyle":"近體詩","title":"春暮","titledesc":"","collection":"","collectiondesc":"","poemindex":22,"author":"韋莊","content":"一春春事好，病酒起常遲。\n流水緑縈砌，落花紅墮枝。\n樓髙喧乳燕，樹密鬬雛鸝。\n不學山公醉，將何自解頥。\n"},{"id":66136,"chapter":"卷九十四","chapternum":94,"charstyle":"近體詩","title":"和友人","titledesc":"","collection":"","collectiondesc":"","poemindex":23,"author":"韋莊","content":"圭門同隠士，不出動經時。\n靜閱王維畫，閒翻褚允棋。\n落泉當户急，殘月下𥦗遲。\n却想從來意，譙周亦自嗤。\n"},{"id":66137,"chapter":"卷九十四","chapternum":94,"charstyle":"近體詩","title":"春愁","titledesc":"","collection":"","collectiondesc":"","poemindex":24,"author":"韋莊","content":"寓思本多傷，逢春恨更長。\n露霑湘竹淚，華墮越梅粧。\n睡怯交加夢，閒傾瀲灔觴。\n後庭人不到，斜月上松篁。\n"},{"id":66138,"chapter":"卷九十四","chapternum":94,"charstyle":"近體詩","title":"晚春","titledesc":"","collection":"","collectiondesc":"","poemindex":25,"author":"韋莊","content":"花開疑乍富，花落似初貧。\n萬物不如酒，四時惟愛春。\n峨峨秦氏髻，皎皎洛川神。\n風月應相笑，年年醉病身。\n"},{"id":66139,"chapter":"卷九十四","chapternum":94,"charstyle":"近體詩","title":"送崔郎中往使西川行在","titledesc":"","collection":"","collectiondesc":"","poemindex":26,"author":"韋莊","content":"拜書辭玉帳，萬里劍關長。\n新馬杏花色，緑袍春草香。\n一身朝玉陛，幾日過銅梁。\n莫戀壚邊醉，仙宫待侍郎。\n"},{"id":66140,"chapter":"卷九十四","chapternum":94,"charstyle":"近體詩","title":"潤州顯濟閣曉望","titledesc":"","collection":"","collectiondesc":"","poemindex":27,"author":"韋莊","content":"清曉水如鏡，隔江人似鷗。\n逺烟藏海島，初日照揚州。\n地壯孫權氣，雲凝庾信愁。\n一篷何處客，吟凭釣魚舟。\n"},{"id":66141,"chapter":"卷九十四","chapternum":94,"charstyle":"近體詩","title":"寓言","titledesc":"","collection":"","collectiondesc":"","poemindex":28,"author":"韋莊","content":"為儒逢世亂，吾道欲何之。\n學劍已應晩，歸山今又遲。\n故人三載別，明月兩鄉悲。\n惆悵滄江上，星星鬢有絲。\n"},{"id":66142,"chapter":"卷九十四","chapternum":94,"charstyle":"近體詩","title":"過當途縣","titledesc":"","collection":"","collectiondesc":"","poemindex":29,"author":"韋莊","content":"客過當塗縣，停車訪舊遊。\n謝公山有墅，李白酒無樓。\n采石花空發，烏江水自流。\n夕陽誰共感，寒鷺立汀洲。\n"},{"id":66143,"chapter":"卷九十四","chapternum":94,"charstyle":"近體詩","title":"鑷白","titledesc":"","collection":"","collectiondesc":"","poemindex":30,"author":"韋莊","content":"白髮太無情，朝朝鑷又生。\n始因絲一縷，漸至雪千莖。\n不避佳人笑，唯慙稚子驚。\n新年過半百，猶歎未休兵。\n"},{"id":66144,"chapter":"卷九十四","chapternum":94,"charstyle":"近體詩","title":"婺州和陸諫議將赴闕懷陽羨山居","titledesc":"","collection":"","collectiondesc":"","poemindex":31,"author":"韋莊","content":"望闕路仍逺，子牟魂欲飛。\n道開燒藥鼎，僧寄卧雲衣。\n故國饒芳草，他山掛夕暉。\n東陽雖勝地，王粲奈思歸。\n"},{"id":66145,"chapter":"卷九十四","chapternum":94,"charstyle":"近體詩","title":"建昌渡暝吟","titledesc":"","collection":"","collectiondesc":"","poemindex":32,"author":"韋莊","content":"月照臨官渡，鄉情獨浩然。\n鳥棲彭蠡樹，月上建昌舩。\n市散漁翁醉，樓深賈客眠。\n隔江何處笛，吹斷緑楊烟。\n"},{"id":66146,"chapter":"卷九十四","chapternum":94,"charstyle":"近體詩","title":"南遊富陽江中作","titledesc":"","collection":"","collectiondesc":"","poemindex":33,"author":"韋莊","content":"南去又南去，此行非自期。\n一帆雲作伴，千里月相隨。\n浪迹花應笑，衰容鏡每知。\n鄉園不可問，禾黍正離離。\n"},{"id":66147,"chapter":"卷九十四","chapternum":94,"charstyle":"近體詩","title":"婺州水館重陽日作","titledesc":"","collection":"","collectiondesc":"","poemindex":34,"author":"韋莊","content":"異國逢佳節，憑高獨苦吟。\n一杯今日酒，萬里故鄉心。\n水館紅蘭合，山城紫菊深。\n白衣雖不至，鷗鳥自相尋。\n"},{"id":66148,"chapter":"卷九十四","chapternum":94,"charstyle":"近體詩","title":"避地越中作","titledesc":"","collection":"","collectiondesc":"","poemindex":35,"author":"韋莊","content":"避世移家逺，天涯歳巳週。\n豈知今夜月，還是去年愁。\n露果珠沉水，風螢燭上樓。\n傷心潘騎省，華髪不禁秋。\n"},{"id":66149,"chapter":"卷九十四","chapternum":94,"charstyle":"近體詩","title":"信州谿岸夜吟作","titledesc":"","collection":"","collectiondesc":"","poemindex":36,"author":"韋莊","content":"夜倚臨谿店，懷鄉獨苦吟。\n月當山頂出，星倚水湄沈。\n霧氣漁燈冷，鐘聲谷寺深。\n一城人悄悄，琪樹宿仙禽。\n"},{"id":66150,"chapter":"卷九十四","chapternum":94,"charstyle":"近體詩","title":"齊安郡","titledesc":"","collection":"","collectiondesc":"","poemindex":37,"author":"韋莊","content":"弭棹齊安郡孤城百戰殘傍邨林有虎帶郭縣無官暮角梅花怨清江桂影寒黍離縁底事撩〈闕〉起長歎"},{"id":66151,"chapter":"卷九十四","chapternum":94,"charstyle":"近體詩","title":"寄江南諸弟","titledesc":"","collection":"","collectiondesc":"","poemindex":38,"author":"韋莊","content":"萬里逢歸雁，鄉書忍淚封。\n吾身不自保，爾道各何從。\n性拙唯多蹇，家貧半為慵。\n秖思谿影上，卧看玉華峰。\n"},{"id":66152,"chapter":"卷九十四","chapternum":94,"charstyle":"近體詩","title":"歳晏同左生作","titledesc":"","collection":"","collectiondesc":"","poemindex":39,"author":"韋莊","content":"歳暮鄉闗逺，天涯手重攜。\n雪埋江樹短，雲壓夜城低。\n寳瑟湘靈怨，清砧杜魄啼。\n不須臨皎鏡，年長易凄凄。\n"},{"id":66153,"chapter":"卷九十四","chapternum":94,"charstyle":"近體詩","title":"靈席","titledesc":"","collection":"","collectiondesc":"","poemindex":40,"author":"韋莊","content":"一閉香閨後，羅衣盡施僧。\n鼠偷筵上果，蛾撲帳前燈。\n土蝕釵無鳯，塵生鏡少菱。\n有時還影響，花葉曳香繒。\n"},{"id":66154,"chapter":"卷九十四","chapternum":94,"charstyle":"近體詩","title":"舊居","titledesc":"","collection":"","collectiondesc":"","poemindex":41,"author":"韋莊","content":"芳草又芳草，故人揚子家。\n青雲容易散，白日等閒斜。\n皓質留殘雪，香魂逐斷霞。\n不知何處笛，一夜叫梅花。\n"},{"id":66155,"chapter":"卷九十四","chapternum":94,"charstyle":"近體詩","title":"漁塘十六韻","titledesc":"","collection":"","collectiondesc":"","poemindex":42,"author":"韋莊","content":"洛水分餘派，穿巗出石稜。\n碧經嵐氣重，清帶露華澄。\n瑩徹通三島，巖峿積萬層。\n巢由應共到，劉阮想同登。\n壁峻苔如畫，山昏霧似蒸。\n撼松衣有雪，題石硯生氷。\n路熟雲中客，名留域外僧。\n饑猿尋落橡，鬭鼠墮高藤。\n嶮樹臨溪亞，殘莎帶㟁崩。\n持竿𦕼藉草，待月好垂罾。\n對景思任父，開圖想不興。\n晚風輕浪叠，暮雨濕煙凝。\n似泛靈查出，如迎羽客昇。\n仙源終不測，勝概自相仍。\n欲別誠堪戀，長歸足未能。\n他時操史筆，爲爾著良稱。\n"},{"id":66156,"chapter":"卷九十四","chapternum":94,"charstyle":"近體詩","title":"和薛先輩見寄初秋寓懷即事之作二十韻","titledesc":"","collection":"","collectiondesc":"","poemindex":43,"author":"韋莊","content":"玉律初移候，清風乍逺襟。\n一聲蟬到耳，千炬火燃心。\n嶽靜雲堆翠，樓高日半沈。\n引愁憎暮角，驚夢怯殘碪。\n露白凝湘簟，風篁韻蜀琴。\n鳥喧從果爛，堦淨任苔侵。\n柿葉添紅影，槐柯減緑隂。\n採珠逢寳窟，閱石見瑶林。\n魯殿鏗寒玉，台山激碎金。\n郄堂流桂影，陳巷集車音。\n名自張華顯，詞因葛亮吟。\n水深龍易失，天逺鶴難尋。\n鑒貌寧慙樂，論才豈謝任。\n義心孤劍直，學海怒濤深。\n既覩文兼質，翻疑古在今。\n慙聞紆緑綬，即候掛朝簪。\n晩樹連秋塢，斜陽暎暮岑。\n夜蟲方唧唧，疲馬正駸駸。\n托跡同吳燕，依人似越禽。\n㑹隨仙羽化，香蟻且同斟。\n"},{"id":66157,"chapter":"卷九十四","chapternum":94,"charstyle":"近體詩","title":"同舊韻","titledesc":"","collection":"","collectiondesc":"","poemindex":44,"author":"韋莊","content":"大火收殘暑，清光漸惹襟。\n謝莊千里思，張翰五湖心。\n暮角迎風急，孤鐘向暝沈。\n露滋三徑草，日動四鄰碪。\n簟委班姬扇，蟬悲蔡琰琴。\n方愁丹桂逺，已怯二毛侵。\n甃石迴泉脈，移棋就竹隂。\n觸絲蛛墮網，避隼鳥投林。\n貌愧潘郎璧，文慙吕相金。\n但埋豐獄氣，未發爨桐音。\n靜笑劉琨舞，閒思阮籍吟。\n野花和雨劚，怪石入雲尋。\n跡競終非幻，幽閒且自任。\n趨時慙藝薄，託質負恩深。\n美價方稀古，清名已絶今。\n既聞留縞帶，詎肯擲蓍簪。\n遲客虚高閣，迎僧出亂岑。\n壯心徒戚戚，逸足自駸駸。\n安羨倉中鼠，危同幕上禽。\n期君調鼎鼐，他日俟羊斟。\n"},{"id":66158,"chapter":"卷九十四","chapternum":94,"charstyle":"近體詩","title":"三用韻","titledesc":"","collection":"","collectiondesc":"","poemindex":45,"author":"韋莊","content":"素律初迴馭，商飇暗觸襟。\n乍傷詩客思，還動旅人心。\n蟬噪因風斷，鱗遊見鷺沈。\n笛聲隨晚吹，松韻激遥碪。\n地覆青袍草，𥦗横緑綺琴。\n煙霄難自致，歳月易相侵。\n澗桺横孤彴，巖藤架密隂。\n瀟湘期釣侣，鄠杜別家林。\n遺愧虞卿璧，言依季布金。\n錚鏦聞郢唱，次第發巴音。\n螢影衝簾落，蟲聲擁砌吟。\n樓高思共眺，寺逺想同尋。\n入夜愁難遣，逢秋恨莫任。\n蝸遊苔徑滑，鶴步翠塘深。\n莫問榮兼辱，寧論古與今。\n固窮憐瓮牖，感舊惜蒿簪。\n晚日舒霞綺，遥天倚黛岑。\n鴛鸞方翽翽，驊驥整駸駸。\n未化投陂竹，空思出谷禽。\n感多𦕼自遣，桑落且閒斟。\n"},{"id":66159,"chapter":"卷九十四","chapternum":94,"charstyle":"近體詩","title":"李氏小池亭十二韻","titledesc":"","collection":"","collectiondesc":"","poemindex":46,"author":"韋莊","content":"積石亂巉巉，庭莎緑不芟。\n小橋低跨水，危檻半依巖。\n花落魚爭唼，櫻紅鳥競𪅎〈竹咸切〉。\n引泉疏地脈，掃絮積山嵌。\n古桺紅綃織，新篁紫綺緘。\n養猿秋嘯月，放鶴夜棲杉。\n枕簟溪雲膩，池塘海雨鹹。\n語𥦗雞逞辯，䑛鼎犬偏饞。\n踏蘚青粘屐，攀蘿緑暎衫。\n訪僧舟北渡，貰酒日西銜。\n遲客登高閣，題詩遶翠嵒。\n家藏何所寳，清韻滿琅函。\n"},{"id":66160,"chapter":"卷九十四","chapternum":94,"charstyle":"近體詩","title":"虢州澗東邨居作","titledesc":"","collection":"","collectiondesc":"","poemindex":47,"author":"韋莊","content":"東南騎馬出郊坰，迴首寒烟隔郡城。\n清澗漲時翹鷺喜，緑桑疎處哺牛鳴。\n兒童見少生於客，奴僕驕多倨似兄。\n試望家田還自適，滿畦秋水稻苗平。\n"},{"id":66161,"chapter":"卷九十四","chapternum":94,"charstyle":"近體詩","title":"尹喜宅","titledesc":"","collection":"","collectiondesc":"","poemindex":48,"author":"韋莊","content":"荒原秋殿柏蕭蕭，何代風烟占寂寥。\n紫氣已隨仙仗去，白雲空向帝鄉消。\n濛濛暮雨春雞唱，漠漠寒蕪雪兔跳。\n欲問靈蹤無處所，十洲空濶閬山遙。\n"},{"id":66162,"chapter":"卷九十四","chapternum":94,"charstyle":"近體詩","title":"途中望雨懷歸","titledesc":"","collection":"","collectiondesc":"","poemindex":49,"author":"韋莊","content":"滿空寒雨漫霏霏，去路雲深鏁翠微。\n牧䜿逺當烟草立，饑禽閒傍渚田飛。\n誰家樹壓紅榴折，幾處籬懸白菌肥。\n對此不堪鄉外思，荷蓑遥羨釣人歸。\n"},{"id":66163,"chapter":"卷九十四","chapternum":94,"charstyle":"近體詩","title":"桺谷道中作却寄","titledesc":"","collection":"","collectiondesc":"","poemindex":50,"author":"韋莊","content":"馬前紅葉正紛紛，馬上離情欲斷魂。\n曉發獨辭殘月店，暮程遙宿隔雲村。\n心如嶽色留秦地，夢逐河聲出禹門。\n莫怪苦吟鞭拂地，有誰傾葢待王孫。\n"},{"id":66164,"chapter":"卷九十四","chapternum":94,"charstyle":"近體詩","title":"灞陵道中作","titledesc":"","collection":"","collectiondesc":"","poemindex":51,"author":"韋莊","content":"春橋望望水溶溶，一桁晴山倒碧峰。\n秦苑落花零露濕，灞陵新酒潑醅濃。\n青龍夭矯盤雙闕，丹鳯䙰褷隔九重。\n萬古行人離别地，不堪吟罷夕陽鐘。\n"},{"id":66165,"chapter":"卷九十四","chapternum":94,"charstyle":"近體詩","title":"秋日早行","titledesc":"","collection":"","collectiondesc":"","poemindex":52,"author":"韋莊","content":"上馬蕭蕭襟袖涼，路穿禾黍繞宫牆。\n半山殘月露華冷，一㟁野風蓮萼香。\n烟外驛樓紅隠隠，渚邊雲樹暗蒼蒼。\n行人自是心如火，兔走烏飛不覺長。\n"},{"id":66166,"chapter":"卷九十四","chapternum":94,"charstyle":"近體詩","title":"歎落花","titledesc":"","collection":"","collectiondesc":"","poemindex":53,"author":"韋莊","content":"一夜霏微露濕烟，曉來和淚喪嬋娟。\n不隨殘雪埋芳草，盡逐香風上舞筵。\n西子去時遺笑靨，謝娥行處落金鈿。\n飄紅墮白堪惆悵，少別穠華又隔年。\n"},{"id":66167,"chapter":"卷九十四","chapternum":94,"charstyle":"近體詩","title":"關河道中","titledesc":"","collection":"","collectiondesc":"","poemindex":54,"author":"韋莊","content":"槐陌蟬聲桺市風，驛樓高倚夕陽東。\n往來千里路長在，聚散十年人不同。\n但見時光流似箭，豈知天道曲如弓。\n平生志業匡堯舜，又擬滄浪學釣翁。\n"},{"id":66168,"chapter":"卷九十四","chapternum":94,"charstyle":"近體詩","title":"題盤豆驛水舘後軒","titledesc":"","collection":"","collectiondesc":"","poemindex":55,"author":"韋莊","content":"極目晴川展畫屏，地從桃塞接蒲城。\n灘頭鷺占清波立，原上人侵落照耕。\n去雁數行天際没，孤雲一㸃淨中生。\n憑軒盡日不迴首，楚水吳山無限情。\n"},{"id":66169,"chapter":"卷九十四","chapternum":94,"charstyle":"近體詩","title":"題裴端公郊居","titledesc":"","collection":"","collectiondesc":"","poemindex":56,"author":"韋莊","content":"暫隨紅旆佐藩方，高跡終朝卧故鄉。\n已近水聲開澗户，更侵山色架書堂。\n蒲生㟁脚青刀利，桺拂波心緑帶長。\n莫奪野人樵牧興，白雲不識繡衣郎。\n"},{"id":66170,"chapter":"卷九十四","chapternum":94,"charstyle":"近體詩","title":"貴公子","titledesc":"","collection":"","collectiondesc":"","poemindex":57,"author":"韋莊","content":"大道青樓御苑東，玉欄仙杏壓枝紅。\n金鈴犬吠梧桐院，朱鬛馬嘶楊桺風。\n流水帶花穿巷陌，夕陽和樹入簾櫳。\n瑶池宴罷歸來醉，笑説君王在月宫。\n"},{"id":66171,"chapter":"卷九十四","chapternum":94,"charstyle":"近體詩","title":"觀獵","titledesc":"","collection":"","collectiondesc":"","poemindex":58,"author":"韋莊","content":"苑牆東畔欲斜暉，傍苑穿花兔正肥。\n公子喜逢朝罷日，將軍誇換戰時衣。\n鶻翻錦翅雲中落，犬帶金鈴草上飛。\n直到四郊高鳥盡，掉鞍齊向國門歸。\n"},{"id":66172,"chapter":"卷九十四","chapternum":94,"charstyle":"近體詩","title":"訪含弘山僧不遇留題精舍","titledesc":"","collection":"","collectiondesc":"","poemindex":59,"author":"韋莊","content":"滿院桐花鳥雀喧，寂寥芳草茂半芊。\n吾師正遇歸山日，閒客空題到寺年。\n池竹閉門教鶴守，琴書開篋任僧傳。\n人間不自尋行跡，一片孤雲在碧天。\n"},{"id":66173,"chapter":"卷九十四","chapternum":94,"charstyle":"近體詩","title":"咸通","titledesc":"","collection":"","collectiondesc":"","poemindex":60,"author":"韋莊","content":"咸通時代物情奢，歡殺金張許史家。\n破産競留天上樂，鑄山爭買洞中花。\n諸郎宴罷銀燈合，仙子遊迴璧月斜。\n人意似知今日事，急催絃管送年華。\n"},{"id":66174,"chapter":"卷九十四","chapternum":94,"charstyle":"近體詩","title":"長年","titledesc":"","collection":"","collectiondesc":"","poemindex":61,"author":"韋莊","content":"長年方悟少年非，人道新詩勝舊詩。\n十畝野塘留客釣，一軒春雨對僧棋。\n花間醉任黄鶯説，亭上吟從白鷺窺。\n大道不將爐冶去，有心重築太平基。\n"},{"id":66175,"chapter":"卷九十四","chapternum":94,"charstyle":"近體詩","title":"辛丑年","titledesc":"","collection":"","collectiondesc":"","poemindex":62,"author":"韋莊","content":"九衢漂杵已成川，塞上黄雲戰馬閒。\n但有羸兵填渭水，更無奇士出商山。\n田園已没紅塵裏，弟妹相逢白刃間。\n西望翠華殊未返，淚痕空濕劍文斑。\n"},{"id":66176,"chapter":"卷九十四","chapternum":94,"charstyle":"近體詩","title":"思歸","titledesc":"","collection":"","collectiondesc":"","poemindex":63,"author":"韋莊","content":"暖絲無力自悠揚，牽引東風斷客腸。\n外地見花終寂寞，異鄉聞樂更凄涼。\n紅垂野㟁櫻還熟，緑染迴汀草又芳。\n舊里若爲歸去好，子期凋謝吕安亡。\n"},{"id":66177,"chapter":"卷九十四","chapternum":94,"charstyle":"近體詩","title":"憶昔","titledesc":"","collection":"","collectiondesc":"","poemindex":64,"author":"韋莊","content":"昔年曾向五陵遊，午夜清歌月滿樓。\n銀燭樹前長似晝，露桃花下不知秋。\n西園公子名無忌，南國佳人字莫愁。\n今日亂離俱是夢，夕陽唯見水東流。\n"},{"id":66178,"chapter":"卷九十四","chapternum":94,"charstyle":"近體詩","title":"天井關","titledesc":"","collection":"","collectiondesc":"","poemindex":65,"author":"韋莊","content":"太行山上雲深處，誰向雲中築女牆。\n短綆詎能垂玉甃，繚垣何用學金湯。\n斸開嵐翠為高壘，截斷雲霞作巨防。\n守吏不教飛鳥過，赤眉何路到吾鄉。\n"},{"id":66179,"chapter":"卷九十四","chapternum":94,"charstyle":"近體詩","title":"贈邊將","titledesc":"","collection":"","collectiondesc":"","poemindex":66,"author":"韋莊","content":"昔因征逺向金微，馬出榆關一鳥飛。\n萬里只攜孤劍去，十年空逐塞鴻歸。\n手招都䕶新降虜，身著文皇舊賜衣。\n只待烟塵報天子，滿頭霜雪為兵機。\n"},{"id":66180,"chapter":"卷九十四","chapternum":94,"charstyle":"近體詩","title":"過舊宅","titledesc":"","collection":"","collectiondesc":"","poemindex":67,"author":"韋莊","content":"華軒不見馬蕭蕭，廷尉門人久寂寥。\n朱檻翠樓為卜肆，玉欄仙杏作春樵。\n堦前雨落鴛鴦瓦，竹裏苔封螮蝀橋。\n莫問此中銷歇事，娟娟紅淚泣芭蕉。\n"},{"id":66181,"chapter":"卷九十四","chapternum":94,"charstyle":"近體詩","title":"清河縣樓作","titledesc":"","collection":"","collectiondesc":"","poemindex":68,"author":"韋莊","content":"有客微吟獨凭樓，碧雲紅樹不勝愁。\n盤鵰迥印天心没，逺水斜牽日脚流。\n千里戰塵連上苑，九江歸路隔東周。\n故人此地揚帆去，何處相思雪滿頭。\n"},{"id":66182,"chapter":"卷九十四","chapternum":94,"charstyle":"近體詩","title":"覩官軍迴戈","titledesc":"","collection":"","collectiondesc":"","poemindex":69,"author":"韋莊","content":"關中羣盜已心離，關外猶聞羽檄飛。\n御苑緑莎嘶戰馬，禁城寒月擣征衣。\n漫教韓信兵塗地，不及劉琨嘯解圍。\n昨日屯軍還夜遁，滿車空載洛神歸。\n"},{"id":66183,"chapter":"卷九十四","chapternum":94,"charstyle":"近體詩","title":"中渡晚眺","titledesc":"","collection":"","collectiondesc":"","poemindex":70,"author":"韋莊","content":"魏王堤畔草如烟，有客傷時獨扣舷。\n妖氣欲昏唐社稷，夕陽空照漢山川。\n千重碧樹籠春苑，萬里紅霞襯碧天。\n家寄杜陵歸不得，一迴回首一潸然。\n"},{"id":66184,"chapter":"卷九十四","chapternum":94,"charstyle":"近體詩","title":"河内別村業閒題","titledesc":"","collection":"","collectiondesc":"","poemindex":71,"author":"韋莊","content":"阮氏清風竹巷深，滿谿松竹似山隂。\n門當谷路多樵客，地帶河聲足水禽。\n閒伴爾曹雖適意，靜思吾事好霑襟。\n鄰翁莫問傷時事，一曲高歌夕照沈。\n"},{"id":66185,"chapter":"卷九十四","chapternum":94,"charstyle":"近體詩","title":"聞官軍繼至未覩凱旋","titledesc":"","collection":"","collectiondesc":"","poemindex":72,"author":"韋莊","content":"嫖姚何日破重圍，秋草深來戰馬肥。\n已有孔明傳將畧，更聞王導得神機。\n陣前鼙鼓晴應響，城上烏鳶飽不飛。\n何事小臣偏注目，帝鄉遥羨白雲歸。\n"},{"id":66186,"chapter":"卷九十四","chapternum":94,"charstyle":"近體詩","title":"洛北村居","titledesc":"","collection":"","collectiondesc":"","poemindex":73,"author":"韋莊","content":"十畝松篁百畝田，歸來方屬太平年。\n巖邊石室低臨水，雲外嵐峯半入天。\n鳥勢去投金谷樹，鐘聲遥出上陽烟。\n無人説得中興事，獨倚斜暉憶仲宣。\n"},{"id":66187,"chapter":"卷九十四","chapternum":94,"charstyle":"近體詩","title":"立春","titledesc":"","collection":"","collectiondesc":"","poemindex":74,"author":"韋莊","content":"青帝東來日馭遲，暖烟輕逐曉風吹。\n罽袍公子樽前覺，錦帳佳人夢裏知。\n雪圃乍開紅菜甲，綵幡新翦緑楊絲。\n殷勤爲作宜春曲，題向花牋帖繡楣。\n"},{"id":66188,"chapter":"卷九十四","chapternum":94,"charstyle":"近體詩","title":"東遊逺歸","titledesc":"","collection":"","collectiondesc":"","poemindex":75,"author":"韋莊","content":"扣角干名記已疎，劍歌休恨食無魚。\n辭家桺絮三春半，臨路槐花七月初。\n江上欲尋漁父醉，日邊時得故人書。\n青雲不識揚生面，天子何由問子虛。\n"},{"id":66189,"chapter":"卷九十四","chapternum":94,"charstyle":"近體詩","title":"王道者","titledesc":"","collection":"","collectiondesc":"","poemindex":76,"author":"韋莊","content":"五雲遥指海中央，金鼎曽傳肘後方。\n三島路岐空有月，十洲花木不知霜。\n因攜竹杖聞龍氣，爲使棋童帶橘香。\n應笑我曹身是夢，白頭猶自學詩狂。\n"},{"id":66190,"chapter":"卷九十四","chapternum":94,"charstyle":"近體詩","title":"陪金陵府相中堂夜宴","titledesc":"","collection":"","collectiondesc":"","poemindex":77,"author":"韋莊","content":"滿耳笙歌滿眼花，滿樓珠翠勝吳娃。\n因知海上神仙窟，只似人間富貴家。\n繡户夜攢紅燭市，舞衣晴曳碧天霞。\n却愁宴罷青娥散，揚子江頭月半斜。\n"},{"id":66191,"chapter":"卷九十四","chapternum":94,"charstyle":"近體詩","title":"和侯秀才同友生泛舟谿中相招之作","titledesc":"","collection":"","collectiondesc":"","poemindex":78,"author":"韋莊","content":"嵇阮相將棹酒船，晩風侵浪水侵舷。\n輕如控鯉初離㟁，逺似乘槎欲上天。\n雨外鳥歸吳苑樹，鏡中人入洞庭烟。\n憑君不用迴舟疾，今夜西江月正圓。\n"},{"id":66192,"chapter":"卷九十四","chapternum":94,"charstyle":"近體詩","title":"觀浙西府相畋遊","titledesc":"","collection":"","collectiondesc":"","poemindex":79,"author":"韋莊","content":"十里旌旗十萬兵，等閒遊獵出軍城。\n紫袍日照金鵝鬬，紅旆風吹畫虎獰。\n帶箭彩禽雲外落，避鵰寒兔月中驚。\n歸來一路笙歌滿，更有仙娥載酒迎。\n"},{"id":66193,"chapter":"卷九十四","chapternum":94,"charstyle":"近體詩","title":"題姑蘇凌處士莊","titledesc":"","collection":"","collectiondesc":"","poemindex":80,"author":"韋莊","content":"一簇林亭返照間，門當官道不曾關。\n花深逺㟁黄鶯閙，雨急春塘白鷺閒。\n載酒客愁吳苑寺，倚樓僧看洞庭山。\n怪來話得仙中事，新有人從物外還。\n"},{"id":66194,"chapter":"卷九十四","chapternum":94,"charstyle":"近體詩","title":"贈漁翁","titledesc":"","collection":"","collectiondesc":"","poemindex":81,"author":"韋莊","content":"草衣荷笠鬢如霜，自説家編楚水陽。\n滿㟁秋風吹枳橘，遶陂烟雨種菰蔣。\n蘆刀夜鱠紅鱗膩，木甑朝蒸紫芋香。\n曾向五湖期范蠡，爾來空濶乆相忘。\n"},{"id":66195,"chapter":"卷九十四","chapternum":94,"charstyle":"近體詩","title":"汴堤行","titledesc":"","collection":"","collectiondesc":"","poemindex":82,"author":"韋莊","content":"欲上隋堤舉步遲，隔雲烽燧叫非時。\n纔聞破虜將休馬，又道征遼再出師。\n朝見西來為過客，暮看東去作浮屍。\n緑楊千里無飛鳥，日落空投舊店基。\n"},{"id":66196,"chapter":"卷九十四","chapternum":94,"charstyle":"近體詩","title":"過内黄縣","titledesc":"","collection":"","collectiondesc":"","poemindex":83,"author":"韋莊","content":"相州吹角欲斜陽，匹馬揺鞭宿内黄。\n僻縣不容投刺客，野陂時遇射鵰郎。\n雲中粉堞新城壘，店後荒郊舊戰場。\n猶指去程千萬里，秣陵烟樹在何鄉。\n"},{"id":66197,"chapter":"卷九十四","chapternum":94,"charstyle":"近體詩","title":"江上題所居","titledesc":"","collection":"","collectiondesc":"","poemindex":84,"author":"韋莊","content":"故人相別盡朝天，苦竹江頭獨閉關。\n落日亂蟬蕭帝寺，碧雲歸鳥謝家山。\n青州從事來偏熟，泉布先生老漸慳。\n不是對花長酩酊，永嘉時代不如閒。\n"},{"id":66198,"chapter":"卷九十四","chapternum":94,"charstyle":"近體詩","title":"將卜蘭芷邨居留別〈郡中在仕人〉","titledesc":"","collection":"","collectiondesc":"","poemindex":85,"author":"韋莊","content":"蘭芷江頭寄斷蓬，移家空載一帆風。\n伯倫嗜酒還因亂，平子歸田不為窮。\n避世飄零人境外，結茅依約畫屏中。\n從今隠去應難覔，深入蘆花作釣翁。\n"},{"id":66199,"chapter":"卷九十四","chapternum":94,"charstyle":"近體詩","title":"山墅閒題","titledesc":"","collection":"","collectiondesc":"","poemindex":86,"author":"韋莊","content":"邐迤前岡壓後岡，一川桑柘好殘陽。\n主人饋餉炊紅黍，鄰父攜竿釣紫魴。\n靜極却嫌流水閙，閒多翻笑野雲忙。\n有名不那無名客，獨閉衡門避建康。\n"},{"id":66200,"chapter":"卷九十四","chapternum":94,"charstyle":"近體詩","title":"江上逢故人","titledesc":"","collection":"","collectiondesc":"","poemindex":87,"author":"韋莊","content":"前年送我曲江西，紅杏園中醉似泥。\n今日逢君越谿上，杜鵑花發鷓鴣啼。\n來時舊里人誰在，別後滄波路幾迷。\n江畔玉樓多美酒，仲宣懷土莫凄凄。\n"},{"id":66201,"chapter":"卷九十四","chapternum":94,"charstyle":"近體詩","title":"旅中感遇寄呈李祕書昆仲","titledesc":"","collection":"","collectiondesc":"","poemindex":88,"author":"韋莊","content":"南望愁雲鏁翠微，謝家樓閣雨霏霏。\n劉楨病後新詩少，阮籍貧來好客稀。\n猶喜故人天外至，許將孤劍日邊歸。\n懷鄉不怕嚴陵笑，只待秋風別釣磯。\n"},{"id":66202,"chapter":"卷九十四","chapternum":94,"charstyle":"近體詩","title":"江上邨居","titledesc":"","collection":"","collectiondesc":"","poemindex":89,"author":"韋莊","content":"本無蹤跡戀柴扃，世亂須教識道情。\n顚倒夢魂愁裏得，撅奇詩句望中生。\n花縁艷絶栽難好，山爲看多詠不成。\n聞道漢軍新破敵，使來仍說近離京。\n"},{"id":66203,"chapter":"卷九十四","chapternum":94,"charstyle":"近體詩","title":"江邊吟","titledesc":"","collection":"","collectiondesc":"","poemindex":90,"author":"韋莊","content":"江邊烽燧幾時休，江上行人雪滿頭。\n誰信亂離花不見，只應惆悵水東流。\n陶潛政事千杯酒，張翰生涯一葉舟。\n若有片帆歸去好，可堪重倚仲宣樓。\n"},{"id":66204,"chapter":"卷九十四","chapternum":94,"charstyle":"近體詩","title":"夜雪泛舟遊南溪","titledesc":"","collection":"","collectiondesc":"","poemindex":91,"author":"韋莊","content":"大江西面小溪斜，入竹穿松似若耶。\n兩㟁嚴風吹玉樹，一灘明月曬銀砂。\n因尋野渡逢漁舍，更泊前灣上酒家。\n去去不知歸路逺，棹聲烟裏獨嘔啞。\n"},{"id":66205,"chapter":"卷九十四","chapternum":94,"charstyle":"近體詩","title":"銅儀","titledesc":"","collection":"","collectiondesc":"","poemindex":92,"author":"韋莊","content":"銅儀一夜變葭灰，暖律還吹嶺上梅。\n已喜漢宫今再睹，更驚堯歴又重開。\n𥦗中逺岫青如黛，門外長江緑似苔。\n誰念閉關張仲蔚，滿庭春雨長蒿萊。\n"},{"id":66206,"chapter":"卷九十四","chapternum":94,"charstyle":"近體詩","title":"題袁州謝秀才所居","titledesc":"","collection":"","collectiondesc":"","poemindex":93,"author":"韋莊","content":"主人年少已能詩，更有松軒掛夕暉。\n芳草似袍連徑合，白雲如鳥傍簷飛。\n但將竹葉消春恨，莫遣楊花上客衣。\n若有前山好烟雨，與君吟到暝鐘歸。\n"},{"id":66207,"chapter":"卷九十四","chapternum":94,"charstyle":"近體詩","title":"謁巫山廟","titledesc":"","collection":"","collectiondesc":"","poemindex":94,"author":"韋莊","content":"亂猿啼處訪高唐，路入烟霞草木香。\n山色未能忘宋玉，水聲猶似哭襄王。\n朝朝暮暮陽臺下，為雨為雲楚國亾。\n惆悵廟前無限柳，春來空鬬畫眉長。\n"},{"id":66208,"chapter":"卷九十四","chapternum":94,"charstyle":"近體詩","title":"鷓鴣","titledesc":"","collection":"","collectiondesc":"","poemindex":95,"author":"韋莊","content":"南禽無侶似相依，錦翅雙雙傍馬飛。\n孤竹廟前啼暮雨，汨羅祠畔弔殘暉。\n秦人只解歌為曲，越女空能畫作衣。\n懊惱澤家非有恨，年年長憶鳯城歸。\n"},{"id":66209,"chapter":"卷九十四","chapternum":94,"charstyle":"近體詩","title":"泛鄱陽湖","titledesc":"","collection":"","collectiondesc":"","poemindex":96,"author":"韋莊","content":"四顧無邊鳥不飛，大波驚隔楚山微。\n紛紛雨外靈均過，瑟瑟雲中帝子歸。\n迸鯉似梭投逺浪，小舟如葉傍斜暉。\n鴟夷去後何人到，愛者雖多見者稀。\n"},{"id":66210,"chapter":"卷九十四","chapternum":94,"charstyle":"近體詩","title":"章江作","titledesc":"","collection":"","collectiondesc":"","poemindex":97,"author":"韋莊","content":"杜陵歸客正徘徊，玉笛誰家叫落梅。\n之子棹從天外去，故人書自日邊來。\n楊花慢惹霏霏雨，竹葉頻傾滿滿杯。\n欲問維揚舊風月，一江紅樹亂猿哀。\n"},{"id":66211,"chapter":"卷九十四","chapternum":94,"charstyle":"近體詩","title":"南昌晚眺","titledesc":"","collection":"","collectiondesc":"","poemindex":98,"author":"韋莊","content":"南昌城郭枕江烟，章水悠悠浪拍天。\n芳草緑遮仙尉宅，落霞紅襯賈人船。\n霏霏閣上千山雨，嚖嚖雲中萬樹蟬。\n怪得地多章句客，庾家樓在斗牛邊。\n"},{"id":66212,"chapter":"卷九十四","chapternum":94,"charstyle":"近體詩","title":"桐廬縣作","titledesc":"","collection":"","collectiondesc":"","poemindex":99,"author":"韋莊","content":"錢塘江盡到桐廬，水碧山青畫不如。\n白羽鳥飛嚴子瀨，緑蓑人釣季鷹魚。\n潭心倒影時開合，谷口閒雲自卷舒。\n此境只因詞客愛，投文空弔木玄虛。\n"},{"id":66213,"chapter":"卷九十四","chapternum":94,"charstyle":"近體詩","title":"東陽贈別","titledesc":"","collection":"","collectiondesc":"","poemindex":100,"author":"韋莊","content":"繡袍公子出旌旗，送我揺鞭入翠微。\n大抵行人難訴酒，就中辭客易沾衣。\n去時此地題橋去，歸日何年佩印歸。\n無限別情言不得，回看谿桺恨依依。\n"},{"id":66214,"chapter":"卷九十四","chapternum":94,"charstyle":"近體詩","title":"西塞山下作","titledesc":"","collection":"","collectiondesc":"","poemindex":101,"author":"韋莊","content":"西塞山前水似藍，亂雲如絮滿澄潭。\n孤峰漸暎湓城北，片月斜生夢澤南。\n㸑動燒烟烹紫鱖，露和香蔕摘黄柑。\n他年却棹扁舟去，終傍蘆花結一菴。\n"},{"id":66215,"chapter":"卷九十四","chapternum":94,"charstyle":"近體詩","title":"鄠杜舊居","titledesc":"","collection":"","collectiondesc":"","poemindex":102,"author":"韋莊","content":"却到山陽事事非，谷雲谿鳥尚相依。\n阮咸貧去田園盡，向秀歸來父老稀。\n秋雨幾家紅稻熟，野塘何處錦鱗肥。\n年年爲獻東堂策，長是蘆花別釣磯。\n"},{"id":66216,"chapter":"卷九十四","chapternum":94,"charstyle":"近體詩","title":"鄠杜舊居","titledesc":"","collection":"","collectiondesc":"","poemindex":103,"author":"韋莊","content":"一徑尋村渡碧谿，稻花香澤水千畦。\n雲中寺逺磬難識，竹裏巢深鳥易迷。\n紫菊亂開連井合，紅榴初綻拂簷低。\n歸來滿把如澠酒，何用傷時歎鳯兮。\n"},{"id":66217,"chapter":"卷九十四","chapternum":94,"charstyle":"近體詩","title":"投寄舊知","titledesc":"","collection":"","collectiondesc":"","poemindex":104,"author":"韋莊","content":"却將顦顇入都門，自喜烟霄足故人。\n萬里有家留百越，十年無路到三秦。\n摧殘不是當時貌，流落空餘舊日貧。\n多謝青雲好知已，莫教歸去重沾巾。\n"},{"id":66218,"chapter":"卷九十四","chapternum":94,"charstyle":"近體詩","title":"題汧陽縣馬跑泉李學士別業","titledesc":"","collection":"","collectiondesc":"","poemindex":105,"author":"韋莊","content":"水滿寒塘菊滿籬，籬邊無限彩禽飛。\n西園夜雨紅櫻熟，南畝秋風白稻肥。\n草色自留閒客住，泉聲如待主人歸。\n九霄岐路忙於火，肻戀斜陽守釣磯。\n"},{"id":66219,"chapter":"卷九十四","chapternum":94,"charstyle":"近體詩","title":"綏州作","titledesc":"","collection":"","collectiondesc":"","poemindex":106,"author":"韋莊","content":"雕隂無樹水南流，雉堞連雲古帝州。\n帶雨晚駞鳴逺戍，望鄉孤客倚髙樓。\n明妃去日花應笑，蔡琰歸時鬢巳秋。\n一曲單于暮烽起，扶蘇城上月如鈎。\n"},{"id":66220,"chapter":"卷九十四","chapternum":94,"charstyle":"近體詩","title":"與東吳生相遇","titledesc":"","collection":"","collectiondesc":"","poemindex":107,"author":"韋莊","content":"十年身事各如萍，白首相逢淚滿纓。\n老去不知花有態，亂來惟覺酒多情。\n貧疑陋巷春偏少，貴想豪家月最明。\n且對一罇開笑口，未衰應見泰階平。\n"},{"id":66221,"chapter":"卷九十四","chapternum":94,"charstyle":"近體詩","title":"庭前桃","titledesc":"","collection":"","collectiondesc":"","poemindex":108,"author":"韋莊","content":"曾向桃源爛漫遊，也同漁父泛仙舟。\n皆言洞裏千株好，未勝庭前一樹幽。\n帶露似垂湘女淚，無言如伴息媯愁。\n五陵公子饒春恨，莫引香風上酒樓。\n"},{"id":66222,"chapter":"卷九十四","chapternum":94,"charstyle":"近體詩","title":"病中聞相府夜宴戲贈集賢盧學士","titledesc":"","collection":"","collectiondesc":"","poemindex":109,"author":"韋莊","content":"滿筵紅蠟照香鈿，一夜歌鍾欲沸天。\n花裏亂飛金錯落，月中爭認繡連乾。\n罇前莫話詩三百，醉後寧辭酒十千。\n無那兩三新進士，風流長得飲徒憐。\n"},{"id":66223,"chapter":"卷九十四","chapternum":94,"charstyle":"近體詩","title":"出關","titledesc":"","collection":"","collectiondesc":"","poemindex":110,"author":"韋莊","content":"馬嘶烟㟁柳隂斜，東去關山路轉賖。\n到處因循縁嗜酒，一生惆悵為判花。\n危時秖合身無著，白日那堪事有涯。\n正是灞陵春酎緑，仲宣何事獨辭家。\n"},{"id":66224,"chapter":"卷九十四","chapternum":94,"charstyle":"近體詩","title":"過樊川舊居","titledesc":"","collection":"","collectiondesc":"","poemindex":111,"author":"韋莊","content":"却到樊川訪舊遊，夕陽衰草杜陵秋。\n應劉去後苔生閣，嵇阮歸來雪滿頭。\n能説亂離唯有燕，解偷閒暇不如鷗。\n千桑萬海無人見，横笛一聲空淚流。\n"},{"id":66225,"chapter":"卷九十四","chapternum":94,"charstyle":"近體詩","title":"汧陽縣閣","titledesc":"","collection":"","collectiondesc":"","poemindex":112,"author":"韋莊","content":"汧水悠悠去似絣，逺山如畫翠眉横。\n僧尋野渡歸吳嶽，雁帶斜陽入渭城。\n邊靜不收蕃帳馬，地貧唯賣隴山鸚。\n牧童何處吹羌笛，一曲梅花出塞聲。\n"},{"id":66226,"chapter":"卷九十四","chapternum":94,"charstyle":"近體詩","title":"邊上逢薛秀才話舊","titledesc":"","collection":"","collectiondesc":"","poemindex":113,"author":"韋莊","content":"前年同醉武陵亭，絶倒閒談坐到明。\n也有絳唇歌白雪，更憐紅袖奪金觥。\n秦雲一散如春夢，楚市千燒作故城。\n今日皤然對芳草，不勝東望涕交横。\n"},{"id":66227,"chapter":"卷九十四","chapternum":94,"charstyle":"近體詩","title":"使院黄葵花","titledesc":"","collection":"","collectiondesc":"","poemindex":114,"author":"韋莊","content":"薄粧新著淡黄衣，對捧金爐侍醮遲。\n向月似矜傾國貌，倚風如唱步虛詞。\n乍開檀炷疑聞語，試與雲和必解吹。\n爲報同人看來好，不禁秋露即離披。\n"},{"id":66228,"chapter":"卷九十四","chapternum":94,"charstyle":"近體詩","title":"咸陽懷古","titledesc":"","collection":"","collectiondesc":"","poemindex":115,"author":"韋莊","content":"城邊人倚夕陽樓，城上雲凝萬古愁。\n山色不知秦苑廢，水聲空傍漢宫流。\n李斯不向倉中悟，徐福應無物外遊。\n莫怪楚吟偏斷骨，野烟蹤跡似東周。\n"},{"id":66229,"chapter":"卷九十四","chapternum":94,"charstyle":"近體詩","title":"和同年韋學士華下途中見寄","titledesc":"","collection":"","collectiondesc":"","poemindex":116,"author":"韋莊","content":"緑楊城郭雨凄凄，過盡千輪與萬蹄。\n送我獨遊三蜀路，羨君新上九霄梯。\n馬驚門外山如活，花笑尊前客似泥。\n正是清和好時節，不堪離恨劍門西。\n"},{"id":66230,"chapter":"卷九十四","chapternum":94,"charstyle":"近體詩","title":"江臯贈別","titledesc":"","collection":"","collectiondesc":"","poemindex":117,"author":"韋莊","content":"金管多情恨解攜，一聲歌罷客如泥。\n江亭繫馬綠楊短，野岸維舟春草齊。\n帝子夢魂煙水濶，謝公詩思碧雲低。\n風前不用頻揮手，我有家山白日西。\n"},{"id":66231,"chapter":"卷九十四","chapternum":94,"charstyle":"近體詩","title":"奉和左司郎中春物暗度感而成章","titledesc":"","collection":"","collectiondesc":"","poemindex":118,"author":"韋莊","content":"纔喜新春已暮春，夕陽吟殺倚樓人。\n錦江風散霏霏雨，花市香飄漠漠塵。\n今日尚追巫峽夢，少年應遇洛川神。\n有時自患多情病，莫是生前宋玉身。\n"},{"id":66232,"chapter":"卷九十四","chapternum":94,"charstyle":"近體詩","title":"傷灼灼〈灼灼蜀之麗人也近聞貧且老殂落於成都酒市中因以四韻弔之〉","titledesc":"","collection":"","collectiondesc":"","poemindex":119,"author":"韋莊","content":"嘗聞灼灼麗於花，雲髻盤時未破𤓰。\n桃臉曼長横緑水，玉肌香膩透紅紗。\n多情不住神仙界，薄命曾嫌富貴家。\n流落錦江無處問，斷魂飛作碧天霞。\n"},{"id":66233,"chapter":"卷九十四","chapternum":94,"charstyle":"近體詩","title":"漢州","titledesc":"","collection":"","collectiondesc":"","poemindex":120,"author":"韋莊","content":"北儂初到漢州城，郭邑樓臺觸目驚。\n松桂影中旌斾色，芰荷風裏管絃聲。\n人心不似經離亂，時運還應却太平。\n十日醉眠金雁驛，臨岐無恨臉波横。\n"},{"id":66234,"chapter":"卷九十四","chapternum":94,"charstyle":"近體詩","title":"長安清明","titledesc":"","collection":"","collectiondesc":"","poemindex":121,"author":"韋莊","content":"早是傷春夢雨天，可堪芳草更芉芊。\n内官初賜清明火，上相閒分白打錢。\n紫陌亂嘶紅叱撥，綠楊髙映畫秋千。\n遊人記得承平事，暗喜風光似昔年。\n"},{"id":66235,"chapter":"卷九十四","chapternum":94,"charstyle":"近體詩","title":"悼亾姬","titledesc":"","collection":"","collectiondesc":"","poemindex":122,"author":"韋莊","content":"鳯去鸞歸不可尋，十洲仙路彩雲深。\n若無少女花應老，為有姮娥月易沉。\n竹葉豈能消積恨，丁香空解結同心。\n湘江水濶蒼梧逺，何處相思㺯舜琴。\n"},{"id":66236,"chapter":"卷九十四","chapternum":94,"charstyle":"近體詩","title":"悼亾姬","titledesc":"","collection":"","collectiondesc":"","poemindex":123,"author":"韋莊","content":"黙黙無言惻惻悲，閒吟獨傍菊花籬。\n只今已作經年別，此後知為幾歳期。\n開篋每尋遺念物，倚樓空綴悼亡詩。\n夜來孤枕空腸斷，𥦗月斜輝夢覺時。\n"},{"id":66237,"chapter":"卷九十四","chapternum":94,"charstyle":"近體詩","title":"悼亾姬","titledesc":"","collection":"","collectiondesc":"","poemindex":124,"author":"韋莊","content":"六七年來春又秋，也同歡笑也同愁。\n纔聞及第心先喜，試説求婚淚便流。\n幾為妬來頻斂黛，每思閒事不梳頭。\n如今悔恨將何益，腸斷千休與萬休。\n"},{"id":66238,"chapter":"卷九十四","chapternum":94,"charstyle":"近體詩","title":"下邽感舊","titledesc":"","collection":"","collectiondesc":"","poemindex":125,"author":"韋莊","content":"昔為童稚不知愁，竹馬閒乘遶縣遊。\n曾為看花偷出郭，也因逃學暫登樓。\n招他邑客來還醉，儳得先生去始休。\n今日故人無處問，夕陽衰草盡荒丘〈太平廣記云莊幼時常在華州下邽縣僑居多與隣巷諸兒㑹戲及廣明亂後再經舊里追思往事但有遺蹤因賦詩以記之〉。\n"},{"id":66239,"chapter":"卷九十四","chapternum":94,"charstyle":"近體詩","title":"塗次逢李氏兄弟感舊","titledesc":"","collection":"","collectiondesc":"","poemindex":126,"author":"韋莊","content":"御溝西面朱門宅，記得當時好弟兄。\n曉傍柳隂騎竹馬，夜隈燈影㺯先生。\n巡街趁蝶衣裳破，上屋探雛手脚輕。\n今日相逢俱老大，憂家憂國盡公卿。\n"},{"id":66240,"chapter":"卷九十四","chapternum":94,"charstyle":"近體詩","title":"送日本僧敬龍歸","titledesc":"","collection":"","collectiondesc":"","poemindex":127,"author":"韋莊","content":"扶桑已在渺茫中，家在扶桑東更東。\n此去與師誰共到，一船明月一帆風。\n"},{"id":66241,"chapter":"卷九十四","chapternum":94,"charstyle":"近體詩","title":"對酒","titledesc":"","collection":"","collectiondesc":"","poemindex":128,"author":"韋莊","content":"何用巖棲隠姓名，一壺春酎可忘形。\n伯倫若有長生術，直〈一作應〉到如今醉未醒。\n"},{"id":66242,"chapter":"卷九十四","chapternum":94,"charstyle":"近體詩","title":"古離別","titledesc":"","collection":"","collectiondesc":"","poemindex":129,"author":"韋莊","content":"晴煙漠漠柳鬖鬖，不郍離情酒半酣。\n更把玉鞭雲外指，斷腸春色在江南。\n"},{"id":66243,"chapter":"卷九十四","chapternum":94,"charstyle":"近體詩","title":"立春日作","titledesc":"","collection":"","collectiondesc":"","poemindex":130,"author":"韋莊","content":"九重天子去䝉塵，御桺無情依舊春。\n今日不關妃妾事，始知辜負馬嵬人。\n"},{"id":66244,"chapter":"卷九十四","chapternum":94,"charstyle":"近體詩","title":"白櫻桃","titledesc":"","collection":"","collectiondesc":"","poemindex":131,"author":"韋莊","content":"王母堦前種幾株，水精簾外看如無。\n只應漢武金盤上，瀉得珊瑚白露珠。\n"},{"id":66245,"chapter":"卷九十四","chapternum":94,"charstyle":"近體詩","title":"寄江南逐客","titledesc":"","collection":"","collectiondesc":"","poemindex":132,"author":"韋莊","content":"二年音信阻湘潭，花下相思酒半酣。\n記得竹齋風雨夜，對床敧枕話江南。\n"},{"id":66246,"chapter":"卷九十四","chapternum":94,"charstyle":"近體詩","title":"楚行吟","titledesc":"","collection":"","collectiondesc":"","poemindex":133,"author":"韋莊","content":"章華臺下草如煙，故郢城頭月似弦。\n惆悵楚宫雲雨後，露啼花笑一年年。\n"},{"id":66247,"chapter":"卷九十四","chapternum":94,"charstyle":"近體詩","title":"離筵訴酒","titledesc":"","collection":"","collectiondesc":"","poemindex":134,"author":"韋莊","content":"感君情重惜分離，送我慇勤酒滿巵。\n不是不能判酩酊，却憂前路醉醒時。\n"},{"id":66248,"chapter":"卷九十四","chapternum":94,"charstyle":"近體詩","title":"雨霽池上作呈侯學士","titledesc":"","collection":"","collectiondesc":"","poemindex":135,"author":"韋莊","content":"鹿巾藜杖葛衣輕，雨歇池邊晚吹清。\n正是如今江上好，白鱗紅稻紫蓴羮。\n"},{"id":66249,"chapter":"卷九十四","chapternum":94,"charstyle":"近體詩","title":"臺城","titledesc":"","collection":"","collectiondesc":"","poemindex":136,"author":"韋莊","content":"江雨霏霏江草齊，六朝如夢鳥空啼。\n無情最是臺城柳，依舊煙籠十里堤。\n"},{"id":66250,"chapter":"卷九十四","chapternum":94,"charstyle":"近體詩","title":"東陽酒家贈別","titledesc":"","collection":"","collectiondesc":"","poemindex":137,"author":"韋莊","content":"天涯方歎異鄉身，又向天涯別故人。\n明日五更孤店月，醉醒何處各霑巾。\n"},{"id":66251,"chapter":"卷九十四","chapternum":94,"charstyle":"近體詩","title":"江外思鄉","titledesc":"","collection":"","collectiondesc":"","poemindex":138,"author":"韋莊","content":"年年春日異鄉悲，杜曲黄鶯可得知。\n更被夕陽江岸上，斷腸煙桺一絲絲。\n"},{"id":66252,"chapter":"卷九十四","chapternum":94,"charstyle":"近體詩","title":"獨鶴","titledesc":"","collection":"","collectiondesc":"","poemindex":139,"author":"韋莊","content":"夕陽灘上立徘徊，紅蓼風前雪翅開。\n應為不知棲宿處，幾回飛去又飛來。\n"},{"id":66253,"chapter":"卷九十四","chapternum":94,"charstyle":"近體詩","title":"庭前菊","titledesc":"","collection":"","collectiondesc":"","poemindex":140,"author":"韋莊","content":"為憶長安爛漫開，我今移爾滿庭栽。\n紅蘭莫笑青青色，曾向龍山泛酒來。\n"},{"id":66254,"chapter":"卷九十四","chapternum":94,"charstyle":"近體詩","title":"燕來","titledesc":"","collection":"","collectiondesc":"","poemindex":141,"author":"韋莊","content":"去歳辭巢別近隣，今來空訝草堂新。\n花間對語應相問，不是邨中舊主人。\n"},{"id":66255,"chapter":"卷九十四","chapternum":94,"charstyle":"近體詩","title":"倚柴關","titledesc":"","collection":"","collectiondesc":"","poemindex":142,"author":"韋莊","content":"筞杖無言獨倚關，如癡如醉又如閒。\n孤吟盡日何人㑹，依約前山似故山。\n"},{"id":66256,"chapter":"卷九十四","chapternum":94,"charstyle":"近體詩","title":"江行西望","titledesc":"","collection":"","collectiondesc":"","poemindex":143,"author":"韋莊","content":"西望長安白日遥，半年無事駐蘭橈。\n欲將張翰秋江雨，畫作屏風寄鮑昭。\n"},{"id":66257,"chapter":"卷九十四","chapternum":94,"charstyle":"近體詩","title":"衢州江上別李秀才","titledesc":"","collection":"","collectiondesc":"","poemindex":144,"author":"韋莊","content":"千山紅樹萬山雲，把酒相看日又曛。\n一曲離歌兩行淚，更知何地再逢君。\n"},{"id":66258,"chapter":"卷九十四","chapternum":94,"charstyle":"近體詩","title":"丙辰年鄜州遇寒食城外醉吟七言五首","titledesc":"","collection":"","collectiondesc":"","poemindex":145,"author":"韋莊","content":"滿街楊柳緑絲烟，畫出清明二月天。\n好是隔簾花樹動，女郎撩亂送鞦韆。\n"},{"id":66259,"chapter":"卷九十四","chapternum":94,"charstyle":"近體詩","title":"丙辰年鄜州遇寒食城外醉吟七言五首","titledesc":"","collection":"","collectiondesc":"","poemindex":146,"author":"韋莊","content":"雕隂寒食足遊人，金鳯羅衣濕麝薰。\n腸斷入城芳草路，淡紅香白一羣羣。\n"},{"id":66260,"chapter":"卷九十四","chapternum":94,"charstyle":"近體詩","title":"丙辰年鄜州遇寒食城外醉吟七言五首","titledesc":"","collection":"","collectiondesc":"","poemindex":147,"author":"韋莊","content":"開元坡下日初斜，拜掃歸來走鈿車。\n可惜數枝紅艷好，不知今夜落誰家。\n"},{"id":66261,"chapter":"卷九十四","chapternum":94,"charstyle":"近體詩","title":"丙辰年鄜州遇寒食城外醉吟七言五首","titledesc":"","collection":"","collectiondesc":"","poemindex":148,"author":"韋莊","content":"馬驕風疾玉鞭長，過去唯留一陣香。\n閒客不須燒破眼，好花皆屬富家郎。\n"},{"id":66262,"chapter":"卷九十四","chapternum":94,"charstyle":"近體詩","title":"丙辰年鄜州遇寒食城外醉吟七言五首","titledesc":"","collection":"","collectiondesc":"","poemindex":149,"author":"韋莊","content":"雨絲煙桺欲清明，金屋人間煖鳯笙。\n永日迢迢無一事，隔街聞蹴氣毬聲。\n"},{"id":66263,"chapter":"卷九十四","chapternum":94,"charstyle":"近體詩","title":"宜君縣北卜居不遂留題王秀才別墅","titledesc":"","collection":"","collectiondesc":"","poemindex":150,"author":"韋莊","content":"本期同此卧林丘，榾柮爐前擁布裘。\n何事却乘羸馬去，白雲紅樹不相留。\n"},{"id":66264,"chapter":"卷九十四","chapternum":94,"charstyle":"近體詩","title":"宜君縣北卜居不遂留題王秀才別墅","titledesc":"","collection":"","collectiondesc":"","poemindex":151,"author":"韋莊","content":"明月嚴霜撲皁貂，羨君髙卧正逍遙。\n門前積雪深三尺，火滿紅爐酒滿瓢。\n"},{"id":66265,"chapter":"卷九十四","chapternum":94,"charstyle":"近體詩","title":"長安舊里","titledesc":"","collection":"","collectiondesc":"","poemindex":152,"author":"韋莊","content":"滿目牆匡春草深，傷時傷事更傷心。\n車輪馬跡今何在，十二玉樓無處尋。\n"},{"id":66266,"chapter":"卷九十四","chapternum":94,"charstyle":"近體詩","title":"焦崖閣","titledesc":"","collection":"","collectiondesc":"","poemindex":153,"author":"韋莊","content":"李白曾歌蜀道難，長聞白日上青天。\n今朝夜過焦崖閣，始信星河在馬前。\n"},{"id":66267,"chapter":"卷九十四","chapternum":94,"charstyle":"近體詩","title":"揺落","titledesc":"","collection":"","collectiondesc":"","poemindex":154,"author":"韋莊","content":"揺落秋天酒易醒，悽悽長是別離情。\n黄昏倚柱不歸去，腸斷緑荷風雨聲。\n"},{"id":66268,"chapter":"卷九十四","chapternum":94,"charstyle":"近體詩","title":"令狐亭","titledesc":"","collection":"","collectiondesc":"","poemindex":155,"author":"韋莊","content":"若非天上神仙宅，須是人間將相家。\n想得當時好風月，管絃吹殺後庭花。\n"},{"id":66269,"chapter":"卷九十四","chapternum":94,"charstyle":"近體詩","title":"江上別李秀才","titledesc":"","collection":"","collectiondesc":"","poemindex":156,"author":"韋莊","content":"前年相送灞陵春，今日天涯各避秦。\n莫向尊前惜沈醉，與君俱是異鄉人。\n"},{"id":66270,"chapter":"卷九十四","chapternum":94,"charstyle":"近體詩","title":"白牡丹","titledesc":"","collection":"","collectiondesc":"","poemindex":157,"author":"韋莊","content":"閨中莫妬新妝婦，陌上須慚傅粉郎。\n昨夜月明渾似水，入門唯覺一庭香。\n"},{"id":66271,"chapter":"卷九十四","chapternum":94,"charstyle":"近體詩","title":"題酒家","titledesc":"","collection":"","collectiondesc":"","poemindex":158,"author":"韋莊","content":"酒緑花紅客愛詩，落花春岸酒家旗。\n尋思避世為逋客，不醉長醒也是癡。\n"},{"id":66272,"chapter":"卷九十四","chapternum":94,"charstyle":"近體詩","title":"幽居春思","titledesc":"","collection":"","collectiondesc":"","poemindex":159,"author":"韋莊","content":"緑暎紅藏江上邨，一聲雞犬似仙源。\n閉門盡日無人到，翠羽春禽滿樹喧。\n"},{"id":66273,"chapter":"卷九十四","chapternum":94,"charstyle":"近體詩","title":"與小女","titledesc":"","collection":"","collectiondesc":"","poemindex":160,"author":"韋莊","content":"見人初解語嘔啞，不肯歸眠戀小車。\n一夜嬌啼縁底事，為嫌衣少縷金花。\n"},{"id":66274,"chapter":"卷九十四","chapternum":94,"charstyle":"近體詩","title":"虎跡","titledesc":"","collection":"","collectiondesc":"","poemindex":161,"author":"韋莊","content":"白額頻頻夜到門，水邊蹤跡漸成羣。\n我今避世棲巖穴，巖穴如何又見君。\n"},{"id":66275,"chapter":"卷九十四","chapternum":94,"charstyle":"近體詩","title":"南隣公子","titledesc":"","collection":"","collectiondesc":"","poemindex":162,"author":"韋莊","content":"南隣公子夜歸聲，數炬銀燈隔竹明。\n醉凭馬鬃扶不起，更邀紅袖出門迎。\n"},{"id":66276,"chapter":"卷九十四","chapternum":94,"charstyle":"近體詩","title":"小兒詩五十韻","titledesc":"","collection":"","collectiondesc":"","poemindex":163,"author":"路徳延","content":"情態任天然，桃紅兩頰鮮。\n乍行人共看，初語客多憐。\n臂膊肥如瓠，肌膚軟勝綿。\n長頭纔覆額，分角漸垂肩。\n散誕無塵慮，逍遥占地仙。\n排衙朱閣上，喝道畫堂前。\n合調歌楊柳，齊聲踏采蓮。\n沿堤行細雨，奔巷趂輕烟。\n嫩竹乘為馬，新蒲折作鞭。\n鸚雛金鏃繫，猫子綵絲牽。\n擁鶴歸晴島，驅鵝入暖泉。\n楊花爭弄雪，榆葉共收錢。\n錫鏡當胸挂，銀珠對目懸。\n頭依倉鶻裹，袖學柘枝楦。\n酒殢丹砂煖，茶催小玉煎。\n頻邀籌箸掙，時乞繡針穿。\n寳篋挐紅豆，粧奩拾翠鈿。\n戲袍披按褥，尖帽戴靴氊。\n展畫趨三聖，開屏笑七賢。\n貯懷青杏小，垂額緑荷圓。\n驚滴沾羅淚，嬌流汚錦涎。\n倦書饒叱咤，憎藥巧遷延。\n㺯帳燕綃映，藏衾鳯綺纏。\n指敲迎使鼓，筯撥賽神絃。\n簾拂魚鈎動，箏推雁柱偏。\n棊圖添路畫，笛管欠吹鐫。\n惱客初酣睡，驚僧半入禪。\n尋蛛窮屋瓦，採雀遍樓椽。\n抛果忙開口，藏鈎亂出拳。\n夜分圍榾柮，朝聚打鞦韆。\n折竹裝泥燕，添絲放紙鳶。\n互誇輪水碓，相教放風旋。\n旗小裁紅絹，書幽載碧牋。\n逺鋪張雀網，低控射蠅弦。\n詀語時時道，謳歌處處傳。\n匿𥦗眉乍曲，遮路臂相連。\n鬬草當春逕，爭毬出晚田。\n柳傍慵獨坐，花底困横眠。\n等鵲前籬畔，聽蛩伏砌邊。\n旁枝粘舞蝶，偎樹捉鳴蟬。\n平島誇趫上，層崖逞捷縁。\n嫩苔車跡小，深雪履痕全。\n競指雲生岫，齊呼月上天。\n蟻巢尋徑劚，蜂穴遶堦填。\n撨唱廻深嶺，牛歌下逺川。\n壘柴為屋木，和土作盤筵。\n險砌高臺石，危跳峻塔塼。\n忽升隣舍樹，偷上後池舩。\n項槖稱師日，甘羅作相年。\n明時方任德，勸爾減狂顛。\n"},{"id":66277,"chapter":"卷九十四","chapternum":94,"charstyle":"近體詩","title":"比紅兒詩〈并序〉","titledesc":"比紅者為雕隂官妓杜紅兒作也美貌年少機智慧悟不與羣輩妓女等余知紅者乃擇古之美色灼然於史傳三數十輩優劣於章句遂題比紅詩","collection":"","collectiondesc":"","poemindex":164,"author":"羅虬","content":"姓氏看侵尺五天，芳菲占斷百花鮮。\n馬嵬好笑當時事，虚賺明皇幸蜀川。\n"},{"id":66278,"chapter":"卷九十四","chapternum":94,"charstyle":"近體詩","title":"比紅兒詩〈并序〉","titledesc":"比紅者為雕隂官妓杜紅兒作也美貌年少機智慧悟不與羣輩妓女等余知紅者乃擇古之美色灼然於史傳三數十輩優劣於章句遂題比紅詩","collection":"","collectiondesc":"","poemindex":165,"author":"羅虬","content":"匼匝千山與萬山，碧桃花下景長閒。\n神仙得似紅兒貌，應免劉郎憶世間。\n"},{"id":66279,"chapter":"卷九十四","chapternum":94,"charstyle":"近體詩","title":"比紅兒詩〈并序〉","titledesc":"比紅者為雕隂官妓杜紅兒作也美貌年少機智慧悟不與羣輩妓女等余知紅者乃擇古之美色灼然於史傳三數十輩優劣於章句遂題比紅詩","collection":"","collectiondesc":"","poemindex":166,"author":"羅虬","content":"詔下人間選好花，月眉雲髻盡名家。\n紅兒若向當時見，繫臂先封第一紗。\n"},{"id":66280,"chapter":"卷九十四","chapternum":94,"charstyle":"近體詩","title":"比紅兒詩〈并序〉","titledesc":"比紅者為雕隂官妓杜紅兒作也美貌年少機智慧悟不與羣輩妓女等余知紅者乃擇古之美色灼然於史傳三數十輩優劣於章句遂題比紅詩","collection":"","collectiondesc":"","poemindex":167,"author":"羅虬","content":"五雲高捧紫金堂，花下投壺侍玉皇。\n從道世間教不識，也應知有杜蘭香。\n"},{"id":66281,"chapter":"卷九十四","chapternum":94,"charstyle":"近體詩","title":"比紅兒詩〈并序〉","titledesc":"比紅者為雕隂官妓杜紅兒作也美貌年少機智慧悟不與羣輩妓女等余知紅者乃擇古之美色灼然於史傳三數十輩優劣於章句遂題比紅詩","collection":"","collectiondesc":"","poemindex":168,"author":"羅虬","content":"渡口諸儂樂未休，竟陵西望路悠悠。\n石城有個紅兒貌，兩漿無因迎莫愁。\n"},{"id":66282,"chapter":"卷九十四","chapternum":94,"charstyle":"近體詩","title":"比紅兒詩〈并序〉","titledesc":"比紅者為雕隂官妓杜紅兒作也美貌年少機智慧悟不與羣輩妓女等余知紅者乃擇古之美色灼然於史傳三數十輩優劣於章句遂題比紅詩","collection":"","collectiondesc":"","poemindex":169,"author":"羅虬","content":"傾國傾城總絶倫，紅兒花下認真身。\n十年東北看燕趙，眼冷何曾見一人。\n"},{"id":66283,"chapter":"卷九十四","chapternum":94,"charstyle":"近體詩","title":"比紅兒詩〈并序〉","titledesc":"比紅者為雕隂官妓杜紅兒作也美貌年少機智慧悟不與羣輩妓女等余知紅者乃擇古之美色灼然於史傳三數十輩優劣於章句遂題比紅詩","collection":"","collectiondesc":"","poemindex":170,"author":"羅虬","content":"薄粉輕朱取次施，大都端正亦相宜。\n只如花下紅兒態，不藉城中半額眉。\n"},{"id":66284,"chapter":"卷九十四","chapternum":94,"charstyle":"近體詩","title":"比紅兒詩〈并序〉","titledesc":"比紅者為雕隂官妓杜紅兒作也美貌年少機智慧悟不與羣輩妓女等余知紅者乃擇古之美色灼然於史傳三數十輩優劣於章句遂題比紅詩","collection":"","collectiondesc":"","poemindex":171,"author":"羅虬","content":"蘇小空勻一面妝，便留名字在錢塘。\n藏鴉門外諸年少，不識紅兒未是狂。\n"},{"id":66285,"chapter":"卷九十四","chapternum":94,"charstyle":"近體詩","title":"比紅兒詩〈并序〉","titledesc":"比紅者為雕隂官妓杜紅兒作也美貌年少機智慧悟不與羣輩妓女等余知紅者乃擇古之美色灼然於史傳三數十輩優劣於章句遂題比紅詩","collection":"","collectiondesc":"","poemindex":172,"author":"羅虬","content":"一首長歌萬恨來，惹愁漂泊水難廻。\n崔徽有底多頭面，費得微之爾許才。\n"},{"id":66286,"chapter":"卷九十四","chapternum":94,"charstyle":"近體詩","title":"比紅兒詩〈并序〉","titledesc":"比紅者為雕隂官妓杜紅兒作也美貌年少機智慧悟不與羣輩妓女等余知紅者乃擇古之美色灼然於史傳三數十輩優劣於章句遂題比紅詩","collection":"","collectiondesc":"","poemindex":173,"author":"羅虬","content":"梔子同心裛露垂，折來深恐没人知。\n花前醉客頻相問，不贈紅兒贈阿誰。\n"}]