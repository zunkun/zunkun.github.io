[{"author":"王維","charstyle":"古體詩","content":"紫梅發初遍，黄鳥歌猶澀。\n誰家折楊女，弄春如不及。\n愛水看妝坐，羞人映花立。\n香畏風吹散，衣愁露沾濕。\n玉閨青門裏，日落香車入。\n游衍益相思，含啼向綵帷。\n憶君長入夢，歸晚更生疑。\n不及紅簷燕，雙棲綠草時。\n","id":58470,"chapter":"卷十三","chapternum":13,"title":"早春行","titledesc":"","collection":"","collectiondesc":"","poemindex":1},{"author":"王維","charstyle":"古體詩","content":"蠨蛸挂虛牖，蟋蟀鳴前除。\n歲晏凉風至，君子復何如。\n髙館閴無人，離居不可道。\n閑門寂已閉，落日照秋草。\n雖有近音信，千里阻河關。\n中復客汝潁，去年歸舊山。\n結交二十載，不得一日展。\n貧病子既深，契濶余不淺。\n仲秋雖未歸，暮秋以為期。\n良㑹詎幾日，終日長相思。\n","id":58471,"chapter":"卷十三","chapternum":13,"title":"贈祖三詠〈濟州官舍作〉","titledesc":"","collection":"","collectiondesc":"","poemindex":2},{"author":"王維","charstyle":"古體詩","content":"吾弟東山時心尚一何逺日髙猶自卧鐘動始能飯領上髮未梳牀頭書不卷清川興悠悠空林對偃蹇青苔石上淨細草松下軟牕外鳥聲閒階前虎心善徒然萬象多澹爾太虛緬一知與物平自顧為人淺對君忽自得浮念不煩遣","id":58472,"chapter":"卷十三","chapternum":13,"title":"戲贈張五弟諲〈時在常樂東園走筆成〉","titledesc":"","collection":"","collectiondesc":"","poemindex":3},{"author":"王維","charstyle":"古體詩","content":"張弟五車書讀書仍隱居染翰過草聖賦詩輕子虚閉門二室下隱居十年餘宛是野人野時從漁父漁秋風自蕭索五桺髙且疎望此去人世渡水向吾廬歲晏同㩦手只應君與予","id":58473,"chapter":"卷十三","chapternum":13,"title":"戲贈張五弟諲〈時在常樂東園走筆成〉","titledesc":"","collection":"","collectiondesc":"","poemindex":4},{"author":"王維","charstyle":"古體詩","content":"風景日夕佳與君賦新詩澹然望逺空如意方支頤春風動百草蘭蕙生我籬曖曖日暖閨田家來致詞欣欣春還臯淡淡水生陂桃李雖未開荑蕚滿芳枝請君理還筞敢告將農時","id":58474,"chapter":"卷十三","chapternum":13,"title":"贈裴十迪","titledesc":"","collection":"","collectiondesc":"","poemindex":5},{"author":"王維","charstyle":"古體詩","content":"荒城自蕭索，萬里山河空。\n天髙秋日逈，嘹唳聞歸鴻。\n寒塘映衰草，髙館落疎桐。\n臨此歲方晏，顧景詠悲翁。\n故人不可見，寂寞平陵東。\n","id":58475,"chapter":"卷十三","chapternum":13,"title":"奉寄韋太守陟","titledesc":"","collection":"","collectiondesc":"","poemindex":6},{"author":"王維","charstyle":"古體詩","content":"髙樓望所思，目極情未畢。\n枕上見千里，牕中窺萬室。\n悠悠長路人，曖曖逺郊日。\n惆悵極浦外，迢遞孤烟出。\n能賦屬上才，思歸同下秩。\n故鄉不可見，雲水空如一。\n","id":58476,"chapter":"卷十三","chapternum":13,"title":"和使君五郎西樓望逺思歸","titledesc":"","collection":"","collectiondesc":"","poemindex":7},{"author":"王維","charstyle":"古體詩","content":"儂家真箇去，公定隨儂否。\n着處是蓮花，無心變楊柳。\n松龕藏藥裹，石脣安茶臼。\n氣味當共知，那能不㩦手。\n","id":58477,"chapter":"卷十三","chapternum":13,"title":"酬黎居士浙江作〈曇壁上人院走筆成〉","titledesc":"","collection":"","collectiondesc":"","poemindex":8},{"author":"王維","charstyle":"古體詩","content":"寥落雲外山，迢遞舟中賞。\n鐃吹發西江，秋空多清響。\n地逈古城蕪，月眀寒潮廣。\n時賽敬亭神，復解罟師網。\n何處寄相思，南風吹五兩。\n","id":58478,"chapter":"卷十三","chapternum":13,"title":"送宇文太守赴宣城","titledesc":"","collection":"","collectiondesc":"","poemindex":9},{"author":"王維","charstyle":"古體詩","content":"聖代無隱者，英靈盡來歸。\n遂令東山客，不得顧采薇。\n既至君門逺，孰云吾道非。\n江淮度寒食，京洛縫春衣。\n置酒臨長道，同心與我違。\n行當浮桂棹，未幾拂荆扉。\n逺樹帶行客，孤城當落暉。\n吾謀適不用，勿謂知音稀。\n","id":58479,"chapter":"卷十三","chapternum":13,"title":"送綦母潛落第還郷","titledesc":"","collection":"","collectiondesc":"","poemindex":10},{"author":"王維","charstyle":"古體詩","content":"下馬飲君酒問君何所之君言不得意歸卧南山陲但去莫復問白雲無盡時","id":58480,"chapter":"卷十三","chapternum":13,"title":"送别","titledesc":"","collection":"","collectiondesc":"","poemindex":11},{"author":"王維","charstyle":"古體詩","content":"相逢方一笑，相送還成泣。\n祖帳已傷離，荒城復愁入。\n天寒逺山淨，日暮長河急。\n解䌫君已遥，望君猶佇立。\n","id":58481,"chapter":"卷十三","chapternum":13,"title":"齊州送祖三","titledesc":"","collection":"","collectiondesc":"","poemindex":12},{"author":"王維","charstyle":"古體詩","content":"青青楊柳陌，陌上别離人。\n愛子遊燕趙，髙堂有老親。\n不行無可養，行去百憂新。\n切切委兄弟，依依向四隣。\n都門帳飲異，從此謝親賓。\n揮涕逐前侣，含悽動征輪。\n車徒望不見，時見起行塵。\n吾亦辭家久，看之淚滿巾。\n","id":58482,"chapter":"卷十三","chapternum":13,"title":"觀别者","titledesc":"","collection":"","collectiondesc":"","poemindex":13},{"author":"王維","charstyle":"古體詩","content":"陌上新别離，蒼茫四郊晦。\n登髙不見君，故人復雲外。\n逺樹蔽行人，長天隱秋塞。\n心悲宦遊子，何處飛征蓋。\n","id":58483,"chapter":"卷十三","chapternum":13,"title":"别弟縉後登青龍寺望藍田山","titledesc":"","collection":"","collectiondesc":"","poemindex":14},{"author":"王維","charstyle":"古體詩","content":"步出城東門試騁千里目青山横蒼林赤日團平陸渭北走邯鄲關東出函谷秦地萬方㑹來朝九州牧雞鳴咸陽中冠蓋相追逐丞相過列侯羣公餞光祿相如方老病獨歸茂陵宿","id":58484,"chapter":"卷十三","chapternum":13,"title":"冬日遊覽","titledesc":"","collection":"","collectiondesc":"","poemindex":15},{"author":"王維","charstyle":"古體詩","content":"落日山水好，漾舟信歸風。\n探奇不覺逺，因以緣源窮。\n遥愛雲木秀，初疑路不同。\n安知清流轉，偶與前山通。\n捨舟理輕策，果然愜所適。\n老僧四五人，逍遥蔭松柏。\n朝梵林未曙，夜禪山更寂。\n道心及牧童，世事問樵客。\n暝宿長林下，焚香卧瑶席。\n澗芳襲人衣，山月映石壁。\n再尋畏迷誤，眀發更登歴。\n笑謝桃源人，花紅復來覿。\n","id":58485,"chapter":"卷十三","chapternum":13,"title":"藍田山石門精舍","titledesc":"","collection":"","collectiondesc":"","poemindex":16},{"author":"王維","charstyle":"古體詩","content":"言入黄花川，每逐清谿水。\n隨山將萬轉，趣途無百里。\n聲喧亂石中，色靜深松裏。\n漾漾汎菱荇，澄澄映葭葦。\n我心素已閒，清川澹如此。\n請留盤石上，垂釣將已矣。\n","id":58486,"chapter":"卷十三","chapternum":13,"title":"青谿","titledesc":"","collection":"","collectiondesc":"","poemindex":17},{"author":"王維","charstyle":"古體詩","content":"秋色有佳興，况君池上閒。\n悠悠西林下，自識門前山。\n千里横黛色，數峯出雲間。\n嵯峨對秦國，合㳫藏荆關。\n殘雨斜日照，夕嵐飛鳥還。\n故人今尚爾，歎息此頽顔。\n","id":58487,"chapter":"卷十三","chapternum":13,"title":"崔濮陽兄季重前山興〈山西去亦對維門〉","titledesc":"","collection":"","collectiondesc":"","poemindex":18},{"author":"王維","charstyle":"古體詩","content":"斜光照墟落，窮巷牛羊歸。\n野老念牧童，倚杖𠉀荆。\n扉雉雊麥苗，秀蠶眠桑葉。\n稀田夫荷鋤，至相見語依。\n依即此羡閒，逸悵然吟式。\n","id":58488,"chapter":"卷十三","chapternum":13,"title":"渭川田家","titledesc":"","collection":"","collectiondesc":"","poemindex":19},{"author":"王維","charstyle":"古體詩","content":"屋上春鳩鳴，村邉杏花白。\n持斧伐逺揚，荷鋤覘泉脉。\n歸燕識故巢，舊人看新厯。\n臨觴忽不御，惆悵逺行客。\n","id":58489,"chapter":"卷十三","chapternum":13,"title":"春中田園作","titledesc":"","collection":"","collectiondesc":"","poemindex":20},{"author":"王維","charstyle":"古體詩","content":"閒門秋草色，終日無車馬。\n客來深菴中，犬吠寒林下。\n散髮時未簪，道書行尚把。\n與我同心人，樂道安貧者。\n一罷宜城酌，還歸洛陽社。\n","id":58490,"chapter":"卷十三","chapternum":13,"title":"過李楫宅","titledesc":"","collection":"","collectiondesc":"","poemindex":21},{"author":"王維","charstyle":"古體詩","content":"晚知清淨理日與人羣疎將𠉀逺山僧先期掃敝廬果從雲峰裏顧我蓬蒿居藉草飯松屑焚香看道書然燈晝欲盡鳴磬夜方初一悟寂為樂此生閒有餘思歸何必深身世猶空虚","id":58491,"chapter":"卷十三","chapternum":13,"title":"飯覆釡山僧","titledesc":"","collection":"","collectiondesc":"","poemindex":22},{"author":"王維","charstyle":"古體詩","content":"余適欲鋤𤓰倚鋤聽叩門鳴騶導驄馬常從夾朱軒窮巷正傳呼故人儻相存㩦手追凉風放心望乾坤藹藹帝王州宫觀一何繁林端出綺道殿頂揺華幡素懷在青山若値白雲屯迴風城西雨返景原上村前酌盈樽酒往往聞清言黄鸝囀深木朱槿照中園猶羡松下客石上聞清猿","id":58492,"chapter":"卷十三","chapternum":13,"title":"𤓰園詩〈并序〉","titledesc":"維𤓰園髙齋俯視南山形勝二三時輩同賦是詩兼命詞英數公同用園字為韻韻任多少時太子司議郎薛璩發此題遂同諸公云","collection":"","collectiondesc":"","poemindex":23},{"author":"王維","charstyle":"古體詩","content":"危徑幾萬轉數里將三休廻環見徒侣隱映隔林丘颯颯松上雨潺潺石中流靜言深谿裏長嘯髙山頭望見南山陽白露靄悠悠青臯麗已淨綠樹鬰如浮曾是厭䝉密曠然銷人憂","id":58493,"chapter":"卷十三","chapternum":13,"title":"自大散以往深林密竹磴道盤曲四五十里至黄牛嶺見黄花川","titledesc":"","collection":"","collectiondesc":"","poemindex":24},{"author":"王維","charstyle":"古體詩","content":"朝與周人辭，暮投鄭人宿。\n他鄉絶儔侣，孤客親僮僕。\n宛洛望不見，秋霖晦平陸。\n田父草際歸，村童雨中牧。\n主人東臯上，時稼遶茅屋。\n蟲思機杼悲，雀喧禾黍熟。\n明當渡京水，昨晚猶金谷。\n此去欲何言，窮邉狥微祿。\n","id":58494,"chapter":"卷十三","chapternum":13,"title":"宿鄭州","titledesc":"","collection":"","collectiondesc":"","poemindex":25},{"author":"王維","charstyle":"古體詩","content":"赤日滿天地，火雲成山嶽。\n草木盡焦卷，川澤皆竭涸。\n輕紈覺衣重，密樹苦陰薄。\n莞簟不可近，絺綌再三濯。\n思出宇宙外，曠然在寥廓。\n長風萬里來，江海蕩煩濁。\n却顧身為患，始知心未覺。\n忽入甘露門，宛然清凉樂。\n","id":58495,"chapter":"卷十三","chapternum":13,"title":"苦熱","titledesc":"","collection":"","collectiondesc":"","poemindex":26},{"author":"王維","charstyle":"古體詩","content":"喬木萬餘株，清流貫其中。\n前臨大川口，豁達來長風。\n漣漪涵白沙，素鮪如遊空。\n偃卧盤石上，翻濤沃微躬。\n潄流復濯足，前對釣魚翁。\n貪餌凡幾許，徒思蓮葉東。\n","id":58496,"chapter":"卷十三","chapternum":13,"title":"納凉","titledesc":"","collection":"","collectiondesc":"","poemindex":27},{"author":"王維","charstyle":"古體詩","content":"艷色天下重西施寧久微朝為越谿女暮作吳宫妃賤日豈殊衆貴來方悟稀邀人傅香粉不自着羅衣君寵益驕態君憐無是非當時浣紗伴莫得同車歸持謝隣家子效顰安可希","id":58497,"chapter":"卷十三","chapternum":13,"title":"西施詠","titledesc":"","collection":"","collectiondesc":"","poemindex":28},{"author":"王維","charstyle":"古體詩","content":"秋月臨髙城，城中管絃思。\n離人堂上愁，稚子堦前戲。\n出門復映户，望望青絲騎。\n行人過欲盡，狂夫終不至。\n左右寂無言，相看共垂淚。\n","id":58498,"chapter":"卷十三","chapternum":13,"title":"羽林騎閨人","titledesc":"","collection":"","collectiondesc":"","poemindex":29},{"author":"王維","charstyle":"古體詩","content":"楚國有狂夫，茫然無心想。\n散髮不冠帶，行歌南陌上。\n孔丘與之言，仁義莫能奬。\n未常肻問天，何事須擊壤。\n復笑采薇人，胡為乃長往。\n","id":58499,"chapter":"卷十三","chapternum":13,"title":"偶然作","titledesc":"","collection":"","collectiondesc":"","poemindex":30},{"author":"王維","charstyle":"古體詩","content":"田舍有老翁垂白衡門裏有時農事閒斗酒呼隣里喧聒茅簷下或坐或復起裋褐不為薄園葵固足美動則長子孫不曾向城市五帝與三王古來稱君子干戈將揖讓畢竟何者是得意茍為樂野田安足鄙且當放懷去行行沒餘齒","id":58500,"chapter":"卷十三","chapternum":13,"title":"偶然作","titledesc":"","collection":"","collectiondesc":"","poemindex":31},{"author":"王維","charstyle":"古體詩","content":"日夕見太行沈吟未能去問君何以然世網嬰我故小妺日成長兄弟未有娶家貧祿既薄儲蓄非有素幾廻欲奮飛路蹰復相顧孫登長嘯臺松竹有遺處相去詎幾許故人在中路愛染日已薄禪寂日已固忽乎吾將行寧俟歲云暮","id":58501,"chapter":"卷十三","chapternum":13,"title":"偶然作","titledesc":"","collection":"","collectiondesc":"","poemindex":32},{"author":"王維","charstyle":"古體詩","content":"陶潛任天真，其性頗躭酒。\n自從棄官來，家貧不能有。\n九月九日時，菊花空滿手。\n中心竊自思，儻有人送否。\n白衣㩦壺觴，果來遺老叟。\n且喜得斟酌，安問升與斗。\n奮衣野田中，今日嗟無負。\n兀傲迷東西，蓑笠不能守。\n傾倒强行行，酣謌歸五柳。\n生事不曾問，肯媿家中婦。\n","id":58502,"chapter":"卷十三","chapternum":13,"title":"偶然作","titledesc":"","collection":"","collectiondesc":"","poemindex":33},{"author":"王維","charstyle":"古體詩","content":"趙女彈箜篌復能邯鄲舞夫壻輕薄兒鬭雞事齊主黄金買歌笑用錢不復數許史相經過髙門盈四牡客舍有儒生昻藏出鄒魯讀書三十年腰下無尺組被服聖人教一生自窮苦","id":58503,"chapter":"卷十三","chapternum":13,"title":"偶然作","titledesc":"","collection":"","collectiondesc":"","poemindex":34},{"author":"王維","charstyle":"古體詩","content":"老來懶賦詩，惟有老相隨。\n宿世謬詞客，前身應畵師。\n不能捨餘習，偶被時人知。\n名字本皆是，此心還不知。\n","id":58504,"chapter":"卷十三","chapternum":13,"title":"偶然作","titledesc":"","collection":"","collectiondesc":"","poemindex":35},{"author":"王維","charstyle":"古體詩","content":"人生能幾何，畢竟歸無形。\n念君等為死，萬事傷人情。\n慈母未及葬，一女纔十齡。\n泱漭寒郊外，蕭條聞哭聲。\n浮雲為蒼茫，飛鳥不能鳴。\n行人何寂寞，白日自凄清。\n憶昔君在時，問我學無生。\n勸君苦不早，令君無所成。\n故人各有贈，又不及生平。\n負爾非一途，慟哭返柴荆。\n","id":58505,"chapter":"卷十三","chapternum":13,"title":"嘆殷遥","titledesc":"","collection":"","collectiondesc":"","poemindex":36},{"author":"王維","charstyle":"古體詩","content":"七雄雄雌猶未分，攻城殺將何紛紛。\n秦兵益圍邯鄲急，魏王不救平原君。\n公子為嬴停駟馬，執轡愈恭意愈下。\n亥為屠肆鼓刀人，嬴乃夷門抱關者。\n非但慷慨獻奇謀，意氣兼將身命酬。\n向風刎頸送公子，七十老翁何所求。\n","id":58506,"chapter":"卷十三","chapternum":13,"title":"夷門歌","titledesc":"","collection":"","collectiondesc":"","poemindex":37},{"author":"王維","charstyle":"古體詩","content":"長城少年遊俠客夜上戍樓㸔太白隴頭明月迥臨關隴上行人夜吹笛關西老將不勝愁駐馬聽之雙淚流身經大小百餘戰麾下偏禆萬户侯蘇武纔為典屬國節旄空盡海西頭","id":58507,"chapter":"卷十三","chapternum":13,"title":"隴頭吟","titledesc":"","collection":"","collectiondesc":"","poemindex":38},{"author":"王維","charstyle":"古體詩","content":"少年十五二十時步行奪取邉馬騎射殺山中白額虎肯數鄴下黄鬚兒一身轉戰三千里一劍曾當百萬師漢兵奮迅如霹靂虜騎奔騰畏蒺藜衞青不敗由天幸李廣無功緣數奇自從棄置便衰朽世事蹉跎成白首昔時飛箭無全目今日垂楊生左肘路傍時賣故侯𤓰門前學種先生柳蒼茫古木連窮巷遼落寒山對虚牖誓令疏勒出飛泉不似潁川空使酒賀蘭山下陣如雲羽檄交馳日夕聞節使三河募年少詔書五道出將軍試拂鐵衣如雪色聊持寶劍動星文願得燕弓射天將恥令越甲鳴吾君莫嫌舊日雲中守猶堪一戰立功勲","id":58508,"chapter":"卷十三","chapternum":13,"title":"老將行","titledesc":"","collection":"","collectiondesc":"","poemindex":39},{"author":"王維","charstyle":"古體詩","content":"漢家天將才且雄，時來謁帝明光宫。\n萬乘親推雙闕下，千官出餞五陵東。\n誓辭甲第金門裏，身作長城玉塞中。\n衞霍纔堪一騎將，朝廷不數貳師功。\n趙魏燕韓多勁卒，關西俠少何咆勃。\n報讐只是聞嘗膽，飲酒不曾妨刮骨。\n畵㦸雕戈白日寒，連旗大斾黄塵沒。\n疊鼓遥翻瀚海波，鳴笳亂動天山月。\n麒麟錦帶佩吳鈎，颯㳫青驪躍紫騮。\n拔劒已斷天驕臂，歸鞍共飲月支頭。\n漢兵大呼一當百，敵騎相㸔哭且愁。\n教戰雖令赴湯火，終知上將先伐謀。\n","id":58509,"chapter":"卷十三","chapternum":13,"title":"燕支山","titledesc":"","collection":"","collectiondesc":"","poemindex":40},{"author":"王維","charstyle":"古體詩","content":"漁舟逐水愛山春，兩岸桃花夾去津。\n坐㸔紅樹不知逺，行盡青谿不見人。\n山口潛行始隈隩，山開曠望旋平陸。\n遥㸔一處攢雲樹，近入千家散花竹。\n樵客初傳漢姓名，居人未改秦衣服。\n居人共住武陵源，還從物外起田園。\n月眀松下房櫳靜，日出雲中雞犬喧。\n驚聞俗客爭來集，競引還家問都邑。\n平眀閭巷掃花開，薄暮漁樵乘水入。\n初因避地去人間，及至成仙遂不還。\n峽裏誰知有人事，世中遥望空雲山。\n不疑靈境難聞見，塵心未盡思鄉縣。\n出洞無論隔山水，辭家終擬長游衍。\n自謂經過舊不迷，安知峯壑今來變。\n當時只記入山深，青谿幾曲到雲林。\n春來遍是桃花水，不辨仙源何處尋。\n","id":58510,"chapter":"卷十三","chapternum":13,"title":"桃源行","titledesc":"","collection":"","collectiondesc":"","poemindex":41},{"author":"王維","charstyle":"古體詩","content":"洛陽女兒對門居纔可容顔十五餘良人玉勒乘驄馬侍女金盤膾鯉魚畵閣朱樓盡相望紅桃綠桺垂簷向羅帷送上七香車寶扇迎歸九華帳狂夫富貴在青春意氣驕奢劇季倫自憐碧玉親教舞不惜珊瑚持與人春窗曙滅九微火九微片片飛花璅戲罷曾無理曲時妝成秪是薰香坐城中相識盡繁華日夜經過趙李家誰憐越女顔如玉貧賤江頭自浣紗","id":58511,"chapter":"卷十三","chapternum":13,"title":"洛陽女兒行","titledesc":"","collection":"","collectiondesc":"","poemindex":42},{"author":"王維","charstyle":"古體詩","content":"洛陽才子姑蘇客，桂苑殊非故鄉陌。\n九江楓樹幾囘青，一片揚州五湖白。\n揚州時有下江兵，蘭陵鎮前吹笛聲。\n夜火人歸富春郭，秋風鶴唳石頭城。\n周郎陸弟為儔侣，對舞前谿歌白紵。\n曲几書留小史家，草堂棊賭山陰墅。\n衣冠若話外臺臣，先數夫君席上珍。\n更聞臺閣求三語，遥想風流第一人。\n","id":58512,"chapter":"卷十三","chapternum":13,"title":"同崔傅答賢弟","titledesc":"","collection":"","collectiondesc":"","poemindex":43},{"author":"王維","charstyle":"古體詩","content":"不逐城東遊俠兒，隱囊紗帽坐彈棊。\n蜀中夫子時聞卦，洛下書生解詠詩。\n藥欄花逕衡門裏，時復據梧聊隱几。\n屛風誤㸃惑孫郎，團扇草書輕内史。\n故園髙枕度三春，永日垂帷絶四隣。\n自想蔡邕今已老，更將書籍與何人。\n","id":58513,"chapter":"卷十三","chapternum":13,"title":"故人張諲工詩善易卜兼能丹青草隸頃以詩見贈聊復酬之","titledesc":"","collection":"","collectiondesc":"","poemindex":44},{"author":"王維","charstyle":"古體詩","content":"長安廐吏來到門，朱文露網動行軒。\n黃花縣西九折坂，玉樹宫南五丈原。\n襃斜谷中不容幰，惟有白雲當露冕。\n子午山裏杜䳌啼，嘉陵水頭行客飯。\n劍門忽斷蜀川開，萬井雙流滿眼來。\n霧中逺樹刀州出，天際澄江巴字廻。\n使君年紀三十餘，少年白晳專城居。\n欲持畵省郎官筆，廻與臨卭父老書。\n","id":58514,"chapter":"卷十三","chapternum":13,"title":"送崔五太守","titledesc":"","collection":"","collectiondesc":"","poemindex":45},{"author":"王維","charstyle":"古體詩","content":"清谿一道穿桃李，演漾綠蒲涵白芷。\n谿上人家凡幾家，落花半落東流水。\n蹴踘屢過飛鳥上，鞦韆競出垂楊裏。\n少年分日作遨遊，不用清眀兼上已。\n","id":58515,"chapter":"卷十三","chapternum":13,"title":"寒食城東即事","titledesc":"","collection":"","collectiondesc":"","poemindex":46},{"author":"王維","charstyle":"古體詩","content":"黄雀癡黄雀癡謂，言青鷇是我兒一。\n一口銜食養得成，毛衣到大啁啾解。\n游颺各自東西南，北飛薄暮空巢上。\n覉雌獨自歸鳳凰，九雛亦如此慎莫。\n愁思顦顇捐容輝，","id":58516,"chapter":"卷十三","chapternum":13,"title":"黄雀癡","titledesc":"","collection":"","collectiondesc":"","poemindex":47},{"author":"王維","charstyle":"古體詩","content":"終南有茅屋前對終南山終年無客常閉關終日無心長自閒不妨飲酒復垂釣君但能來相往還","id":58517,"chapter":"卷十三","chapternum":13,"title":"答張五弟","titledesc":"","collection":"","collectiondesc":"","poemindex":48},{"author":"王維","charstyle":"古體詩","content":"山寂寂兮無人又蒼蒼兮多木羣龍兮滿朝君何為兮空谷文寡和兮思深道難知兮行獨恱石上兮流泉與松間兮草屋入雲中兮養雞上山頭兮抱犢神與棗兮如𤓰虎賣杏兮收穀愧不才兮妨賢嫌既老兮貪祿誓解印兮相從何詹尹兮可卜","id":58518,"chapter":"卷十三","chapternum":13,"title":"送友人歸山歌","titledesc":"","collection":"","collectiondesc":"","poemindex":49},{"author":"王維","charstyle":"古體詩","content":"山中人兮欲，歸雲㝠㝠兮。\n雨霏霏水驚，波兮翠菅靡。\n白鷺忽兮翻，飛君不可兮。\n褰衣山萬重，兮一雲混天。\n地兮不分樹，晻曖兮氛氲。\n猿不見兮空，聞忽山西兮。\n夕陽見東臯，兮逺村平蕪。\n綠兮千里眇，惆悵兮思君。\n","id":58519,"chapter":"卷十三","chapternum":13,"title":"送友人歸山歌","titledesc":"","collection":"","collectiondesc":"","poemindex":50},{"author":"王維","charstyle":"古體詩","content":"坎坎擊鼔魚山之下吹洞簫望極浦女巫進紛屢舞陳瑶席湛清醑風淒淒兮夜雨神之來兮不來使我心兮苦復苦","id":58520,"chapter":"卷十三","chapternum":13,"title":"迎神曲","titledesc":"","collection":"魚山神女祠歌","collectiondesc":"","poemindex":51},{"author":"王維","charstyle":"古體詩","content":"紛進拜兮堂前目眷眷兮瓊筵來不語兮意不傳作暮雨兮愁空山悲急管思繁絃靈之駕兮儼欲旋倐雲收兮雨歇山青青兮水潺潺","id":58521,"chapter":"卷十三","chapternum":13,"title":"送神曲","titledesc":"","collection":"魚山神女祠歌","collectiondesc":"","poemindex":52},{"author":"王維","charstyle":"近體詩","content":"楊子談經處，淮王載酒過。\n興闌啼鳥換，坐久落花多。\n逕轉廻銀燭，林開散玉珂。\n嚴城時未啓，前路擁笙歌。\n","id":58522,"chapter":"卷十三","chapternum":13,"title":"從岐王過楊氏别業應教","titledesc":"","collection":"","collectiondesc":"","poemindex":53},{"author":"王維","charstyle":"近體詩","content":"柳暗百花眀，春深五鳳城。\n城烏睥晲曉，宫井轆轤聲。\n方朔金門侍，班姬玉輦迎。\n仍聞遣方士，東海訪蓬瀛。\n","id":58523,"chapter":"卷十三","chapternum":13,"title":"早朝","titledesc":"","collection":"","collectiondesc":"","poemindex":54},{"author":"王維","charstyle":"近體詩","content":"建禮髙秋夜，承眀𠉀曉。\n過九門寒漏，徹萬井曙鐘。\n多月迥藏珠，斗雲消出絳。\n河更慙衰朽，質南陌共鳴。\n","id":58524,"chapter":"卷十三","chapternum":13,"title":"同崔員外秋宵寓直","titledesc":"","collection":"","collectiondesc":"","poemindex":55},{"author":"王維","charstyle":"近體詩","content":"寒山轉蒼翠，秋水日潺湲。\n倚杖柴門外，臨風聽暮蟬。\n渡頭餘落日，墟里上孤烟。\n復値接輿醉，狂歌五柳前。\n","id":58525,"chapter":"卷十三","chapternum":13,"title":"輞川閒居贈裴秀才迪","titledesc":"","collection":"","collectiondesc":"","poemindex":56},{"author":"王維","charstyle":"近體詩","content":"所思竟何在，悵望深荆門。\n舉世無相識，終身思舊恩。\n方將與農圃，藝植老丘園。\n目盡南無鴈，何由寄一言。\n","id":58526,"chapter":"卷十三","chapternum":13,"title":"寄荆州張丞相","titledesc":"","collection":"","collectiondesc":"","poemindex":57},{"author":"王維","charstyle":"近體詩","content":"雲館接天居，霓裳侍玉除。\n春池百子外，芳樹萬年餘。\n洞有仙人籙，山藏太史書。\n君恩深漢帝，且莫上空虛。\n","id":58527,"chapter":"卷十三","chapternum":13,"title":"和尹諫議史館山池","titledesc":"","collection":"","collectiondesc":"","poemindex":58},{"author":"王維","charstyle":"近體詩","content":"髙樓月似霜，秋夜鬰金堂。\n對坐彈盧女，同㸔舞鳳凰。\n少兒多送酒，小玉更焚香。\n結束平陽騎，明朝入建章。\n","id":58528,"chapter":"卷十三","chapternum":13,"title":"奉和楊駙馬六郎秋夜即事","titledesc":"","collection":"","collectiondesc":"","poemindex":59},{"author":"王維","charstyle":"近體詩","content":"貧居依谷口，喬木帶荒村。\n石路枉迴駕，山家誰𠉀。\n門漁舟膠凍，浦獵火燒寒。\n原唯有白雲，外疎鐘聞夜。\n","id":58529,"chapter":"卷十三","chapternum":13,"title":"酬虞部蘇員外過藍田别業不見留之作","titledesc":"","collection":"","collectiondesc":"","poemindex":60},{"author":"王維","charstyle":"近體詩","content":"晩年唯好靜，萬事不闗心。\n自顧無長策，空知返舊林。\n松風吹解帶，山月照彈琴。\n君問窮通理，漁歌入浦深。\n","id":58530,"chapter":"卷十三","chapternum":13,"title":"酬張少府","titledesc":"","collection":"","collectiondesc":"","poemindex":61},{"author":"王維","charstyle":"近體詩","content":"憐君不得意，况復柳條春。\n為客黄金盡，還家白髮新。\n五湖三畝宅，萬里一歸人。\n知爾不能薦，羞稱獻納臣。\n","id":58531,"chapter":"卷十三","chapternum":13,"title":"送丘為落第歸江東","titledesc":"","collection":"","collectiondesc":"","poemindex":62},{"author":"王維","charstyle":"近體詩","content":"握手一相送，心悲安可論。\n秋風正蕭索，客散孟嘗門。\n故驛通槐里，長亭下槿原。\n征西舊旌節，從此向河源。\n","id":58532,"chapter":"卷十三","chapternum":13,"title":"送岐州源長史歸〈同在崔常侍幕中時常侍已故〉","titledesc":"","collection":"","collectiondesc":"","poemindex":63},{"author":"王維","charstyle":"近體詩","content":"先生何處去，王屋訪毛君。\n别婦留丹訣，驅雞入白雲。\n人間苦難住，天上復離羣。\n當作遼城鶴，仙歌使爾聞。\n","id":58533,"chapter":"卷十三","chapternum":13,"title":"送張道士歸山","titledesc":"","collection":"","collectiondesc":"","poemindex":64},{"author":"王維","charstyle":"近體詩","content":"不識陽闗路，新從定逺侯。\n黄雲斷春色，畵角起邉愁。\n瀚海經年到，交河出塞流。\n須令外國使，知飲月氏頭。\n","id":58534,"chapter":"卷十三","chapternum":13,"title":"送平澹然判官","titledesc":"","collection":"","collectiondesc":"","poemindex":65},{"author":"王維","charstyle":"近體詩","content":"絶域陽關道，胡沙與塞塵。\n三春時有雁，萬里少行人。\n苜蓿隨天馬，蒲萄逐漢臣。\n當令外國懼，不敢覓和親。\n","id":58535,"chapter":"卷十三","chapternum":13,"title":"送劉司直赴安西","titledesc":"","collection":"","collectiondesc":"","poemindex":66},{"author":"王維","charstyle":"近體詩","content":"萬壑樹參天，千山響杜䳌。\n山中一夜雨，樹杪百重泉。\n漢女輸橦布，巴人訟芋田。\n文翁翻教授，不敢倚先賢。\n","id":58536,"chapter":"卷十三","chapternum":13,"title":"送梓州李使君","titledesc":"","collection":"","collectiondesc":"","poemindex":67},{"author":"王維","charstyle":"近體詩","content":"五湖千萬里，况復五湖西。\n漁浦南陵郭，人家春穀谿。\n欲歸江淼淼，未到草萋萋。\n憶想蘭陵鎮，可宜猿更啼。\n","id":58537,"chapter":"卷十三","chapternum":13,"title":"送張五諲歸宣城","titledesc":"","collection":"","collectiondesc":"","poemindex":68},{"author":"王維","charstyle":"近體詩","content":"襃斜不客幰，之子去何之。\n鳥道一千里，猿聲十二時。\n官橋祭酒客，山木女郎祠。\n别後同眀月，君應聽子規。\n","id":58538,"chapter":"卷十三","chapternum":13,"title":"送楊長史赴果州","titledesc":"","collection":"","collectiondesc":"","poemindex":69},{"author":"王維","charstyle":"近體詩","content":"鐃吹喧京口，風波下洞庭。\n赭圻將赤岸，擊汰復揚舲。\n日落江湖白，潮來天地青。\n明珠歸合浦，應逐使臣星。\n","id":58539,"chapter":"卷十三","chapternum":13,"title":"送邢桂州","titledesc":"","collection":"","collectiondesc":"","poemindex":70},{"author":"王維","charstyle":"近體詩","content":"杜門不復出，久與世情疎。\n以此為長策，勸君歸舊廬。\n醉歌田舍酒，笑讀古人書。\n好是一生事，無勞獻子虛。\n","id":58540,"chapter":"卷十三","chapternum":13,"title":"送孟六歸㐮陽","titledesc":"","collection":"","collectiondesc":"","poemindex":71},{"author":"王維","charstyle":"近體詩","content":"微官易得罪，謫去濟川陰。\n執政方持法，明君無此心。\n閭閻河潤上，井邑海雲深。\n縱有歸來日，各愁年鬢侵。\n","id":58541,"chapter":"卷十三","chapternum":13,"title":"初出濟州别城中故人","titledesc":"","collection":"","collectiondesc":"","poemindex":72},{"author":"王維","charstyle":"近體詩","content":"端居不出户，滿目望雲山。\n落日鳥邉下，秋原人外閒。\n遥知逺林際，不見此簷間。\n好客多乘月，應門莫上闗。\n","id":58542,"chapter":"卷十三","chapternum":13,"title":"登裴秀才迪小臺","titledesc":"","collection":"","collectiondesc":"","poemindex":73},{"author":"王維","charstyle":"近體詩","content":"人事皆如夢，狂來或自歌。\n問年松樹老，有地竹林多。\n樂倩韓康賣，門容尚子過。\n翻嫌枕席上，無那白雲何。\n","id":58543,"chapter":"卷十三","chapternum":13,"title":"遊李山人所居因題屋壁","titledesc":"","collection":"","collectiondesc":"","poemindex":74},{"author":"王維","charstyle":"近體詩","content":"畵樓吹笛妓，金椀酒家胡。\n錦石稱貞女，青松學大夫。\n脫貂貰桂醑，射雁與山廚。\n聞道髙陽㑹，愚公谷正愚。\n","id":58544,"chapter":"卷十三","chapternum":13,"title":"過崔駙馬山池","titledesc":"","collection":"","collectiondesc":"","poemindex":75},{"author":"王維","charstyle":"近體詩","content":"寶劍千金裝，登君白玉堂。\n身為平原客，家有邯鄲娼。\n使氣公卿坐，論心遊俠塲。\n中年不得意，謝病客遊梁。\n","id":58545,"chapter":"卷十三","chapternum":13,"title":"成文學","titledesc":"","collection":"","collectiondesc":"","poemindex":76},{"author":"王維","charstyle":"近體詩","content":"巖壑轉微逕，雲林隱法堂。\n羽人飛奏樂，天女跪焚香。\n竹外峯偏曙，藤陰水更凉。\n欲知禪坐久，行路長春芳。\n","id":58546,"chapter":"卷十三","chapternum":13,"title":"過福禪師蘭若","titledesc":"","collection":"","collectiondesc":"","poemindex":77},{"author":"王維","charstyle":"近體詩","content":"不知香積寺，數里入雲峯。\n古木無人逕，深山何處鐘。\n泉聲咽危石，日色冷青松。\n薄暮空潭曲，安禪制毒龍。\n","id":58547,"chapter":"卷十三","chapternum":13,"title":"過香積寺","titledesc":"","collection":"","collectiondesc":"","poemindex":78},{"author":"王維","charstyle":"近體詩","content":"竹徑從初地，蓮峯出化城。\n窗中三楚盡，林上九江平。\n嫩草承趺坐，長松響梵聲。\n空居法雲外，觀世得無生。\n","id":58548,"chapter":"卷十三","chapternum":13,"title":"登辨覺寺","titledesc":"","collection":"","collectiondesc":"","poemindex":79},{"author":"王維","charstyle":"近體詩","content":"松菊荒三徑，圗書共五車。\n烹葵邀上客，㸔竹到貧家。\n鵲乳先春草，鶯啼過落花。\n自憐黄髮暮，一倍惜年華。\n","id":58549,"chapter":"卷十三","chapternum":13,"title":"晩春嚴少尹與諸公見過","titledesc":"","collection":"","collectiondesc":"","poemindex":80},{"author":"王維","charstyle":"近體詩","content":"空山新雨後，天氣晩來秋。\n明月松間照，清泉石上流。\n竹喧歸浣女，蓮動下漁舟。\n隨意春芳歇，王孫自可留。\n","id":58550,"chapter":"卷十三","chapternum":13,"title":"山居秋暝","titledesc":"","collection":"","collectiondesc":"","poemindex":81},{"author":"王維","charstyle":"近體詩","content":"中歲頗好道，晩家南山陲。\n興來每獨往，勝事空自知。\n行到水窮處，坐㸔雲起時。\n偶然值林叟，談笑無還期。\n","id":58551,"chapter":"卷十三","chapternum":13,"title":"終南别業","titledesc":"","collection":"","collectiondesc":"","poemindex":82},{"author":"王維","charstyle":"近體詩","content":"清川帶長薄，車馬去閒閒。\n流水如有意，暮禽相與還。\n荒城臨古渡，落日滿秋山。\n迢遞嵩髙下，歸來且閉關。\n","id":58552,"chapter":"卷十三","chapternum":13,"title":"歸嵩山作","titledesc":"","collection":"","collectiondesc":"","poemindex":83},{"author":"王維","charstyle":"近體詩","content":"谷口疎鐘動，漁樵稍欲稀。\n悠然逺山暮，獨向白雲歸。\n菱蔓弱難定，楊花輕易飛。\n東臯春草色，惆悵掩柴扉。\n","id":58553,"chapter":"卷十三","chapternum":13,"title":"歸輞川作","titledesc":"","collection":"","collectiondesc":"","poemindex":84},{"author":"王維","charstyle":"近體詩","content":"寂寞掩柴扉，蒼茫對落暉。\n鶴巢松樹遍，人訪蓽門稀。\n綠竹含新粉，紅蓮落故衣。\n渡頭烟火起，處處采菱歸。\n","id":58554,"chapter":"卷十三","chapternum":13,"title":"山居即事","titledesc":"","collection":"","collectiondesc":"","poemindex":85},{"author":"王維","charstyle":"近體詩","content":"太乙近天都，連山到海隅。\n白雲迴望合，青藹入㸔無。\n分野中峰變，陰晴衆壑殊。\n欲投人處宿，隔水問樵夫。\n","id":58555,"chapter":"卷十三","chapternum":13,"title":"終南山","titledesc":"","collection":"","collectiondesc":"","poemindex":86},{"author":"王維","charstyle":"近體詩","content":"一從歸白社，不復到青門。\n時倚檐前樹，逺㸔原上村。\n青菰臨水映，白鳥向山翻。\n寂寞於陵子，桔橰方灌園。\n","id":58556,"chapter":"卷十三","chapternum":13,"title":"輞川閒居","titledesc":"","collection":"","collectiondesc":"","poemindex":87},{"author":"王維","charstyle":"近體詩","content":"野老纔三户，邉邨少四隣。\n婆娑依里社，簫鼓賽田神。\n灑酒澆芻狗，焚香拜木人。\n女巫紛屢舞，羅襪自生塵。\n","id":58557,"chapter":"卷十三","chapternum":13,"title":"凉州郊外遊望","titledesc":"","collection":"","collectiondesc":"","poemindex":88},{"author":"王維","charstyle":"近體詩","content":"風勁角弓鳴，將軍獵渭城。\n草枯鷹眼疾，雪盡馬蹄輕。\n忽過新豐市，還歸細柳營。\n迴㸔射鵰處，千里暮雲平。\n","id":58558,"chapter":"卷十三","chapternum":13,"title":"觀獵","titledesc":"","collection":"","collectiondesc":"","poemindex":89},{"author":"王維","charstyle":"近體詩","content":"楚塞三湘接，荆門九𣲖。\n通江流天地，外山色有無。\n中郡邑浮前，浦波瀾動逺。\n空襄陽好風，日留與醉山。\n","id":58559,"chapter":"卷十三","chapternum":13,"title":"漢江臨汎","titledesc":"","collection":"","collectiondesc":"","poemindex":90},{"author":"王維","charstyle":"近體詩","content":"秋空自明迥，况復逺人間。\n暢以沙際鶴，兼之雲外山。\n澄波澹將夕，清月皓方閒。\n此夜任孤棹，夷猶殊未還。\n","id":58560,"chapter":"卷十三","chapternum":13,"title":"汎前陂","titledesc":"","collection":"","collectiondesc":"","poemindex":91},{"author":"王維","charstyle":"近體詩","content":"單車欲問邊，屬國過居延。\n征蓬出漢塞，歸雁入胡天。\n大漠孤煙直，長河落日圎。\n蕭闗逢𠉀，吏都䕶在燕。\n","id":58561,"chapter":"卷十三","chapternum":13,"title":"使至塞上","titledesc":"","collection":"","collectiondesc":"","poemindex":92},{"author":"王維","charstyle":"近體詩","content":"憐爾解臨池，渠爺未學詩。\n老夫何足似，敝宅倘因之。\n蘆笋穿荷葉，菱花罥雁兒。\n郗公不易勝，莫著外家欺。\n","id":58562,"chapter":"卷十三","chapternum":13,"title":"戲題示蕭氏甥","titledesc":"","collection":"","collectiondesc":"","poemindex":93},{"author":"王維","charstyle":"近體詩","content":"新妝可憐色，落日卷簾帷。\n鑪氣清珍簞，墻陰上玉墀。\n春蟲飛網户，暮雀隱花枝。\n向晩多愁思，閒窓桃李時。\n","id":58563,"chapter":"卷十三","chapternum":13,"title":"春閨","titledesc":"","collection":"","collectiondesc":"","poemindex":94},{"author":"王維","charstyle":"近體詩","content":"獨坐悲雙鬢，空堂欲二更。\n雨中山果落，燈下草蟲鳴。\n白髮終難變，黄金不可成。\n欲知除老病，惟有學無生。\n","id":58564,"chapter":"卷十三","chapternum":13,"title":"秋夜獨坐","titledesc":"","collection":"","collectiondesc":"","poemindex":95},{"author":"王維","charstyle":"近體詩","content":"長樂青門外，宜春小苑東。\n樓開萬井上，輦過百花中。\n畵鷁移仙仗，金貂列上公。\n清謌邀落日，妙舞向春風。\n渭水眀秦甸，黄山入漢宫。\n君王來祓禊，灞滻亦朝宗。\n","id":58565,"chapter":"卷十三","chapternum":13,"title":"奉和聖製上已於望春亭觀禊飲應制","titledesc":"","collection":"","collectiondesc":"","poemindex":96},{"author":"王維","charstyle":"近體詩","content":"萬國仰宗周，衣冠拜冕旒。\n玉乘迎大客，金節送諸侯。\n祖席傾三省，褰帷向九州。\n楊花飛上路，槐色蔭通溝。\n來預鈞天樂，歸分漢主憂。\n宸章類河漢，垂象滿中州。\n","id":58566,"chapter":"卷十三","chapternum":13,"title":"奉和聖製暮春送朝集使歸郡應制","titledesc":"","collection":"","collectiondesc":"","poemindex":97},{"author":"王維","charstyle":"近體詩","content":"四海方無事，三秋大有年。\n百生逢此日，萬壽願齊天。\n芍藥和金鼎，茱萸插玳筵。\n玉堂開右个，天樂動宫懸。\n御柳疎秋景，城鴉拂曙烟。\n無窮菊花節，長奉柏梁篇。\n","id":58567,"chapter":"卷十三","chapternum":13,"title":"奉和聖製重陽節宰臣及羣官上壽應制","titledesc":"","collection":"","collectiondesc":"","poemindex":98},{"author":"王維","charstyle":"近體詩","content":"上路笙歌滿，春城刻漏長。\n遊人多晝日，明月讓燈光。\n魚鑰通翔鳳，龍輿出建章。\n九衢陳廣樂，百福透名香。\n仙伎來金殿，都人遶玉堂。\n定應偷妙舞，從此學新妝。\n奉引迎三事，司儀列萬方。\n願將天地壽，同以獻君王。\n","id":58568,"chapter":"卷十三","chapternum":13,"title":"奉和聖製十五夜然燈繼以酺宴應制","titledesc":"","collection":"","collectiondesc":"","poemindex":99},{"author":"王維","charstyle":"近體詩","content":"碧落風烟外，瑶臺道路賖。\n如何連帝苑，别自有仙家。\n比地廻鸞駕，緣谿轉翠華。\n洞中開日月，牕裏發雲霞。\n庭養冲天鶴，溪流上漢查。\n種田生白玉，泥竈化丹砂。\n谷靜泉逾響，山深日易斜。\n御羮和石髓，香飯進胡麻。\n大道今無外，長生詎有涯。\n還瞻九霄上，來往五雲車。\n","id":58569,"chapter":"卷十三","chapternum":13,"title":"奉和聖製幸玉真公主山莊因題石壁十韻之作應制","titledesc":"","collection":"","collectiondesc":"","poemindex":100},{"author":"王維","charstyle":"近體詩","content":"天子幸新豐，旌旗渭水東。\n寒山天仗外，溫谷幔城中。\n奠玉羣仙座，焚香太乙宫。\n出遊逢牧馬，罷獵見非熊。\n上宰無為化，明時太古同。\n靈芝三秀紫，陳粟萬箱紅。\n王禮尊儒教，天兵小戰功。\n謀猷歸哲匠，詞賦屬文宗。\n司諫方無闕，陳詩且未工。\n長吟吉甫頌，朝夕仰清風。\n","id":58570,"chapter":"卷十三","chapternum":13,"title":"和僕射晉公扈從溫湯","titledesc":"","collection":"","collectiondesc":"","poemindex":101},{"author":"王維","charstyle":"近體詩","content":"先生千載餘五嶽遍曾居遥識齊侯鼎新過王母廬不能師孔墨何事問長沮玉管時來鳳銅盤即釣魚竦身空裏語眀目夜中書自有還丹術時論太素初頻䝉露版詔時降軟輪車山靜泉逾響松髙枝轉疎搘頤問樵客世上復何如","id":58571,"chapter":"卷十三","chapternum":13,"title":"贈東嶽焦鍊師","titledesc":"","collection":"","collectiondesc":"","poemindex":102},{"author":"王維","charstyle":"近體詩","content":"積水不可極，安知滄海東。\n九州何處逺，萬里若乘空。\n向國惟㸔日，歸帆但信風。\n鰲身映天黑，魚眼射波紅。\n鄉樹扶桑外，主人孤島中。\n别離方異域，音信若為通。\n","id":58572,"chapter":"卷十三","chapternum":13,"title":"送秘書晁監還日本國〈并序〉","titledesc":"舜覲羣后有苖不格禹㑹諸侯防風後至動干戚之舞興斧鉞之誅乃貢九牧之金始頒五瑞之玉我開元天地大寶聖文神武應道皇帝大道之行先天布化乾元廣運涵育無垠若華為東道之標戴勝為西門之𠉀豈甘心於笻杖非徵貢於𮎛茅亦由呼韓來朝舍於蒲萄之館卑彌遣使報以蛟龍之錦犧牲玉帛以將厚意服食器用不寶逺物百神受職五老告期况乎戴髮含齒得不稽顙屈膝海東國日本為大服聖人之訓有君子之風正朔本乎夏時衣裳同乎漢制歴歲方達繼舊好於行人滔天無涯貢方物於天子同儀加等位在王侯之先掌次改觀不居蠻夷之邸我無爾詐爾無我虞彼以好來廢闗弛禁上敷文教虚至實歸故人民雜裾往來如市晁司馬結髮遊聖負笈辭親問禮於老耼學詩於子夏魯借車馬孔丘遂適於宗周鄭獻縞衣季札始通於上國名成太學官至客卿必齊之姜不歸娶於髙國在楚猶晉亦何獨於由余遊宦三年願以君羮遺母不居一國欲其晝錦還鄉莊舄既顯而思歸闗公報恩而終去於是稽首北闕裹足東轅篋命賜之衣懷敬問之詔金簡玉字傳道經於絶域之人方鼎彞尊致分器於異姓之國琅琊臺上廻望龍門碣石館前夐然鳥逝鯨魚噴浪則萬里倒廻鷁首乘雲則八風郤走扶桑若薺鬰島如萍沃白日而簸三山浮蒼天而吞九域黃雀之風動地黑蜃之氣成雲淼不知其所之何相思之可寄嘻去帝鄉之故舊謁本朝之君臣詠七子之詩佩兩國之印恢我王度諭彼蕃臣三寸猶在樂毅辭燕而未老十年在外信陵歸魏而逾尊子其行乎余贈言者","collection":"","collectiondesc":"","poemindex":103},{"author":"王維","charstyle":"近體詩","content":"商山包楚鄧，積翠藹沈沈。\n驛路飛泉灑，開門落照深。\n野花開古戍，行客響空林。\n板屋春多雨，山城晝欲陰。\n丹泉通虢畧，白羽抵荆岑。\n若見西山爽，應知黄綺心。\n","id":58573,"chapter":"卷十三","chapternum":13,"title":"送李太守赴上洛","titledesc":"","collection":"","collectiondesc":"","poemindex":104},{"author":"王維","charstyle":"近體詩","content":"前年槿籬故，新作藥欄成。\n香草為君子，名花是長卿。\n水穿盤石透，藤繫古松生。\n畵畏開廚走，來䝉倒屣迎。\n蔗漿菰米飯，蒟醬露葵羮。\n頗識灌園意，於陵不自輕〈臣按庾肩吾古跡啟有廚畵猶飛句篇中畵畏開廚走想本於此〉。\n","id":58574,"chapter":"卷十三","chapternum":13,"title":"春過賀遂貟外藥園","titledesc":"","collection":"","collectiondesc":"","poemindex":105},{"author":"王維","charstyle":"近體詩","content":"翡翠香烟合，琉璃寶地平。\n龍宫連棟宇，虎穴傍檐楹。\n谷靜惟松響，山深無烏聲。\n瓊峯當户折，金澗透林鳴。\n郢路雲端迥，秦川雨外晴。\n鴈王銜果獻，鹿女踏花行。\n抖擻辭貧里，歸依宿化城。\n繞籬生野蕨，空館發山櫻。\n香飯青菰米，嘉蔬綠笋莖。\n誓陪清梵末，端坐學無生。\n","id":58575,"chapter":"卷十三","chapternum":13,"title":"遊化感寺","titledesc":"","collection":"","collectiondesc":"","poemindex":106},{"author":"王維","charstyle":"近體詩","content":"聞道黄金地，仍開白玉田。\n擲山移巨石，呪嶺出飛泉。\n猛虎同三逕，愁猿學四禪。\n買香然緑桂，乞火踏紅蓮。\n草色揺霞上，松聲汎月邊。\n山河窮百二，世界接三千。\n梵宇聊憑視，王城遂渺然。\n灞陵纔出樹，渭水欲連天。\n逺縣分諸郭，孤村起白煙。\n望雲思聖主，披霧隱羣賢。\n薄宦慚尸素，終身擬尚玄。\n誰知草菴客，曽和栢梁篇。\n","id":58576,"chapter":"卷十三","chapternum":13,"title":"遊悟真寺","titledesc":"","collection":"","collectiondesc":"","poemindex":107},{"author":"王維","charstyle":"近體詩","content":"際曉投巴峽，餘春憶帝京。\n晴江一女浣，朝日衆雞鳴。\n水國舟中市，山橋樹杪行。\n登髙萬井出，眺迥二流明。\n人作殊方語，鶯為故國聲。\n賴多山水趣，稍解别離情。\n","id":58577,"chapter":"卷十三","chapternum":13,"title":"曉行巴峽","titledesc":"","collection":"","collectiondesc":"","poemindex":108},{"author":"王維","charstyle":"近體詩","content":"舊穀行將盡良苗未可希老年方愛粥卒歲且無衣雀乳青苔井雞鳴白板扉柴車駕羸牸草屩牧豪豨夕雨紅榴拆新秋綠芋肥餉田桑下憇旁舍草中歸住處名愚谷何煩問是非","id":58578,"chapter":"卷十三","chapternum":13,"title":"田家","titledesc":"","collection":"","collectiondesc":"","poemindex":109},{"author":"王維","charstyle":"近體詩","content":"渭水自縈秦塞曲，黃山舊遶漢宫斜。\n鑾輿迥出千門柳，閣道迴㸔上苑花。\n雲裏帝城雙鳳闕，雨中春樹萬人家。\n為乘陽氣行時令，不是宸遊翫物華。\n","id":58579,"chapter":"卷十三","chapternum":13,"title":"奉和聖製從蓬萊向興慶閣道中留春雨中春望之作應制","titledesc":"","collection":"","collectiondesc":"","poemindex":110},{"author":"王維","charstyle":"近體詩","content":"欲笑周文歌宴鎬，遥輕漢武樂横汾。\n豈如玉殿生三秀，詎有銅池出五雲。\n陌上堯樽傾北斗，樓前舜樂動南薰。\n共歡天意同人意，萬歲千秋奉聖君。\n","id":58580,"chapter":"卷十三","chapternum":13,"title":"大同殿柱産玉芝龍池上有慶雲神光照殿百官共覩聖恩便賜宴樂敢書即事","titledesc":"","collection":"","collectiondesc":"","poemindex":111},{"author":"王維","charstyle":"近體詩","content":"芙蓉闕下㑹千官，紫禁朱櫻出上闌。\n纔是寢園春薦後，非闗御苑鳥銜殘。\n歸鞍競帶青絲籠，中使頻傾赤玉盤。\n飽食不須愁内熱，大官還有蔗漿寒。\n","id":58581,"chapter":"卷十三","chapternum":13,"title":"勅賜百官櫻桃","titledesc":"","collection":"","collectiondesc":"","poemindex":112},{"author":"王維","charstyle":"近體詩","content":"帝子逺辭丹鳳闕，天書遥借翠微宫。\n隔窓雲霧生衣上，卷幔山泉入鏡中。\n林下水聲喧語笑，巖間樹色隠房櫳。\n仙家未必能勝此，何事吹笙向碧空。\n","id":58582,"chapter":"卷十三","chapternum":13,"title":"勅借岐王九成宫避暑應教","titledesc":"","collection":"","collectiondesc":"","poemindex":113},{"author":"王維","charstyle":"近體詩","content":"絳幘雞人報曉籌，尚衣方進翠雲裘。\n九天閶闔開宫殿，萬國衣冠拜冕旒。\n日色纔臨仙掌動，香煙欲傍衮龍浮。\n朝罷須裁五色詔，珮聲歸向鳳池頭。\n","id":58583,"chapter":"卷十三","chapternum":13,"title":"和賈舍人早朝大眀宫之作","titledesc":"","collection":"","collectiondesc":"","poemindex":114},{"author":"王維","charstyle":"近體詩","content":"漢主離宫接露臺，秦川一半夕陽開。\n青山盡是朱旗繞，碧澗翻從玉殿來。\n新豐樹裏行人度，小苑城邉獵騎廻。\n聞道甘泉能獻賦，懸知獨有子雲才。\n","id":58584,"chapter":"卷十三","chapternum":13,"title":"和太常韋主簿五郎溫湯寓日之作","titledesc":"","collection":"","collectiondesc":"","poemindex":115},{"author":"王維","charstyle":"近體詩","content":"洞門髙閣靄餘輝，桃李陰陰柳絮飛。\n禁裏疎鐘官舍晩，省中啼鳥吏人稀。\n晨揺玉珮趨金殿，夕奉天書拜瑣闈。\n强欲從君無那老，將因卧病解朝衣。\n","id":58585,"chapter":"卷十三","chapternum":13,"title":"酬郭給事","titledesc":"","collection":"","collectiondesc":"","poemindex":116},{"author":"王維","charstyle":"近體詩","content":"居延城外獵天驕，白草連山野火燒。\n暮雲空磧時驅馬，秋日平原好射鵰。\n䕶羌校尉朝乘障，破虜將軍夜渡遼。\n玉靶角弓珠勒馬，漢家將賜霍嫖姚。\n","id":58586,"chapter":"卷十三","chapternum":13,"title":"出塞作","titledesc":"","collection":"","collectiondesc":"","poemindex":117},{"author":"王維","charstyle":"近體詩","content":"明到衡山與洞庭，若為秋月聽猿聲。\n愁㸔北渚三湘逺，惡說南風五兩輕。\n青草瘴時過夏口，白頭浪裏出湓城。\n長沙不久留才子，賈誼何須弔屈平。\n","id":58587,"chapter":"卷十三","chapternum":13,"title":"送楊少府貶郴州","titledesc":"","collection":"","collectiondesc":"","poemindex":118},{"author":"王維","charstyle":"近體詩","content":"無着天親弟與兄，嵩丘蘭若一峯晴。\n食隨鳴磬巢烏下，行踏空林落葉聲。\n迸水定侵香案溼，雨花應共石牀平。\n深洞長松何所有，儼然天竺古先生。\n","id":58588,"chapter":"卷十三","chapternum":13,"title":"過乘如禪師蕭居士嵩丘蘭若","titledesc":"","collection":"","collectiondesc":"","poemindex":119},{"author":"王維","charstyle":"近體詩","content":"桃源一向絶風塵，栁市南頭訪隱淪。\n到門不敢題凡鳥，㸔竹何須間主人。\n城外青山如屋裏，東家流水入西隣。\n閉户著書多歲月，種松皆作老龍鱗。\n","id":58589,"chapter":"卷十三","chapternum":13,"title":"春日與裴迪過新昌里訪吕逸人不遇","titledesc":"","collection":"","collectiondesc":"","poemindex":120},{"author":"王維","charstyle":"近體詩","content":"酌酒與君君自寛，人情翻覆似波瀾。\n白首相知猶按劍，朱門先達笑彈冠。\n草色全經細雨濕，花枝欲動春風寒。\n世事浮雲何足問，不如髙卧且加餐。\n","id":58590,"chapter":"卷十三","chapternum":13,"title":"酌酒與裴迪","titledesc":"","collection":"","collectiondesc":"","poemindex":121},{"author":"王維","charstyle":"近體詩","content":"無才不敢累眀時，思向東谿守故籬。\n豈厭尚平婚嫁早，却嫌陶令去官遲。\n草間蛩響臨秋急，山裏蟬聲薄暮悲。\n寂寞柴門人不到，空林獨與白雲期。\n","id":58591,"chapter":"卷十三","chapternum":13,"title":"早秋山中作","titledesc":"","collection":"","collectiondesc":"","poemindex":122},{"author":"王維","charstyle":"近體詩","content":"積雨空林烟火遲，蒸藜炊黍餉東菑。\n漠漠水田飛白鷺，陰陰夏木囀黃鸝。\n山中習靜觀朝槿，松下清齋折露葵。\n野老與人爭席罷，海鷗何事更相疑。\n","id":58592,"chapter":"卷十三","chapternum":13,"title":"積雨輞川莊作","titledesc":"","collection":"","collectiondesc":"","poemindex":123},{"author":"王維","charstyle":"近體詩","content":"莫以今時寵，能忘舊日恩。\n㸔花滿眼淚，不共楚王言〈本事云寧王曼宅左有賣餅者妻纎白眀媚王一見屬目厚遺其夫娶之寵惜逾等歲餘因問曰汝復憶餅師否黙然不對王命餅師使見之其妻注視雙淚垂頰若不勝情時王座客十餘人皆當時文士無不悽異王命賦詩維詩先成云云座客無敢繼者王乃歸餅師妻以終其志〉。\n","id":58593,"chapter":"卷十三","chapternum":13,"title":"息夫人","titledesc":"","collection":"","collectiondesc":"","poemindex":124},{"author":"王維","charstyle":"近體詩","content":"宫殿生秋草，君王恩幸疎。\n那堪聞鳳吹，門外度金輿。\n","id":58594,"chapter":"卷十三","chapternum":13,"title":"班媫妤","titledesc":"","collection":"","collectiondesc":"","poemindex":125},{"author":"王維","charstyle":"近體詩","content":"飛鳥去不窮，連山復秋色。\n上下華子岡，惆悵情何極。\n","id":58595,"chapter":"卷十三","chapternum":13,"title":"華子岡","titledesc":"","collection":"輞川集二十首〈并序 錄八首〉","collectiondesc":"余别業在輞川山谷其遊止有孟城㘭華子岡文杏館斤竹嶺鹿柴〈士邁切韻㑹云山居以木柵作砦或作柴〉木蘭柴茱萸沜〈普半切義與泮通〉宫槐陌臨湖亭南垞欹湖栁浪欒家瀨金屑泉白石灘北垞竹里館辛夷塢漆園椒園等與裴迪閒暇各賦絶句云爾","poemindex":126},{"author":"王維","charstyle":"近體詩","content":"文杏裁為梁，香茅結為宇。\n不知棟裏雲，去作人間雨。\n","id":58596,"chapter":"卷十三","chapternum":13,"title":"文杏館","titledesc":"","collection":"輞川集二十首〈并序 錄八首〉","collectiondesc":"余别業在輞川山谷其遊止有孟城㘭華子岡文杏館斤竹嶺鹿柴〈士邁切韻㑹云山居以木柵作砦或作柴〉木蘭柴茱萸沜〈普半切義與泮通〉宫槐陌臨湖亭南垞欹湖栁浪欒家瀨金屑泉白石灘北垞竹里館辛夷塢漆園椒園等與裴迪閒暇各賦絶句云爾","poemindex":127},{"author":"王維","charstyle":"近體詩","content":"空山不見人，但聞人語響。\n返景入深林，復照青苔上。\n","id":58597,"chapter":"卷十三","chapternum":13,"title":"鹿柴","titledesc":"","collection":"輞川集二十首〈并序 錄八首〉","collectiondesc":"余别業在輞川山谷其遊止有孟城㘭華子岡文杏館斤竹嶺鹿柴〈士邁切韻㑹云山居以木柵作砦或作柴〉木蘭柴茱萸沜〈普半切義與泮通〉宫槐陌臨湖亭南垞欹湖栁浪欒家瀨金屑泉白石灘北垞竹里館辛夷塢漆園椒園等與裴迪閒暇各賦絶句云爾","poemindex":128},{"author":"王維","charstyle":"近體詩","content":"分行接綺樹，倒影入清漪。\n不學御溝上，春風傷别離。\n","id":58598,"chapter":"卷十三","chapternum":13,"title":"柳浪","titledesc":"","collection":"輞川集二十首〈并序 錄八首〉","collectiondesc":"余别業在輞川山谷其遊止有孟城㘭華子岡文杏館斤竹嶺鹿柴〈士邁切韻㑹云山居以木柵作砦或作柴〉木蘭柴茱萸沜〈普半切義與泮通〉宫槐陌臨湖亭南垞欹湖栁浪欒家瀨金屑泉白石灘北垞竹里館辛夷塢漆園椒園等與裴迪閒暇各賦絶句云爾","poemindex":129},{"author":"王維","charstyle":"近體詩","content":"清淺白石灘，綠蒲向堪把。\n家住水東西，浣紗眀月下。\n","id":58599,"chapter":"卷十三","chapternum":13,"title":"白石灘","titledesc":"","collection":"輞川集二十首〈并序 錄八首〉","collectiondesc":"余别業在輞川山谷其遊止有孟城㘭華子岡文杏館斤竹嶺鹿柴〈士邁切韻㑹云山居以木柵作砦或作柴〉木蘭柴茱萸沜〈普半切義與泮通〉宫槐陌臨湖亭南垞欹湖栁浪欒家瀨金屑泉白石灘北垞竹里館辛夷塢漆園椒園等與裴迪閒暇各賦絶句云爾","poemindex":130},{"author":"王維","charstyle":"近體詩","content":"獨坐幽篁裏，彈琴復長嘯。\n深林人不知，眀月來相照。\n","id":58600,"chapter":"卷十三","chapternum":13,"title":"竹里館","titledesc":"","collection":"輞川集二十首〈并序 錄八首〉","collectiondesc":"余别業在輞川山谷其遊止有孟城㘭華子岡文杏館斤竹嶺鹿柴〈士邁切韻㑹云山居以木柵作砦或作柴〉木蘭柴茱萸沜〈普半切義與泮通〉宫槐陌臨湖亭南垞欹湖栁浪欒家瀨金屑泉白石灘北垞竹里館辛夷塢漆園椒園等與裴迪閒暇各賦絶句云爾","poemindex":131},{"author":"王維","charstyle":"近體詩","content":"木末芙容花，山中發紅蕚。\n澗户寂無人，紛紛開且落。\n","id":58601,"chapter":"卷十三","chapternum":13,"title":"辛夷塢","titledesc":"","collection":"輞川集二十首〈并序 錄八首〉","collectiondesc":"余别業在輞川山谷其遊止有孟城㘭華子岡文杏館斤竹嶺鹿柴〈士邁切韻㑹云山居以木柵作砦或作柴〉木蘭柴茱萸沜〈普半切義與泮通〉宫槐陌臨湖亭南垞欹湖栁浪欒家瀨金屑泉白石灘北垞竹里館辛夷塢漆園椒園等與裴迪閒暇各賦絶句云爾","poemindex":132},{"author":"王維","charstyle":"近體詩","content":"古人非傲吏，自闕經世務。\n偶寄一微官，婆娑數株樹。\n","id":58602,"chapter":"卷十三","chapternum":13,"title":"漆園","titledesc":"","collection":"輞川集二十首〈并序 錄八首〉","collectiondesc":"余别業在輞川山谷其遊止有孟城㘭華子岡文杏館斤竹嶺鹿柴〈士邁切韻㑹云山居以木柵作砦或作柴〉木蘭柴茱萸沜〈普半切義與泮通〉宫槐陌臨湖亭南垞欹湖栁浪欒家瀨金屑泉白石灘北垞竹里館辛夷塢漆園椒園等與裴迪閒暇各賦絶句云爾","poemindex":133},{"author":"王維","charstyle":"近體詩","content":"淼淼寒流廣，蒼蒼秋雨晦。\n君問終南山，心知白雲外。\n","id":58603,"chapter":"卷十三","chapternum":13,"title":"答裴迪輞口遇雨憶終南山之作","titledesc":"","collection":"","collectiondesc":"","poemindex":134},{"author":"王維","charstyle":"近體詩","content":"山中多法侣，禪誦自為羣。\n城郭遥相望，惟應見白雲。\n","id":58604,"chapter":"卷十三","chapternum":13,"title":"山中寄諸弟妺","titledesc":"","collection":"","collectiondesc":"","poemindex":135},{"author":"王維","charstyle":"近體詩","content":"恠來妝閣閉，朝下不相迎。\n總在春園裏，花間笑語聲。\n","id":58605,"chapter":"卷十三","chapternum":13,"title":"扶南曲〈一作班婕妤〉","titledesc":"","collection":"","collectiondesc":"","poemindex":136},{"author":"王維","charstyle":"近體詩","content":"山中相送罷，日暮掩柴扉。\n春草年年緑，王孫歸不歸。\n","id":58606,"chapter":"卷十三","chapternum":13,"title":"送别","titledesc":"","collection":"","collectiondesc":"","poemindex":137},{"author":"王維","charstyle":"近體詩","content":"相送臨髙臺，川原杳何極。\n日暮飛鳥還，行人去不息。\n","id":58607,"chapter":"卷十三","chapternum":13,"title":"臨髙臺送黎拾遺","titledesc":"","collection":"","collectiondesc":"","poemindex":138},{"author":"王維","charstyle":"近體詩","content":"城隅一分手，幾日還相見。\n山中有桂花，莫待花如霰。\n","id":58608,"chapter":"卷十三","chapternum":13,"title":"崔九弟欲往南山馬上口號與别","titledesc":"","collection":"","collectiondesc":"","poemindex":139},{"author":"王維","charstyle":"近體詩","content":"家住孟津河，門對孟津口。\n常有江南船，寄書家中否。\n","id":58609,"chapter":"卷十三","chapternum":13,"title":"雜詩","titledesc":"","collection":"","collectiondesc":"","poemindex":140},{"author":"王維","charstyle":"近體詩","content":"君自故鄉來，應知故鄉事。\n來日綺窗前，寒梅着花未。\n","id":58610,"chapter":"卷十三","chapternum":13,"title":"雜詩","titledesc":"","collection":"","collectiondesc":"","poemindex":141},{"author":"王維","charstyle":"近體詩","content":"已見寒梅發，復聞啼鳥聲。\n心心視春草，畏向堦前生。\n","id":58611,"chapter":"卷十三","chapternum":13,"title":"雜詩","titledesc":"","collection":"","collectiondesc":"","poemindex":142},{"author":"王維","charstyle":"近體詩","content":"紅豆生南國，秋來發故枝。\n願君多采擷，此物最相思〈紀事云祿山之亂李龜年奔於江潭曾於湘中採訪使筵上唱此詞又清風明月苦相思蕩子從戎十載餘征人去日殷勤囑歸雁來時數附書皆維所製而梨園唱焉〉。\n","id":58612,"chapter":"卷十三","chapternum":13,"title":"相思","titledesc":"","collection":"","collectiondesc":"","poemindex":143},{"author":"王維","charstyle":"近體詩","content":"荆谿白石出，天寒紅葉稀。\n山路元無雨，空翠溼人衣。\n","id":58613,"chapter":"卷十三","chapternum":13,"title":"闕題","titledesc":"","collection":"","collectiondesc":"","poemindex":144},{"author":"王維","charstyle":"近體詩","content":"采菱渡頭風急策杖林西日斜杏樹壇邉漁父桃花源裏人家","id":58614,"chapter":"卷十三","chapternum":13,"title":"田園","titledesc":"","collection":"","collectiondesc":"","poemindex":145},{"author":"王維","charstyle":"近體詩","content":"萋萋春草秋緑落落長松夏寒牛羊自歸村巷童稚不識衣冠","id":58615,"chapter":"卷十三","chapternum":13,"title":"田園","titledesc":"","collection":"","collectiondesc":"","poemindex":146},{"author":"王維","charstyle":"近體詩","content":"山下孤煙逺村天邉獨樹高原一瓢顔囘陋巷五栁先生對門","id":58616,"chapter":"卷十三","chapternum":13,"title":"田園","titledesc":"","collection":"","collectiondesc":"","poemindex":147},{"author":"王維","charstyle":"近體詩","content":"桃紅復含宿雨柳綠更帶朝烟花落家僮未掃鳥啼山客猶眠","id":58617,"chapter":"卷十三","chapternum":13,"title":"田園","titledesc":"","collection":"","collectiondesc":"","poemindex":148},{"author":"王維","charstyle":"近體詩","content":"酌酒㑹臨泉水抱琴好倚長松南園露葵朝折東谷黄粱夜舂","id":58618,"chapter":"卷十三","chapternum":13,"title":"田園","titledesc":"","collection":"","collectiondesc":"","poemindex":149},{"author":"王維","charstyle":"近體詩","content":"新豐美酒斗十千，咸陽遊俠多少年。\n相逢意氣為君飲，繫馬髙樓垂栁邉。\n","id":58619,"chapter":"卷十三","chapternum":13,"title":"少年行","titledesc":"","collection":"","collectiondesc":"","poemindex":150},{"author":"王維","charstyle":"近體詩","content":"出身仕漢羽林郎，初隨驃騎戰漁陽。\n孰知不向邉庭苦，縱死猶聞俠骨香。\n","id":58620,"chapter":"卷十三","chapternum":13,"title":"少年行","titledesc":"","collection":"","collectiondesc":"","poemindex":151},{"author":"王維","charstyle":"近體詩","content":"獨在異鄉為異客，每逢佳節倍思親。\n遥知兄弟登髙處，遍插茱萸少一人。\n","id":58621,"chapter":"卷十三","chapternum":13,"title":"九月九日憶山東兄弟〈時年十七〉","titledesc":"","collection":"","collectiondesc":"","poemindex":152},{"author":"王維","charstyle":"近體詩","content":"渭城朝雨裛輕塵，客舍青青柳色新。\n勸君更盡一杯酒，西出陽闗無故人。\n","id":58622,"chapter":"卷十三","chapternum":13,"title":"送元二使安西","titledesc":"","collection":"","collectiondesc":"","poemindex":153},{"author":"王維","charstyle":"近體詩","content":"楊柳渡頭行客稀，罟師盪漿向臨圻。\n唯有相思似春色，江南江北送春歸。\n","id":58623,"chapter":"卷十三","chapternum":13,"title":"送沈子歸江東","titledesc":"","collection":"","collectiondesc":"","poemindex":154},{"author":"王維","charstyle":"近體詩","content":"綠樹重陰蓋四隣，青苔日厚自無塵。\n科頭箕踞長松下，白眼㸔他世上人。\n","id":58624,"chapter":"卷十三","chapternum":13,"title":"與盧員外象過崔處士興宗林亭","titledesc":"","collection":"","collectiondesc":"","poemindex":155},{"author":"王維","charstyle":"近體詩","content":"廣武城邉逢暮春，汶陽歸客淚沾巾。\n落花寂寂啼山鳥，楊柳青青渡水人。\n","id":58625,"chapter":"卷十三","chapternum":13,"title":"寒食汜上作","titledesc":"","collection":"","collectiondesc":"","poemindex":156},{"author":"王維","charstyle":"近體詩","content":"柳條拂地不須折，松樹披雲從更長。\n藤花欲暗藏猱子，柏葉初齊養麝香。\n","id":58626,"chapter":"卷十三","chapternum":13,"title":"戲題輞川别業","titledesc":"","collection":"","collectiondesc":"","poemindex":157},{"author":"王維","charstyle":"近體詩","content":"萬户傷心生野烟，百官何日更朝天。\n秋槐葉落空宫裏，凝碧池頭奏管絃〈紀事云祿山大㑹凝碧池梨園子弟欷歔泣下樂工雷海青擲樂器西向大慟賊支解于試馬殿維時拘于菩提寺有詩云云後聞行在賊平皆下獄獨維得免〉。\n","id":58627,"chapter":"卷十三","chapternum":13,"title":"菩提寺禁裴迪來相㸔說逆賊等凝碧池上作音樂供奉人等舉聲便一時淚下私成口號誦示裴迪","titledesc":"","collection":"","collectiondesc":"","poemindex":158},{"author":"王維","charstyle":"近體詩","content":"清風細雨溼梅花，驟馬先過碧玉家。\n正値楚王宫裏至，門前初下七香車。\n","id":58628,"chapter":"卷十三","chapternum":13,"title":"劇嘲史寰","titledesc":"","collection":"","collectiondesc":"","poemindex":159},{"author":"王縉","charstyle":"近體詩","content":"帝城風日好，况復建平家。\n玉枕雙紋簟，金盤五色\ud851。\n\udcf0山中無魯，酒山下飯胡。\n麻莫厭田家，苦歸期逺復。\n","id":58629,"chapter":"卷十三","chapternum":13,"title":"送孫秀才","titledesc":"","collection":"","collectiondesc":"","poemindex":160},{"author":"王縉","charstyle":"近體詩","content":"莫將邊地比京都，八月嚴霜草已枯。\n今日登髙樽酒裏，不知能有菊花無。\n","id":58630,"chapter":"卷十三","chapternum":13,"title":"九日作","titledesc":"","collection":"","collectiondesc":"","poemindex":161}]