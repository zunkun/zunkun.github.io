[{"author":"李元紘","charstyle":"近體詩","content":"征馬噪金珂，嫖姚向北河。\n綠苔行跡少，紅粉淚痕多。\n寶幄粘花絮，銀箏覆網羅。\n别君如昨日，青海雁頻過。\n","id":57835,"chapter":"卷七","chapternum":7,"title":"綠墀怨","titledesc":"","collection":"","collectiondesc":"","poemindex":1},{"author":"李元紘","charstyle":"近體詩","content":"望月思氛氲，朱衾嬾更薰。\n春生翡翠帳，花㸃石榴裙。\n燕語時驚妾，鶯啼轉憶君。\n交河一萬里，仍隔數重雲。\n","id":57836,"chapter":"卷七","chapternum":7,"title":"相思怨","titledesc":"","collection":"","collectiondesc":"","poemindex":2},{"author":"徐安貞","charstyle":"近體詩","content":"神女調温液，年年待聖人。\n試開臨水殿，來洗屬車塵。\n㬉氣隨明主，恩波浹近臣。\n靈威自無極，從此獻千春。\n","id":57837,"chapter":"卷七","chapternum":7,"title":"從駕温泉宫","titledesc":"","collection":"","collectiondesc":"","poemindex":3},{"author":"徐安貞","charstyle":"近體詩","content":"校文常近日，賜宴忽昇天。\n酒正傳杯至，饔人捧案前。\n玉堦鳴溜水，清閣引歸煙。\n共惜芸香暮，春風度幾年。\n","id":57838,"chapter":"卷七","chapternum":7,"title":"書殿侍宴","titledesc":"","collection":"","collectiondesc":"","poemindex":4},{"author":"徐安貞","charstyle":"近體詩","content":"明月開三峽，花源出五溪。\n城池青壁裏，煙火綠林西。\n不畏王程促，惟愁仙路迷。\n巴東下歸棹，莫待夜猿啼。\n","id":57839,"chapter":"卷七","chapternum":7,"title":"送王判官","titledesc":"","collection":"","collectiondesc":"","poemindex":5},{"author":"徐安貞","charstyle":"近體詩","content":"聖作西山頌，君其出使年。\n勒碑懸日月，驅傳接雲烟。\n寒盡函闗路，春歸洛水邊。\n别離能幾許，朝暮玉墀前。\n","id":57840,"chapter":"卷七","chapternum":7,"title":"送吕向補闕西岳勒碑","titledesc":"","collection":"","collectiondesc":"","poemindex":6},{"author":"徐安貞","charstyle":"近體詩","content":"郡縣分南國，皇華出聖朝。\n為憐鄉棹近，不道使車遥。\n舊俗吳三讓，遺風漢六條。\n願言除疾苦，天子聴謳謡。\n","id":57841,"chapter":"卷七","chapternum":7,"title":"送丹陽採訪","titledesc":"","collection":"","collectiondesc":"","poemindex":7},{"author":"徐安貞","charstyle":"近體詩","content":"兩臣初入夢，二月扈巡邊。\n澗北寒猶在，山南春半傳。\n頌聲先奉御，辰象復回天。\n雲日明千里，旌旗照一川。\n柳陰低輦路，草色變新田。\n還望汾陽近，宸遊自窅然。\n","id":57842,"chapter":"卷七","chapternum":7,"title":"奉和聖製畣二相出雀鼠谷","titledesc":"","collection":"","collectiondesc":"","poemindex":8},{"author":"徐安貞","charstyle":"近體詩","content":"北斗橫天夜欲闌，愁人倚月思無端。\n忽聞畫閣秦箏逸，知是隣家趙女彈。\n曲成虚憶青蛾歛，調急遥憐玉指寒。\n銀鎖重闗聴未闢，不如眠去夢中看。\n","id":57843,"chapter":"卷七","chapternum":7,"title":"聞隣家理箏","titledesc":"","collection":"","collectiondesc":"","poemindex":9},{"author":"齊澣","charstyle":"古體詩","content":"㷀㷀孤思逼，寂寂長門夜。\n妾妒亦知非，君恩那不借。\n㩦琴就玉階，調悲聲未諧。\n將心託明月，流影入君懐。\n","id":57844,"chapter":"卷七","chapternum":7,"title":"長門怨","titledesc":"","collection":"","collectiondesc":"","poemindex":10},{"author":"常理","charstyle":"近體詩","content":"君御狐白裘，妾居緗綺幬。\n粟鈿金夾膝，花錯玉搔頭。\n離别生庭草，征衣斷戍樓。\n蠨蛸網清曙，菡蓞落紅秋。\n小膽空房怯，長眉滿鏡愁。\n為傳兒女意，不用逺封侯。\n","id":57845,"chapter":"卷七","chapternum":7,"title":"古别離","titledesc":"","collection":"","collectiondesc":"","poemindex":11},{"author":"邢象玉","charstyle":"古體詩","content":"家中酒新熟，園裏葉初榮。\n佇杯欲取醉，悒然思友生。\n忽聞有奇客，何姓復何名。\n嗜酒陶彭澤，能琴阮步兵。\n何須問寒暑，徑共坐山亭。\n舉袂袪啼鳥，揚巾掃落英。\n心神無俗累，歌詠有新聲。\n新聲是何曲，滄浪之水清。\n","id":57846,"chapter":"卷七","chapternum":7,"title":"古意","titledesc":"","collection":"","collectiondesc":"","poemindex":12},{"author":"徐彦伯","charstyle":"古體詩","content":"遥裔烟嶼鴻雙影旦夕同交翰倚沙月和鳴弄江風茝若茂芳序君子從逺戎雲生陰海没花落春潭空紅淚掩促柱錦食羅薰籠自傷瓊草綠詎惜鉛粉紅裂帛附雙燕為予向遼東","id":57847,"chapter":"卷七","chapternum":7,"title":"擬古","titledesc":"","collection":"","collectiondesc":"","poemindex":13},{"author":"徐彦伯","charstyle":"古體詩","content":"讀書三十載馳鶩周六經儒衣干時主忠策獻闕庭一朝奉休眄從容厠羣英束身趨建章秉筆坐承明廨署相填噎僚吏紛縱橫五日休澣時屠蘇繞玉屏橘花覆北沼桂樹交西榮樹棲兩鴛鴦含春向我鳴皎潔綺羅豔便娟絲管清擾擾天地間出處各有情何必巖石下枯槁閒此生","id":57848,"chapter":"卷七","chapternum":7,"title":"擬古","titledesc":"","collection":"","collectiondesc":"","poemindex":14},{"author":"徐彦伯","charstyle":"古體詩","content":"頽光無淹晷逝水有迅流緑苔紛易歇紅顔不再求歌笑當及春無令壯志秋弱年仕闗輔簃門豁御溝敷愉東城際婉孌南陌頭荷花嬌緑水楊葉煖青樓中有綺羅人可憐名莫愁畫屏繞金膝珠簾懸玉鈎纎指調寶琴泠泠哀且柔贈君鴛鴦帶因以鷫鸘裘窗曉吟日坐閨夕秉燭遊無作北門客咄咄懐百憂","id":57849,"chapter":"卷七","chapternum":7,"title":"擬古","titledesc":"","collection":"","collectiondesc":"","poemindex":15},{"author":"徐彦伯","charstyle":"古體詩","content":"妾家越水邊，揺艇入江烟。\n既見同心侣，復采同心蓮。\n折藕絲能脆，開花葉正圓。\n春歌弄明月，歸棹落花前。\n","id":57850,"chapter":"卷七","chapternum":7,"title":"採蓮曲","titledesc":"","collection":"","collectiondesc":"","poemindex":16},{"author":"徐彦伯","charstyle":"古體詩","content":"玉花珍簟上金縷畫屏開曉月憐箏柱春風憶鏡臺箏柱春風吹曉月芳樹落花朝暝歇藁砧刀頭未有期攀條拭淚坐相思","id":57851,"chapter":"卷七","chapternum":7,"title":"芳樹","titledesc":"","collection":"","collectiondesc":"","poemindex":17},{"author":"徐彦伯","charstyle":"近體詩","content":"切切夜閨冷，微微孤燭然。\n玉盤紅淚滴，金燼彩光圓。\n㬉手縫輕素，嚬蛾續斷絃。\n相思咽不語，回向錦屏眠。\n","id":57852,"chapter":"卷七","chapternum":7,"title":"孤燭嘆","titledesc":"","collection":"","collectiondesc":"","poemindex":18},{"author":"徐彦伯","charstyle":"近體詩","content":"戍客戍清波，幽閨幽思多。\n暗梁聞語燕，夜燭見飛蛾。\n寶鴨藏脂粉，金屏綴綺羅。\n裁衣卷紋素，織錦度鳴梭。\n有使通西極，緘書寄北河。\n年光只恐盡，征戰莫蹉跎。\n","id":57853,"chapter":"卷七","chapternum":7,"title":"春閨","titledesc":"","collection":"","collectiondesc":"","poemindex":19},{"author":"郭元振","charstyle":"古體詩","content":"江水春沈沈，上有雙竹林。\n竹葉壊水色，郎亦壊人心。\n","id":57854,"chapter":"卷七","chapternum":7,"title":"春江曲","titledesc":"","collection":"","collectiondesc":"","poemindex":20},{"author":"郭元振","charstyle":"古體詩","content":"自嫁單于國，長銜漢掖悲。\n容顔日憔悴，有甚畫圖時。\n","id":57855,"chapter":"卷七","chapternum":7,"title":"王昭君","titledesc":"","collection":"","collectiondesc":"","poemindex":21},{"author":"郭元振","charstyle":"古體詩","content":"厭踐氷霜域，嗟為邊塞人。\n思從漠南獵，一見漢家塵。\n","id":57856,"chapter":"卷七","chapternum":7,"title":"王昭君","titledesc":"","collection":"","collectiondesc":"","poemindex":22},{"author":"郭元振","charstyle":"古體詩","content":"聞有南河信，傳言殺畫師。\n始知君念重，更肯惜蛾眉。\n","id":57857,"chapter":"卷七","chapternum":7,"title":"王昭君","titledesc":"","collection":"","collectiondesc":"","poemindex":23},{"author":"郭元振","charstyle":"古體詩","content":"陌頭楊柳枝，已被春風吹。\n妾心正斷絶，君懐那得知。\n","id":57858,"chapter":"卷七","chapternum":7,"title":"春歌","titledesc":"","collection":"子夜四時歌","collectiondesc":"","poemindex":24},{"author":"郭元振","charstyle":"古體詩","content":"青樓含日光，緑池起風色。\n贈子同心花，殷勤此何極。\n","id":57859,"chapter":"卷七","chapternum":7,"title":"春歌","titledesc":"","collection":"子夜四時歌","collectiondesc":"","poemindex":25},{"author":"郭元振","charstyle":"古體詩","content":"邀歡空佇立，望美頻迴顧。\n何時復採菱，江中密相遇。\n","id":57860,"chapter":"卷七","chapternum":7,"title":"秋歌","titledesc":"","collection":"子夜四時歌","collectiondesc":"","poemindex":26},{"author":"郭元振","charstyle":"古體詩","content":"辟惡茱萸囊，延年菊花酒。\n與子結綢繆，丹心此何有。\n","id":57861,"chapter":"卷七","chapternum":7,"title":"秋歌","titledesc":"","collection":"子夜四時歌","collectiondesc":"","poemindex":27},{"author":"郭元振","charstyle":"古體詩","content":"北極嚴氣昇，南至温風謝。\n調絲競短歌，拂枕憐長夜。\n","id":57862,"chapter":"卷七","chapternum":7,"title":"冬歌","titledesc":"","collection":"子夜四時歌","collectiondesc":"","poemindex":28},{"author":"郭元振","charstyle":"古體詩","content":"帷横雙翡翠，被卷兩鴛鴦。\n婉態不自得，宛轉君王牀。\n","id":57863,"chapter":"卷七","chapternum":7,"title":"冬歌","titledesc":"","collection":"子夜四時歌","collectiondesc":"","poemindex":29},{"author":"郭元振","charstyle":"古體詩","content":"君不見昆吾鐵冶飛炎煙紅光紫氣俱赫然良工鍛鍊凡幾年鑄得寶劒名龍泉龍泉顔色如霜雪良工咨嗟歎奇絶疏璃玉匣吐蓮花錯縷金環映明月正逢天下無風塵幸得周防君子身精光黯黯青蛇色文章片片緑龜鱗非直結交游俠子亦曽親近英雄人何言中路遭棄捐零落漂淪古獄邊雖復塵埋無所用猶能夜夜氣衝天","id":57864,"chapter":"卷七","chapternum":7,"title":"寶劒篇","titledesc":"","collection":"","collectiondesc":"","poemindex":30},{"author":"郭元振","charstyle":"近體詩","content":"塞外虜塵飛，頻年出武威。\n死生隨玉劒，辛苦向金微。\n久戍人將老，長征馬不肥。\n仍聞酒泉郡，已合數重圍〈久戍人將老長征馬不肥元振警句也元振嘗山居夜有人面如盤出燈下元振以此詩題其頰遂滅明日出行巨木上有白耳此句在焉〉。\n","id":57865,"chapter":"卷七","chapternum":7,"title":"塞上","titledesc":"","collection":"","collectiondesc":"","poemindex":31},{"author":"劉禕之","charstyle":"近體詩","content":"帝圃疏金闕，仙臺駐玉鑾。\n野分明鸑岫，路接寶雞壇。\n林樹千霜積，仙宫四序寒。\n蟬急知秋早，鶯疎覺夏䦨。\n怡神紫氣外，凝睇白雲端。\n舜海詞波發，空驚遊聖難。\n","id":57866,"chapter":"卷七","chapternum":7,"title":"九成宫秋初應詔","titledesc":"","collection":"","collectiondesc":"","poemindex":32},{"author":"鄭愔","charstyle":"近體詩","content":"塞外蕭條望，征人此路賖。\n邊聲亂朔馬，秋色引胡笳。\n遥嶂侵歸日，長城帶晩霞。\n斷蓬飛古戍，連雁聚寒沙。\n海暗雲無葉，山春雪作花。\n丈夫期報主，萬里獨辭家。\n","id":57867,"chapter":"卷七","chapternum":7,"title":"塞外","titledesc":"","collection":"","collectiondesc":"","poemindex":33},{"author":"鄭愔","charstyle":"近體詩","content":"荒壘三秋夕，窮郊萬里平。\n海陰凝獨樹，日氣下連營。\n戎斾霜旋重，邊裘夜更輕。\n將軍猶轉戰，都尉不成名。\n折柳悲春曲，吹笳斷夜聲。\n明年漢使返，須築受降城。\n","id":57868,"chapter":"卷七","chapternum":7,"title":"塞外","titledesc":"","collection":"","collectiondesc":"","poemindex":34},{"author":"馬懐素","charstyle":"近體詩","content":"萬宇千門平旦開，天容辰象列昭回。\n三陽候節金為勝，百福迎祥玉作杯。\n就暖風光偏着柳，辭寒雪影半藏梅。\n何幸得參詞賦職，自憐終乏馬卿才。\n","id":57869,"chapter":"卷七","chapternum":7,"title":"奉和人日讌大明宫恩賜綵縷人勝應制","titledesc":"","collection":"","collectiondesc":"","poemindex":35},{"author":"馬懐素","charstyle":"近體詩","content":"主家臺沼勝平陽，帝幸歡娛樂未央。\n掩映琱窗交極浦，參差繡户繞迴塘。\n泉聲百處傳歌曲，樹影千重對舞行。\n聖酒一霑何以報，唯欣頌徳奉時康。\n","id":57870,"chapter":"卷七","chapternum":7,"title":"奉和幸安樂公主山莊應制","titledesc":"","collection":"","collectiondesc":"","poemindex":36},{"author":"趙冬曦","charstyle":"古體詩","content":"方曙躋南樓凭軒肆遐矚物華蕩暄氣春景媚晴旭川霽湘山孤林芳楚郊縟列巖重疊翠逺岸逶迤緑風帆摩天垠魚艇散灣曲鴻歸鶴舞送猿叫鶯聲續羣動皆熙熙噫予獨羈束常欽才子意忌鵩傷踡跼雅尚騷人文懐沙何迫促未知二賢意去矣從所欲","id":57871,"chapter":"卷七","chapternum":7,"title":"奉和張燕公早霽南樓","titledesc":"","collection":"","collectiondesc":"","poemindex":37},{"author":"趙冬曦","charstyle":"近體詩","content":"政理常多暇，方舟此泝洄。\n吹笙虚洞答，舉楫便風催。\n山暗雲猶辨，潭幽月稍來。\n清谿無數曲，未盡莫先迴。\n","id":57872,"chapter":"卷七","chapternum":7,"title":"和尹𢘅秋夜遊㴩湖","titledesc":"","collection":"","collectiondesc":"","poemindex":38},{"author":"趙冬曦","charstyle":"近體詩","content":"烟靄夕微䝉，幽灣賞未窮。\n艤舟待初月，褰幌招逺風。\n鶴聲聒前浦，漁火明暗叢。\n東山雲壑意，不謂爾來同。\n","id":57873,"chapter":"卷七","chapternum":7,"title":"和尹𢘅秋夜遊㴩湖","titledesc":"","collection":"","collectiondesc":"","poemindex":39},{"author":"趙冬曦","charstyle":"近體詩","content":"江外多山水，招要步馬來。\n琴將天籟合，酒共鳥歌催。\n巖坐攀紅藥，谿行愛緑苔。\n所懐非此地，遊望亦徘徊。\n","id":57874,"chapter":"卷七","chapternum":7,"title":"陪燕公遊㴩湖上寺","titledesc":"","collection":"","collectiondesc":"","poemindex":40},{"author":"趙冬曦","charstyle":"近體詩","content":"語别意淒淒，零陵湘水西。\n佳人金谷返，愛子洞庭迷。\n舊館逢花發，他山值鳥啼。\n江天千里望，誰見緑蘋齊。\n","id":57875,"chapter":"卷七","chapternum":7,"title":"奉答燕公","titledesc":"","collection":"","collectiondesc":"","poemindex":41},{"author":"趙冬曦","charstyle":"近體詩","content":"爽塏三秦地，芳華二月初。\n酺承奠璧罷，宴是合錢餘。\n柳翠垂堪結，桃紅卷欲舒。\n從容會鵷鷺，延曼戲龍魚。\n喜氣流雲物，歡聲浹里閭。\n聖恩將報厚，請述記言書。\n","id":57876,"chapter":"卷七","chapternum":7,"title":"奉和聖製同二相以下羣官樂遊園宴","titledesc":"","collection":"","collectiondesc":"","poemindex":42},{"author":"盧從愿","charstyle":"近體詩","content":"上將發文昌中軍静朔方占星引旌節擇日拜壇場禮樂臨軒送威聲出塞揚安邊俟帷幄制勝在巖廊作鼓將軍氣投醪壯士觴戒途遵六月離贈動三光槐路清梅暑蘅皋起麥涼持文仰雄伯耀武震遐荒袵席知無戰兵戈示不忘佇聞歌枤杜凱入繫名王","id":57877,"chapter":"卷七","chapternum":7,"title":"奉和聖製送張說巡邊","titledesc":"","collection":"","collectiondesc":"","poemindex":43},{"author":"盧鴻","charstyle":"古體詩","content":"山為宅兮草為堂芝蘭兮葯房羅蘼蕪兮拍薜荔荃壁兮蘭砌蘼蕪薜荔兮成草堂陰陰邃兮馥馥香中有人兮信宜常讀金書兮飲玉漿童顔幽操兮不易長","id":57878,"chapter":"卷七","chapternum":7,"title":"草堂","titledesc":"草堂者葢因自然之谿阜前當墉洫資人力之締構後加茅茨將以避燥濕成棟宇之用昭簡易叶乾坤之徳道可容膝休閒谷神同道此其所貴也及靡者居之則妄為剪飾失天理矣","collection":"嵩山十志","collectiondesc":"","poemindex":44},{"author":"盧鴻","charstyle":"古體詩","content":"天門豁兮僊臺聳傑屹崪兮零澒湧窮三休兮曠一觀忽若登崑崙兮中期汗漫仙聳天開兮倒景臺鯊顥氣兮軼囂埃皎皎之子兮自獨立雲可朋兮赮可吸曾何榮辱之所及","id":57879,"chapter":"卷七","chapternum":7,"title":"倒景臺","titledesc":"倒景臺者葢太室南麓天門右崖傑峰如臺氣凌倒景登路有三處可憇或曰三休臺可以邀馭風之客會絶塵之子超逸真盪遐襟此其所絶也及世人登焉則魂散神越目極心傷矣","collection":"嵩山十志","collectiondesc":"","poemindex":45},{"author":"盧鴻","charstyle":"古體詩","content":"紫巖隈兮青磎側雲松煙蔦兮千古色芳靃蘼兮蔭䝉蘢幽人搆館兮在其中靃蘼䝉蘢兮開樾館卧風霄兮坐赭旦粤有賓兮時戾止樵蘇不爨兮清談已水嵗終朝兮常若此","id":57880,"chapter":"卷七","chapternum":7,"title":"樾館","titledesc":"樾館者葢即林取材基巔柘架茅茨居不期逸為不至勞清談娛賓斯為尚矣及盪者鄙其隘閴茍事宏湎乖其實矣","collection":"嵩山十志","collectiondesc":"","poemindex":46},{"author":"盧鴻","charstyle":"古體詩","content":"臨泱漭兮背青熒吐雲烟兮合窅㝠怳歘翕兮㳫幽靄意縹緲兮羣仙會窅冥仙會兮枕煙庭竦魂形兮凝視聽聞夫至誠必感兮祈此巔契顥氣飬丹田終彷像兮覯靈仙","id":57881,"chapter":"卷七","chapternum":7,"title":"枕烟庭","titledesc":"枕烟庭者葢特峰秀起意若枕烟祕庭凝虚窅若仙會即楊雄所謂爰靜神游之庭是也可以超絶紛世永潔精神矣及機士登焉則寥閴戃恍愁懐情累矣","collection":"嵩山十志","collectiondesc":"","poemindex":47},{"author":"盧鴻","charstyle":"古體詩","content":"水攢衝兮石叢聳煥雲錦兮噴洶湧苔駮犖兮草夤縁芳羃羃兮瀨濺濺石攢叢兮雲錦淙波連珠兮文㳫峰有潔冥者媚此幽潄靈液兮樂天休實獲我心兮夫何求","id":57882,"chapter":"卷七","chapternum":7,"title":"雲錦淙","titledesc":"雲錦淙者葢激溜衝攢傾石叢倚鳴湍疊濯噴若雷風詭輝分麗煥若雲錦可以瑩發靈矚幽翫忘歸及匪士觀之則反曰寒泉傷玉趾矣","collection":"嵩山十志","collectiondesc":"","poemindex":48},{"author":"盧鴻","charstyle":"古體詩","content":"霏微陰壑兮氣騰虹迤邐危磴兮上凌空青霞杪兮紫雲垂鸞歌鳳舞兮吹參差鸞歌鳳舞兮期仙磴鴻駕迎兮瑶華贈山中人兮好神仙想像聞此兮欲升烟鑄月煉液兮竚還年","id":57883,"chapter":"卷七","chapternum":7,"title":"期仙磴","titledesc":"期仙磴者葢危磴穹窿迥接雲路靈仙髣髴若可期及儒者毁所不見則黜之葢疑氷之談信矣","collection":"嵩山十志","collectiondesc":"","poemindex":49},{"author":"盧鴻","charstyle":"古體詩","content":"靈磯盤礴兮溜奔錯潄泠風兮鎮冥壑研苔滋兮泉珠潔一飲一憇兮氣想滅磷漣清淬兮滌煩磯靈仙境兮仁智歸中有琴兮徽以玉峩峩湯湯兮彈此曲寄聲知音兮同所欲","id":57884,"chapter":"卷七","chapternum":7,"title":"滌煩磯","titledesc":"滌煩磯者葢窮谷峻崖發地盤石飛流攢激積潄成渠澡性滌頻迥有幽致可為智者說難為俗人言","collection":"嵩山十志","collectiondesc":"","poemindex":50},{"author":"盧鴻","charstyle":"古體詩","content":"青崖陰兮月磵曲重幽疊邃兮隠淪躅草拊綿羃兮翠䝉蘢當其無兮庭在中當無有用兮羃翠庭神可谷兮道可冥有幽人兮張素琴白玉徽兮緑水陰徳之愔兮澹多心","id":57885,"chapter":"卷七","chapternum":7,"title":"羃翠庭","titledesc":"羃翠庭者葢崖巘積陰林蘿杳翠其上緜羃其下湥湛可以王神可以冥道矣及喧者遊之則酣謔永日汩清薄厚","collection":"嵩山十志","collectiondesc":"","poemindex":51},{"author":"盧鴻","charstyle":"古體詩","content":"嵐氣肅兮巖翠冥空陰虚兮户芳迎披蕙帳兮促蘿筵談空空兮覈玄元蕙帳蘿筵兮洞玄室祕而幽兮真可言返自然兮道可冥繹妙思兮草玄經結幽門兮在黄庭","id":57886,"chapter":"卷七","chapternum":7,"title":"洞玄室","titledesc":"洞玄室者葢因巖作室即理談玄室返自然玄斯洞矣及邪者居之則假容竊吹妄作虛誕竟以盗言","collection":"嵩山十志","collectiondesc":"","poemindex":52},{"author":"盧鴻","charstyle":"古體詩","content":"水碧色兮石金光灧熠熠兮濙湟湟泉葩映兮煙蔦臨紅灼灼兮翠陰陰翠相鮮兮金碧潭霜天洞兮烟景涵有幽人兮好㝠絶炳其煥兮凝其潔悠悠千古兮長不滅","id":57887,"chapter":"卷七","chapternum":7,"title":"金碧潭","titledesc":"金碧潭者葢水潔石鮮光涵金碧嵓葩林蔦有助芳陰鑒空洞虚道斯勝矣而世生纒乎利害則未暇遊之","collection":"嵩山十志","collectiondesc":"","poemindex":53}]