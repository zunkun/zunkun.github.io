[
  {
    "id": 135503,
    "uid": "line-76-1",
    "chapter": "卷七十六",
    "chapternum": 76,
    "charstyle": "",
    "linenum": 1,
    "type": "章节说明",
    "linetype": "bookdesc",
    "content": "欽定四庫全書",
    "author": ""
  },
  {
    "id": 135504,
    "uid": "line-76-2",
    "chapter": "卷七十六",
    "chapternum": 76,
    "charstyle": "",
    "linenum": 2,
    "type": "章节说明",
    "linetype": "bookdesc",
    "content": "御定全唐詩錄卷七十六",
    "author": ""
  },
  {
    "id": 135505,
    "uid": "line-76-3",
    "chapter": "卷七十六",
    "chapternum": 76,
    "charstyle": "",
    "linenum": 3,
    "type": "作者",
    "linetype": "author",
    "content": "李商隠",
    "author": "李商隠"
  },
  {
    "id": 135506,
    "uid": "line-76-4",
    "chapter": "卷七十六",
    "chapternum": 76,
    "charstyle": "近體詩",
    "linenum": 4,
    "type": "古近体",
    "linetype": "charstyle",
    "content": "近體詩",
    "author": "李商隠"
  },
  {
    "id": 135507,
    "uid": "line-76-5",
    "chapter": "卷七十六",
    "chapternum": 76,
    "charstyle": "近體詩",
    "linenum": 5,
    "type": "标题",
    "linetype": "title",
    "content": "令狐舎人說昨夜西掖翫月因戲贈",
    "author": "李商隠"
  },
  {
    "id": 135508,
    "uid": "line-76-6",
    "chapter": "卷七十六",
    "chapternum": 76,
    "charstyle": "近體詩",
    "linenum": 6,
    "type": "内容",
    "linetype": "content",
    "content": "昨夜玉輪明傳聞近太清涼波衝碧瓦曉暈落金莖露索秦宫井風絃漢殿筝幾時綿竹頌擬薦子虚名",
    "author": "李商隠"
  },
  {
    "id": 135509,
    "uid": "line-76-7",
    "chapter": "卷七十六",
    "chapternum": 76,
    "charstyle": "近體詩",
    "linenum": 7,
    "type": "标题",
    "linetype": "title",
    "content": "崔處士",
    "author": "李商隠"
  },
  {
    "id": 135510,
    "uid": "line-76-8",
    "chapter": "卷七十六",
    "chapternum": 76,
    "charstyle": "近體詩",
    "linenum": 8,
    "type": "内容",
    "linetype": "content",
    "content": "真人塞其内夫子入於機未肯投竿起惟歡負米歸雪中東郭履堂上老萊衣讀遍先賢傳如君事者稀",
    "author": "李商隠"
  },
  {
    "id": 135511,
    "uid": "line-76-9",
    "chapter": "卷七十六",
    "chapternum": 76,
    "charstyle": "近體詩",
    "linenum": 9,
    "type": "标题",
    "linetype": "title",
    "content": "自喜",
    "author": "李商隠"
  },
  {
    "id": 135512,
    "uid": "line-76-10",
    "chapter": "卷七十六",
    "chapternum": 76,
    "charstyle": "近體詩",
    "linenum": 10,
    "type": "内容",
    "linetype": "content",
    "content": "自喜蝸牛舎兼容燕子巢綠筠遺粉籜紅藥綻香苞虎過遥知穽魚來且佐庖慢行成酩酊鄰壁有松醪",
    "author": "李商隠"
  },
  {
    "id": 135513,
    "uid": "line-76-11",
    "chapter": "卷七十六",
    "chapternum": 76,
    "charstyle": "近體詩",
    "linenum": 11,
    "type": "标题",
    "linetype": "title",
    "content": "歸墅",
    "author": "李商隠"
  },
  {
    "id": 135514,
    "uid": "line-76-12",
    "chapter": "卷七十六",
    "chapternum": 76,
    "charstyle": "近體詩",
    "linenum": 12,
    "type": "内容",
    "linetype": "content",
    "content": "行李踰南極旬時到舊鄉楚芝應徧紫鄧橘未全黄渠濁村舂急旗髙社酒香故山歸夢喜先入讀書堂",
    "author": "李商隠"
  },
  {
    "id": 135515,
    "uid": "line-76-13",
    "chapter": "卷七十六",
    "chapternum": 76,
    "charstyle": "近體詩",
    "linenum": 13,
    "type": "标题",
    "linetype": "title",
    "content": "哭劉司户",
    "author": "李商隠"
  },
  {
    "id": 135516,
    "uid": "line-76-14",
    "chapter": "卷七十六",
    "chapternum": 76,
    "charstyle": "近體詩",
    "linenum": 14,
    "type": "内容组合",
    "linetype": "contentgroup",
    "content": "",
    "author": "李商隠"
  },
  {
    "id": 135517,
    "uid": "line-76-15",
    "chapter": "卷七十六",
    "chapternum": 76,
    "charstyle": "近體詩",
    "linenum": 15,
    "type": "内容",
    "linetype": "content",
    "content": "離居星嵗易失望死生分酒甕凝餘桂書籤冷舊芸江風吹雁急山木帶蟬曛一呌千迴首天髙不為聞",
    "author": "李商隠"
  },
  {
    "id": 135518,
    "uid": "line-76-16",
    "chapter": "卷七十六",
    "chapternum": 76,
    "charstyle": "近體詩",
    "linenum": 16,
    "type": "内容",
    "linetype": "content",
    "content": "有美扶皇運無誰薦直言已為秦逐客復作楚寃魂湓浦應分𣲖荆江有㑹源併將添恨淚一灑問乾坤",
    "author": "李商隠"
  },
  {
    "id": 135519,
    "uid": "line-76-17",
    "chapter": "卷七十六",
    "chapternum": 76,
    "charstyle": "近體詩",
    "linenum": 17,
    "type": "内容组合",
    "linetype": "contentgroup",
    "content": "",
    "author": "李商隠"
  },
  {
    "id": 135520,
    "uid": "line-76-18",
    "chapter": "卷七十六",
    "chapternum": 76,
    "charstyle": "近體詩",
    "linenum": 18,
    "type": "标题",
    "linetype": "title",
    "content": "桂林",
    "author": "李商隠"
  },
  {
    "id": 135521,
    "uid": "line-76-19",
    "chapter": "卷七十六",
    "chapternum": 76,
    "charstyle": "近體詩",
    "linenum": 19,
    "type": "内容",
    "linetype": "content",
    "content": "城窄山將壓江寛地共浮東南通絶域西北有髙樓神䕶青楓岸龍移白石湫殊鄉竟何禱簫皷不曽休",
    "author": "李商隠"
  },
  {
    "id": 135522,
    "uid": "line-76-20",
    "chapter": "卷七十六",
    "chapternum": 76,
    "charstyle": "近體詩",
    "linenum": 20,
    "type": "标题",
    "linetype": "title",
    "content": "陳後宫",
    "author": "李商隠"
  },
  {
    "id": 135523,
    "uid": "line-76-21",
    "chapter": "卷七十六",
    "chapternum": 76,
    "charstyle": "近體詩",
    "linenum": 21,
    "type": "内容",
    "linetype": "content",
    "content": "茂苑城如畫閶門瓦欲流還依水光殿更起月華樓侵夜鸞開鏡迎冬雉獻裘從臣皆半醉天子正無愁",
    "author": "李商隠"
  },
  {
    "id": 135524,
    "uid": "line-76-22",
    "chapter": "卷七十六",
    "chapternum": 76,
    "charstyle": "近體詩",
    "linenum": 22,
    "type": "标题",
    "linetype": "title",
    "content": "屬疾",
    "author": "李商隠"
  },
  {
    "id": 135525,
    "uid": "line-76-23",
    "chapter": "卷七十六",
    "chapternum": 76,
    "charstyle": "近體詩",
    "linenum": 23,
    "type": "内容",
    "linetype": "content",
    "content": "許靖猶羈宦安仁復悼亡兹辰聊屬疾何日免殊方秋蝶無端麗寒花只暫〈一作更不〉香多情真命薄容易即迴腸",
    "author": "李商隠"
  },
  {
    "id": 135526,
    "uid": "line-76-24",
    "chapter": "卷七十六",
    "chapternum": 76,
    "charstyle": "近體詩",
    "linenum": 24,
    "type": "标题",
    "linetype": "title",
    "content": "楚宫",
    "author": "李商隠"
  },
  {
    "id": 135527,
    "uid": "line-76-25",
    "chapter": "卷七十六",
    "chapternum": 76,
    "charstyle": "近體詩",
    "linenum": 25,
    "type": "内容",
    "linetype": "content",
    "content": "複壁交青瑣重簾挂紫繩如何一柱觀不礙九枝燈扇薄常窺月釵斜只鏤氷歌成猶未唱秦火入夷陵",
    "author": "李商隠"
  },
  {
    "id": 135528,
    "uid": "line-76-26",
    "chapter": "卷七十六",
    "chapternum": 76,
    "charstyle": "近體詩",
    "linenum": 26,
    "type": "标题",
    "linetype": "title",
    "content": "石城",
    "author": "李商隠"
  },
  {
    "id": 135529,
    "uid": "line-76-27",
    "chapter": "卷七十六",
    "chapternum": 76,
    "charstyle": "近體詩",
    "linenum": 27,
    "type": "内容",
    "linetype": "content",
    "content": "石城誇窈窕花縣更風流簟氷〈卑病切〉將飄枕簾烘不隠鈎玉童收夜鑰金狄守更籌共笑鴛鴦綺鴛鴦兩白頭",
    "author": "李商隠"
  },
  {
    "id": 135530,
    "uid": "line-76-28",
    "chapter": "卷七十六",
    "chapternum": 76,
    "charstyle": "近體詩",
    "linenum": 28,
    "type": "标题",
    "linetype": "title",
    "content": "離思",
    "author": "李商隠"
  },
  {
    "id": 135531,
    "uid": "line-76-29",
    "chapter": "卷七十六",
    "chapternum": 76,
    "charstyle": "近體詩",
    "linenum": 29,
    "type": "内容",
    "linetype": "content",
    "content": "氣盡前溪舞心酸子夜歌峽雲尋不得溝水欲如何朔雁傳書絶湘篁染淚多無由見顔色還自託微波",
    "author": "李商隠"
  },
  {
    "id": 135532,
    "uid": "line-76-30",
    "chapter": "卷七十六",
    "chapternum": 76,
    "charstyle": "近體詩",
    "linenum": 30,
    "type": "标题",
    "linetype": "title",
    "content": "風雨",
    "author": "李商隠"
  },
  {
    "id": 135533,
    "uid": "line-76-31",
    "chapter": "卷七十六",
    "chapternum": 76,
    "charstyle": "近體詩",
    "linenum": 31,
    "type": "内容",
    "linetype": "content",
    "content": "凄凉寳劍篇羈泊欲窮年黄葉仍風雨青樓自管絃新知遭薄俗舊好隔良縁心㫁新豐酒銷愁斗幾千",
    "author": "李商隠"
  },
  {
    "id": 135534,
    "uid": "line-76-32",
    "chapter": "卷七十六",
    "chapternum": 76,
    "charstyle": "近體詩",
    "linenum": 32,
    "type": "标题",
    "linetype": "title",
    "content": "槿花",
    "author": "李商隠"
  },
  {
    "id": 135535,
    "uid": "line-76-33",
    "chapter": "卷七十六",
    "chapternum": 76,
    "charstyle": "近體詩",
    "linenum": 33,
    "type": "内容组合",
    "linetype": "contentgroup",
    "content": "",
    "author": "李商隠"
  },
  {
    "id": 135536,
    "uid": "line-76-34",
    "chapter": "卷七十六",
    "chapternum": 76,
    "charstyle": "近體詩",
    "linenum": 34,
    "type": "内容",
    "linetype": "content",
    "content": "燕體傷風力雞香積露文殷鮮一相雜啼笑兩難分月裏寜無姊雲中亦有君三清與仙島何事亦離羣",
    "author": "李商隠"
  },
  {
    "id": 135537,
    "uid": "line-76-35",
    "chapter": "卷七十六",
    "chapternum": 76,
    "charstyle": "近體詩",
    "linenum": 35,
    "type": "内容",
    "linetype": "content",
    "content": "珠館薫燃乆玉房梳掃餘燒蘭才作燭襞錦不成書本以亭亭逺翻嫌脈脈疎迴頭問殘照殘照更空虚",
    "author": "李商隠"
  },
  {
    "id": 135538,
    "uid": "line-76-36",
    "chapter": "卷七十六",
    "chapternum": 76,
    "charstyle": "近體詩",
    "linenum": 36,
    "type": "内容组合",
    "linetype": "contentgroup",
    "content": "",
    "author": "李商隠"
  },
  {
    "id": 135539,
    "uid": "line-76-37",
    "chapter": "卷七十六",
    "chapternum": 76,
    "charstyle": "近體詩",
    "linenum": 37,
    "type": "标题",
    "linetype": "title",
    "content": "蜨",
    "author": "李商隠"
  },
  {
    "id": 135540,
    "uid": "line-76-38",
    "chapter": "卷七十六",
    "chapternum": 76,
    "charstyle": "近體詩",
    "linenum": 38,
    "type": "内容",
    "linetype": "content",
    "content": "葉葉復翻翻斜橋對側門蘆花惟有白柳絮可能温西子尋遺殿昭君覔故村年年芳物盡來别敗蘭蓀",
    "author": "李商隠"
  },
  {
    "id": 135541,
    "uid": "line-76-39",
    "chapter": "卷七十六",
    "chapternum": 76,
    "charstyle": "近體詩",
    "linenum": 39,
    "type": "标题",
    "linetype": "title",
    "content": "韓翃舎人即事",
    "author": "李商隠"
  },
  {
    "id": 135542,
    "uid": "line-76-40",
    "chapter": "卷七十六",
    "chapternum": 76,
    "charstyle": "近體詩",
    "linenum": 40,
    "type": "内容",
    "linetype": "content",
    "content": "萱草含丹粉荷花抱綠房鳥應悲蜀帝蟬是怨齊王通内藏珠府應官解玉坊橋南荀令過十里送衣香",
    "author": "李商隠"
  },
  {
    "id": 135543,
    "uid": "line-76-41",
    "chapter": "卷七十六",
    "chapternum": 76,
    "charstyle": "近體詩",
    "linenum": 41,
    "type": "标题",
    "linetype": "title",
    "content": "楊本勝説於長安見小男阿衮",
    "author": "李商隠"
  },
  {
    "id": 135544,
    "uid": "line-76-42",
    "chapter": "卷七十六",
    "chapternum": 76,
    "charstyle": "近體詩",
    "linenum": 42,
    "type": "内容",
    "linetype": "content",
    "content": "聞君來日下見我最嬌兒漸大啼應數長貧學恐遲寄人龍種痩失母鳳雛癡語罷休邊角青燈兩鬢絲",
    "author": "李商隠"
  },
  {
    "id": 135545,
    "uid": "line-76-43",
    "chapter": "卷七十六",
    "chapternum": 76,
    "charstyle": "近體詩",
    "linenum": 43,
    "type": "标题",
    "linetype": "title",
    "content": "越燕",
    "author": "李商隠"
  },
  {
    "id": 135546,
    "uid": "line-76-44",
    "chapter": "卷七十六",
    "chapternum": 76,
    "charstyle": "近體詩",
    "linenum": 44,
    "type": "内容组合",
    "linetype": "contentgroup",
    "content": "",
    "author": "李商隠"
  },
  {
    "id": 135547,
    "uid": "line-76-45",
    "chapter": "卷七十六",
    "chapternum": 76,
    "charstyle": "近體詩",
    "linenum": 45,
    "type": "内容",
    "linetype": "content",
    "content": "上國社方見此鄉秋不歸為矜皇后舞猶着羽人衣拂水斜紋亂銜花片影微盧家文杏好試近莫愁飛",
    "author": "李商隠"
  },
  {
    "id": 135548,
    "uid": "line-76-46",
    "chapter": "卷七十六",
    "chapternum": 76,
    "charstyle": "近體詩",
    "linenum": 46,
    "type": "内容",
    "linetype": "content",
    "content": "將泥紅蓼岸得草緑楊村命侣添新意安巢復舊痕去應逢阿母來莫害王孫記取丹山鳳今為百鳥尊",
    "author": "李商隠"
  },
  {
    "id": 135549,
    "uid": "line-76-47",
    "chapter": "卷七十六",
    "chapternum": 76,
    "charstyle": "近體詩",
    "linenum": 47,
    "type": "内容组合",
    "linetype": "contentgroup",
    "content": "",
    "author": "李商隠"
  },
  {
    "id": 135550,
    "uid": "line-76-48",
    "chapter": "卷七十六",
    "chapternum": 76,
    "charstyle": "近體詩",
    "linenum": 48,
    "type": "标题",
    "linetype": "title",
    "content": "少將",
    "author": "李商隠"
  },
  {
    "id": 135551,
    "uid": "line-76-49",
    "chapter": "卷七十六",
    "chapternum": 76,
    "charstyle": "近體詩",
    "linenum": 49,
    "type": "内容",
    "linetype": "content",
    "content": "族亞齊安陸風髙漢武威煙波别墅醉花月後門歸青海聞傳箭天山報合圍一朝攜劍起上馬即如飛",
    "author": "李商隠"
  },
  {
    "id": 135552,
    "uid": "line-76-50",
    "chapter": "卷七十六",
    "chapternum": 76,
    "charstyle": "近體詩",
    "linenum": 50,
    "type": "标题",
    "linetype": "title",
    "content": "無題",
    "author": "李商隠"
  },
  {
    "id": 135553,
    "uid": "line-76-51",
    "chapter": "卷七十六",
    "chapternum": 76,
    "charstyle": "近體詩",
    "linenum": 51,
    "type": "内容",
    "linetype": "content",
    "content": "照梁初有情出水舊知名裙衩芙蓉小釵茸翡翠輕錦長書鄭重眉細恨分明莫近彈碁局中心最不平",
    "author": "李商隠"
  },
  {
    "id": 135554,
    "uid": "line-76-52",
    "chapter": "卷七十六",
    "chapternum": 76,
    "charstyle": "近體詩",
    "linenum": 52,
    "type": "标题",
    "linetype": "title",
    "content": "落花",
    "author": "李商隠"
  },
  {
    "id": 135555,
    "uid": "line-76-53",
    "chapter": "卷七十六",
    "chapternum": 76,
    "charstyle": "近體詩",
    "linenum": 53,
    "type": "内容",
    "linetype": "content",
    "content": "髙閣客竟去小園花亂飛參差連曲陌迢遞送斜暉腸㫁未忍掃眼穿仍欲歸〈一作稀〉芳心向春盡所得是沾衣",
    "author": "李商隠"
  },
  {
    "id": 135556,
    "uid": "line-76-54",
    "chapter": "卷七十六",
    "chapternum": 76,
    "charstyle": "近體詩",
    "linenum": 54,
    "type": "标题",
    "linetype": "title",
    "content": "楚澤",
    "author": "李商隠"
  },
  {
    "id": 135557,
    "uid": "line-76-55",
    "chapter": "卷七十六",
    "chapternum": 76,
    "charstyle": "近體詩",
    "linenum": 55,
    "type": "内容",
    "linetype": "content",
    "content": "夕陽歸路後霜野物聲乾集鳥翻漁艇殘虹〈一作紅〉拂馬鞍劉楨元抱病虞寄數辭官白袷經年卷西來及〈一作又〉早寒",
    "author": "李商隠"
  },
  {
    "id": 135558,
    "uid": "line-76-56",
    "chapter": "卷七十六",
    "chapternum": 76,
    "charstyle": "近體詩",
    "linenum": 56,
    "type": "标题",
    "linetype": "title",
    "content": "蟬",
    "author": "李商隠"
  },
  {
    "id": 135559,
    "uid": "line-76-57",
    "chapter": "卷七十六",
    "chapternum": 76,
    "charstyle": "近體詩",
    "linenum": 57,
    "type": "内容",
    "linetype": "content",
    "content": "本以髙難飽徒勞恨費聲五更疎欲㫁一樹碧無情薄宦梗猶汎故園蕪已平煩君最相警我亦舉家清",
    "author": "李商隠"
  },
  {
    "id": 135560,
    "uid": "line-76-58",
    "chapter": "卷七十六",
    "chapternum": 76,
    "charstyle": "近體詩",
    "linenum": 58,
    "type": "标题",
    "linetype": "title",
    "content": "鄠杜馬上念漢書",
    "author": "李商隠"
  },
  {
    "id": 135561,
    "uid": "line-76-59",
    "chapter": "卷七十六",
    "chapternum": 76,
    "charstyle": "近體詩",
    "linenum": 59,
    "type": "内容",
    "linetype": "content",
    "content": "世上蒼龍種人間武帝孫小來惟射獵興罷得乾坤渭水天開苑咸陽地獻原英靈殊未已丁傅漸華軒",
    "author": "李商隠"
  },
  {
    "id": 135562,
    "uid": "line-76-60",
    "chapter": "卷七十六",
    "chapternum": 76,
    "charstyle": "近體詩",
    "linenum": 60,
    "type": "标题",
    "linetype": "title",
    "content": "柳",
    "author": "李商隠"
  },
  {
    "id": 135563,
    "uid": "line-76-61",
    "chapter": "卷七十六",
    "chapternum": 76,
    "charstyle": "近體詩",
    "linenum": 61,
    "type": "内容",
    "linetype": "content",
    "content": "動春何限葉撼曉幾多枝解有相思苦應無不舞時絮飛藏皓蝶帶弱露黄鸝傾國宜通體誰來〈一作家〉獨賞眉",
    "author": "李商隠"
  },
  {
    "id": 135564,
    "uid": "line-76-62",
    "chapter": "卷七十六",
    "chapternum": 76,
    "charstyle": "近體詩",
    "linenum": 62,
    "type": "标题",
    "linetype": "title",
    "content": "謔柳",
    "author": "李商隠"
  },
  {
    "id": 135565,
    "uid": "line-76-63",
    "chapter": "卷七十六",
    "chapternum": 76,
    "charstyle": "近體詩",
    "linenum": 63,
    "type": "内容",
    "linetype": "content",
    "content": "已帶黄金縷仍飛白玉花長時須拂馬密處少藏鴉眉細從他歛腰輕莫自斜玳梁誰道好偏擬映盧家",
    "author": "李商隠"
  },
  {
    "id": 135566,
    "uid": "line-76-64",
    "chapter": "卷七十六",
    "chapternum": 76,
    "charstyle": "近體詩",
    "linenum": 64,
    "type": "标题",
    "linetype": "title",
    "content": "無題",
    "author": "李商隠"
  },
  {
    "id": 135567,
    "uid": "line-76-65",
    "chapter": "卷七十六",
    "chapternum": 76,
    "charstyle": "近體詩",
    "linenum": 65,
    "type": "内容",
    "linetype": "content",
    "content": "含情春晼晩暫見夜䦨干樓響將登怯簾烘欲過難多羞釵上燕真愧鏡中鸞歸去横塘曉華星送寳鞍",
    "author": "李商隠"
  },
  {
    "id": 135568,
    "uid": "line-76-66",
    "chapter": "卷七十六",
    "chapternum": 76,
    "charstyle": "近體詩",
    "linenum": 66,
    "type": "标题",
    "linetype": "title",
    "content": "蝶",
    "author": "李商隠"
  },
  {
    "id": 135569,
    "uid": "line-76-67",
    "chapter": "卷七十六",
    "chapternum": 76,
    "charstyle": "近體詩",
    "linenum": 67,
    "type": "内容",
    "linetype": "content",
    "content": "初來小苑中稍與瑣闈通逺恐芳塵㫁輕憂豔雪融只知防浩露不覺逆尖風迴首雙飛燕乗時入綺櫳",
    "author": "李商隠"
  },
  {
    "id": 135570,
    "uid": "line-76-68",
    "chapter": "卷七十六",
    "chapternum": 76,
    "charstyle": "近體詩",
    "linenum": 68,
    "type": "标题",
    "linetype": "title",
    "content": "月",
    "author": "李商隠"
  },
  {
    "id": 135571,
    "uid": "line-76-69",
    "chapter": "卷七十六",
    "chapternum": 76,
    "charstyle": "近體詩",
    "linenum": 69,
    "type": "内容",
    "linetype": "content",
    "content": "池上與橋邊難忘復可憐簾開最明夜簟卷已凉天流處水花急吐時雲葉鮮姮娥無粉黛只是逞嬋娟",
    "author": "李商隠"
  },
  {
    "id": 135572,
    "uid": "line-76-70",
    "chapter": "卷七十六",
    "chapternum": 76,
    "charstyle": "近體詩",
    "linenum": 70,
    "type": "标题",
    "linetype": "title",
    "content": "李花",
    "author": "李商隠"
  },
  {
    "id": 135573,
    "uid": "line-76-71",
    "chapter": "卷七十六",
    "chapternum": 76,
    "charstyle": "近體詩",
    "linenum": 71,
    "type": "内容",
    "linetype": "content",
    "content": "李徑獨來數愁情相與懸自明無月夜强笑欲風天減粉與園籜分香沾〈一作活〉渚蓮徐妃乆已嫁猶自玉為鈿",
    "author": "李商隠"
  },
  {
    "id": 135574,
    "uid": "line-76-72",
    "chapter": "卷七十六",
    "chapternum": 76,
    "charstyle": "近體詩",
    "linenum": 72,
    "type": "标题",
    "linetype": "title",
    "content": "寄裴衡",
    "author": "李商隠"
  },
  {
    "id": 135575,
    "uid": "line-76-73",
    "chapter": "卷七十六",
    "chapternum": 76,
    "charstyle": "近體詩",
    "linenum": 73,
    "type": "内容",
    "linetype": "content",
    "content": "别地蕭條極如何更獨來秋應為黄〈一作紅〉葉雨不厭青苔沈約只能瘦潘仁豈是才離情堪底寄惟有冷於灰",
    "author": "李商隠"
  },
  {
    "id": 135576,
    "uid": "line-76-74",
    "chapter": "卷七十六",
    "chapternum": 76,
    "charstyle": "近體詩",
    "linenum": 74,
    "type": "标题",
    "linetype": "title",
    "content": "即日",
    "author": "李商隠"
  },
  {
    "id": 135577,
    "uid": "line-76-75",
    "chapter": "卷七十六",
    "chapternum": 76,
    "charstyle": "近體詩",
    "linenum": 75,
    "type": "内容",
    "linetype": "content",
    "content": "小苑試春衣髙樓倚暮暉夭桃惟是笑舞蝶不空飛赤嶺乆無耗鴻門猶合圍幾家縁錦字含淚坐鴛機",
    "author": "李商隠"
  },
  {
    "id": 135578,
    "uid": "line-76-76",
    "chapter": "卷七十六",
    "chapternum": 76,
    "charstyle": "近體詩",
    "linenum": 76,
    "type": "标题",
    "linetype": "title",
    "content": "晩晴",
    "author": "李商隠"
  },
  {
    "id": 135579,
    "uid": "line-76-77",
    "chapter": "卷七十六",
    "chapternum": 76,
    "charstyle": "近體詩",
    "linenum": 77,
    "type": "内容",
    "linetype": "content",
    "content": "深居俯夾城春去夏猶清天意憐幽草人間重晩晴併添髙閣逈微注小牕明越鳥巢乾後歸飛體更輕",
    "author": "李商隠"
  },
  {
    "id": 135580,
    "uid": "line-76-78",
    "chapter": "卷七十六",
    "chapternum": 76,
    "charstyle": "近體詩",
    "linenum": 78,
    "type": "标题",
    "linetype": "title",
    "content": "所居",
    "author": "李商隠"
  },
  {
    "id": 135581,
    "uid": "line-76-79",
    "chapter": "卷七十六",
    "chapternum": 76,
    "charstyle": "近體詩",
    "linenum": 79,
    "type": "内容",
    "linetype": "content",
    "content": "牕下尋書細溪邊坐石平水風醒酒病霜日曝衣輕雞黍隨人設蒲魚得地生前賢無不〈一作不無〉謂容易即遺名",
    "author": "李商隠"
  },
  {
    "id": 135582,
    "uid": "line-76-80",
    "chapter": "卷七十六",
    "chapternum": 76,
    "charstyle": "近體詩",
    "linenum": 80,
    "type": "标题",
    "linetype": "title",
    "content": "髙松",
    "author": "李商隠"
  },
  {
    "id": 135583,
    "uid": "line-76-81",
    "chapter": "卷七十六",
    "chapternum": 76,
    "charstyle": "近體詩",
    "linenum": 81,
    "type": "内容",
    "linetype": "content",
    "content": "髙松出衆木伴我向天涯客散初晴𠉀僧來不語時有風傳雅韻無雪試幽姿上藥終相待他年訪伏龜",
    "author": "李商隠"
  },
  {
    "id": 135584,
    "uid": "line-76-82",
    "chapter": "卷七十六",
    "chapternum": 76,
    "charstyle": "近體詩",
    "linenum": 82,
    "type": "标题",
    "linetype": "title",
    "content": "訪秋",
    "author": "李商隠"
  },
  {
    "id": 135585,
    "uid": "line-76-83",
    "chapter": "卷七十六",
    "chapternum": 76,
    "charstyle": "近體詩",
    "linenum": 83,
    "type": "内容",
    "linetype": "content",
    "content": "酒薄吹還醒樓危望已窮江臯當落日帆席見歸風煙帶龍潭白霞分鳥道紅殷勤報秋意只是有丹楓",
    "author": "李商隠"
  },
  {
    "id": 135586,
    "uid": "line-76-84",
    "chapter": "卷七十六",
    "chapternum": 76,
    "charstyle": "近體詩",
    "linenum": 84,
    "type": "标题",
    "linetype": "title",
    "content": "昭州",
    "author": "李商隠"
  },
  {
    "id": 135587,
    "uid": "line-76-85",
    "chapter": "卷七十六",
    "chapternum": 76,
    "charstyle": "近體詩",
    "linenum": 85,
    "type": "内容",
    "linetype": "content",
    "content": "桂水春猶早昭州日正西虎當官道鬭猿上驛樓啼繩爛金沙井松乾乳洞梯鄉音殊〈一作吁〉可駭仍有醉如泥",
    "author": "李商隠"
  },
  {
    "id": 135588,
    "uid": "line-76-86",
    "chapter": "卷七十六",
    "chapternum": 76,
    "charstyle": "近體詩",
    "linenum": 86,
    "type": "标题",
    "linetype": "title",
    "content": "陸發荆南始至商洛",
    "author": "李商隠"
  },
  {
    "id": 135589,
    "uid": "line-76-87",
    "chapter": "卷七十六",
    "chapternum": 76,
    "charstyle": "近體詩",
    "linenum": 87,
    "type": "内容",
    "linetype": "content",
    "content": "昔去真無奈今還豈自知青辭木奴橘紫見地仙芝四海秋風濶千嵓暮景遲向來憂際㑹猶有五湖期",
    "author": "李商隠"
  },
  {
    "id": 135590,
    "uid": "line-76-88",
    "chapter": "卷七十六",
    "chapternum": 76,
    "charstyle": "近體詩",
    "linenum": 88,
    "type": "标题",
    "linetype": "title",
    "content": "陳後宫",
    "author": "李商隠"
  },
  {
    "id": 135591,
    "uid": "line-76-89",
    "chapter": "卷七十六",
    "chapternum": 76,
    "charstyle": "近體詩",
    "linenum": 89,
    "type": "内容",
    "linetype": "content",
    "content": "玄武開新苑龍舟讌幸頻渚蓮參法駕沙鳥犯勾陳夀獻金莖露歌翻玉樹塵夜來江令醉别詔宿臨春",
    "author": "李商隠"
  },
  {
    "id": 135592,
    "uid": "line-76-90",
    "chapter": "卷七十六",
    "chapternum": 76,
    "charstyle": "近體詩",
    "linenum": 90,
    "type": "标题",
    "linetype": "title",
    "content": "樂遊原",
    "author": "李商隠"
  },
  {
    "id": 135593,
    "uid": "line-76-91",
    "chapter": "卷七十六",
    "chapternum": 76,
    "charstyle": "近體詩",
    "linenum": 91,
    "type": "内容",
    "linetype": "content",
    "content": "春夢亂不記春原登已重青門弄煙柳紫閣舞雲松拂硯輕氷散開樽緑酒濃無悰託詩遣吟罷更無悰",
    "author": "李商隠"
  },
  {
    "id": 135594,
    "uid": "line-76-92",
    "chapter": "卷七十六",
    "chapternum": 76,
    "charstyle": "近體詩",
    "linenum": 92,
    "type": "标题",
    "linetype": "title",
    "content": "贈子直花下",
    "author": "李商隠"
  },
  {
    "id": 135595,
    "uid": "line-76-93",
    "chapter": "卷七十六",
    "chapternum": 76,
    "charstyle": "近體詩",
    "linenum": 93,
    "type": "内容",
    "linetype": "content",
    "content": "池光忽隠墻花氣亂侵房屏縁〈倪甸切〉蝶留粉牕油蜂印黄官書推小吏侍史從清郎並馬更吟去尋思有底忙",
    "author": "李商隠"
  },
  {
    "id": 135596,
    "uid": "line-76-94",
    "chapter": "卷七十六",
    "chapternum": 76,
    "charstyle": "近體詩",
    "linenum": 94,
    "type": "标题",
    "linetype": "title",
    "content": "小園獨酌",
    "author": "李商隠"
  },
  {
    "id": 135597,
    "uid": "line-76-95",
    "chapter": "卷七十六",
    "chapternum": 76,
    "charstyle": "近體詩",
    "linenum": 95,
    "type": "内容",
    "linetype": "content",
    "content": "柳帶誰能結花房未肯開空餘雙蝶舞竟絶一人來半展龍鬚席輕斟瑪瑙杯年年春不定虚信嵗前梅",
    "author": "李商隠"
  },
  {
    "id": 135598,
    "uid": "line-76-96",
    "chapter": "卷七十六",
    "chapternum": 76,
    "charstyle": "近體詩",
    "linenum": 96,
    "type": "标题",
    "linetype": "title",
    "content": "獻寄舊府開封公",
    "author": "李商隠"
  },
  {
    "id": 135599,
    "uid": "line-76-97",
    "chapter": "卷七十六",
    "chapternum": 76,
    "charstyle": "近體詩",
    "linenum": 97,
    "type": "内容",
    "linetype": "content",
    "content": "幕府三年逺春秋一字褒書論秦逐客賦續楚離騷地理〈一作里〉南溟濶天文北極髙酬恩撫身世未學勝鴻毛",
    "author": "李商隠"
  },
  {
    "id": 135600,
    "uid": "line-76-98",
    "chapter": "卷七十六",
    "chapternum": 76,
    "charstyle": "近體詩",
    "linenum": 98,
    "type": "标题",
    "linetype": "title",
    "content": "春游",
    "author": "李商隠"
  },
  {
    "id": 135601,
    "uid": "line-76-99",
    "chapter": "卷七十六",
    "chapternum": 76,
    "charstyle": "近體詩",
    "linenum": 99,
    "type": "内容",
    "linetype": "content",
    "content": "橋峻斑騅疾川長白鳥髙烟輕惟潤柳風濫欲吹桃徙倚三層閣摩挲七寳刀庾郎年最少青草妒春袍",
    "author": "李商隠"
  },
  {
    "id": 135602,
    "uid": "line-76-100",
    "chapter": "卷七十六",
    "chapternum": 76,
    "charstyle": "近體詩",
    "linenum": 100,
    "type": "标题",
    "linetype": "title",
    "content": "離席",
    "author": "李商隠"
  },
  {
    "id": 135603,
    "uid": "line-76-101",
    "chapter": "卷七十六",
    "chapternum": 76,
    "charstyle": "近體詩",
    "linenum": 101,
    "type": "内容",
    "linetype": "content",
    "content": "出宿金樽掩從公玉帳新依依向餘照逺逺隔芳塵細草翻驚鴈殘花伴醉人楊朱不用勸只是更沾巾",
    "author": "李商隠"
  },
  {
    "id": 135604,
    "uid": "line-76-102",
    "chapter": "卷七十六",
    "chapternum": 76,
    "charstyle": "近體詩",
    "linenum": 102,
    "type": "标题",
    "linetype": "title",
    "content": "細雨",
    "author": "李商隠"
  },
  {
    "id": 135605,
    "uid": "line-76-103",
    "chapter": "卷七十六",
    "chapternum": 76,
    "charstyle": "近體詩",
    "linenum": 103,
    "type": "内容",
    "linetype": "content",
    "content": "蕭灑傍迴汀依微過短亭氣凉先動竹㸃細未開萍稍促髙髙燕微疎的的螢故園煙草色仍近五門青",
    "author": "李商隠"
  },
  {
    "id": 135606,
    "uid": "line-76-104",
    "chapter": "卷七十六",
    "chapternum": 76,
    "charstyle": "近體詩",
    "linenum": 104,
    "type": "标题",
    "linetype": "title",
    "content": "商於新開路",
    "author": "李商隠"
  },
  {
    "id": 135607,
    "uid": "line-76-105",
    "chapter": "卷七十六",
    "chapternum": 76,
    "charstyle": "近體詩",
    "linenum": 105,
    "type": "内容",
    "linetype": "content",
    "content": "六百商於路崎嶇古共聞蜂房春欲暮虎穽日初曛路向泉間辨人從樹杪分更誰開捷徑速擬上青雲",
    "author": "李商隠"
  },
  {
    "id": 135608,
    "uid": "line-76-106",
    "chapter": "卷七十六",
    "chapternum": 76,
    "charstyle": "近體詩",
    "linenum": 106,
    "type": "标题",
    "linetype": "title",
    "content": "題鄭大有隠居",
    "author": "李商隠"
  },
  {
    "id": 135609,
    "uid": "line-76-107",
    "chapter": "卷七十六",
    "chapternum": 76,
    "charstyle": "近體詩",
    "linenum": 107,
    "type": "内容",
    "linetype": "content",
    "content": "結構何峯是喧閒此地分石梁髙瀉月撨路細侵雲偃卧蛟螭室希夷鳥獸羣近知西嶺上玉管有時聞",
    "author": "李商隠"
  },
  {
    "id": 135610,
    "uid": "line-76-108",
    "chapter": "卷七十六",
    "chapternum": 76,
    "charstyle": "近體詩",
    "linenum": 108,
    "type": "标题",
    "linetype": "title",
    "content": "夜飲",
    "author": "李商隠"
  },
  {
    "id": 135611,
    "uid": "line-76-109",
    "chapter": "卷七十六",
    "chapternum": 76,
    "charstyle": "近體詩",
    "linenum": 109,
    "type": "内容",
    "linetype": "content",
    "content": "卜夜容衰鬢開筵屬異方燭分歌扇淚雨送酒船香江海三年客乾坤百戰塲誰能辭酩酊淹卧劇清漳",
    "author": "李商隠"
  },
  {
    "id": 135612,
    "uid": "line-76-110",
    "chapter": "卷七十六",
    "chapternum": 76,
    "charstyle": "近體詩",
    "linenum": 110,
    "type": "标题",
    "linetype": "title",
    "content": "因書",
    "author": "李商隠"
  },
  {
    "id": 135613,
    "uid": "line-76-111",
    "chapter": "卷七十六",
    "chapternum": 76,
    "charstyle": "近體詩",
    "linenum": 111,
    "type": "内容",
    "linetype": "content",
    "content": "絶徼南通棧孤城北枕江猿聲連月檻鳥影落天牕海〈一作錦〉石分棊子郫筒當酒缸生歸話辛苦别夜對凝釭",
    "author": "李商隠"
  },
  {
    "id": 135614,
    "uid": "line-76-112",
    "chapter": "卷七十六",
    "chapternum": 76,
    "charstyle": "近體詩",
    "linenum": 112,
    "type": "标题",
    "linetype": "title",
    "content": "春宵自遣",
    "author": "李商隠"
  },
  {
    "id": 135615,
    "uid": "line-76-113",
    "chapter": "卷七十六",
    "chapternum": 76,
    "charstyle": "近體詩",
    "linenum": 113,
    "type": "内容",
    "linetype": "content",
    "content": "地勝遺塵事身閒念嵗華晩晴風過竹深夜月當花石亂知泉咽苔荒任逕斜陶然恃琴酒忘却在山家",
    "author": "李商隠"
  },
  {
    "id": 135616,
    "uid": "line-76-114",
    "chapter": "卷七十六",
    "chapternum": 76,
    "charstyle": "近體詩",
    "linenum": 114,
    "type": "标题",
    "linetype": "title",
    "content": "訪隠",
    "author": "李商隠"
  },
  {
    "id": 135617,
    "uid": "line-76-115",
    "chapter": "卷七十六",
    "chapternum": 76,
    "charstyle": "近體詩",
    "linenum": 115,
    "type": "内容",
    "linetype": "content",
    "content": "路到層峯㫁門依老樹開月從平楚轉泉自上方來薤白羅朝饌松黄暖夜杯相留笑孫綽空解賦天台",
    "author": "李商隠"
  },
  {
    "id": 135618,
    "uid": "line-76-116",
    "chapter": "卷七十六",
    "chapternum": 76,
    "charstyle": "近體詩",
    "linenum": 116,
    "type": "标题",
    "linetype": "title",
    "content": "寓興",
    "author": "李商隠"
  },
  {
    "id": 135619,
    "uid": "line-76-117",
    "chapter": "卷七十六",
    "chapternum": 76,
    "charstyle": "近體詩",
    "linenum": 117,
    "type": "内容",
    "linetype": "content",
    "content": "薄宦仍多病從知竟逺遊談諧叨客禮休澣接㝠搜樹好頻移榻雲奇不下樓豈闗無景物自是有鄉愁",
    "author": "李商隠"
  },
  {
    "id": 135620,
    "uid": "line-76-118",
    "chapter": "卷七十六",
    "chapternum": 76,
    "charstyle": "近體詩",
    "linenum": 118,
    "type": "标题",
    "linetype": "title",
    "content": "河清與趙氏昆季讌集得擬杜工部",
    "author": "李商隠"
  },
  {
    "id": 135621,
    "uid": "line-76-119",
    "chapter": "卷七十六",
    "chapternum": 76,
    "charstyle": "近體詩",
    "linenum": 119,
    "type": "内容",
    "linetype": "content",
    "content": "勝槩殊江右佳名逼渭川虹收青嶂雨鳥沒夕陽天客鬢行如此滄波坐渺然此中真得地漂蕩釣魚船",
    "author": "李商隠"
  },
  {
    "id": 135622,
    "uid": "line-76-120",
    "chapter": "卷七十六",
    "chapternum": 76,
    "charstyle": "近體詩",
    "linenum": 120,
    "type": "标题",
    "linetype": "title",
    "content": "寓目",
    "author": "李商隠"
  },
  {
    "id": 135623,
    "uid": "line-76-121",
    "chapter": "卷七十六",
    "chapternum": 76,
    "charstyle": "近體詩",
    "linenum": 121,
    "type": "内容",
    "linetype": "content",
    "content": "園桂懸心碧池蓮飫眼紅此生真逺客幾别即衰翁小幌風烟入髙牕霧雨通新知他日好錦瑟傍朱櫳",
    "author": "李商隠"
  },
  {
    "id": 135624,
    "uid": "line-76-122",
    "chapter": "卷七十六",
    "chapternum": 76,
    "charstyle": "近體詩",
    "linenum": 122,
    "type": "标题",
    "linetype": "title",
    "content": "登霍山驛樓",
    "author": "李商隠"
  },
  {
    "id": 135625,
    "uid": "line-76-123",
    "chapter": "卷七十六",
    "chapternum": 76,
    "charstyle": "近體詩",
    "linenum": 123,
    "type": "内容",
    "linetype": "content",
    "content": "廟列前峰迥樓開四望窮嶺鼷嵐色外陂雁夕陽中弱柳千條露衰荷一面風壺關有狂孽速繼老生功",
    "author": "李商隠"
  },
  {
    "id": 135626,
    "uid": "line-76-124",
    "chapter": "卷七十六",
    "chapternum": 76,
    "charstyle": "近體詩",
    "linenum": 124,
    "type": "标题",
    "linetype": "title",
    "content": "思賢頓",
    "author": "李商隠"
  },
  {
    "id": 135627,
    "uid": "line-76-125",
    "chapter": "卷七十六",
    "chapternum": 76,
    "charstyle": "近體詩",
    "linenum": 125,
    "type": "内容",
    "linetype": "content",
    "content": "内殿張絃管中原絶鼓鼙舞成青海馬鬭殺汝南雞不見華胥夢空間下蔡迷宸襟他日涙薄暮望賢西",
    "author": "李商隠"
  },
  {
    "id": 135628,
    "uid": "line-76-126",
    "chapter": "卷七十六",
    "chapternum": 76,
    "charstyle": "近體詩",
    "linenum": 126,
    "type": "标题",
    "linetype": "title",
    "content": "桂林路中作",
    "author": "李商隠"
  },
  {
    "id": 135629,
    "uid": "line-76-127",
    "chapter": "卷七十六",
    "chapternum": 76,
    "charstyle": "近體詩",
    "linenum": 127,
    "type": "内容",
    "linetype": "content",
    "content": "地暖無秋色江晴有暮暉空餘蟬嘒嘒猶向客依依村小犬相䕶沙平僧獨歸欲成西北望又見鷓鴣飛",
    "author": "李商隠"
  },
  {
    "id": 135630,
    "uid": "line-76-128",
    "chapter": "卷七十六",
    "chapternum": 76,
    "charstyle": "近體詩",
    "linenum": 128,
    "type": "标题",
    "linetype": "title",
    "content": "商於",
    "author": "李商隠"
  },
  {
    "id": 135631,
    "uid": "line-76-129",
    "chapter": "卷七十六",
    "chapternum": 76,
    "charstyle": "近體詩",
    "linenum": 129,
    "type": "内容",
    "linetype": "content",
    "content": "商於朝雨霽歸路有秋光背塢猿收果投巖麝退香建瓴真得勢横㦸豈能當割地張儀詐謀身綺季長清渠州外月黄葉廟前霜今日看雲意依依入帝鄉",
    "author": "李商隠"
  },
  {
    "id": 135632,
    "uid": "line-76-130",
    "chapter": "卷七十六",
    "chapternum": 76,
    "charstyle": "近體詩",
    "linenum": 130,
    "type": "标题",
    "linetype": "title",
    "content": "和孫樸韋蟾孔雀詠",
    "author": "李商隠"
  },
  {
    "id": 135633,
    "uid": "line-76-131",
    "chapter": "卷七十六",
    "chapternum": 76,
    "charstyle": "近體詩",
    "linenum": 131,
    "type": "内容",
    "linetype": "content",
    "content": "此去西梁逺今來萬里攜三施因網得秦客被花迷可在青鸚鵡非闗碧野雞約眉憐翠羽刮目〈一作膜〉想金箆瘴氣籠飛逺蠻花向坐低輕於趙皇后貴極楚懸黎都䕶矜羅幕佳人炫繡袿屏風臨燭釦捍撥倚香臍舊思牽雲葉新愁待雪泥愛堪通夢寐畫得不端倪地錦排蒼雁簾釘鏤白犀曙霞星斗外凉月露盤西妒好休誇舞經寒且少啼紅樓三十級稳稳上丹梯",
    "author": "李商隠"
  },
  {
    "id": 135634,
    "uid": "line-76-132",
    "chapter": "卷七十六",
    "chapternum": 76,
    "charstyle": "近體詩",
    "linenum": 132,
    "type": "标题",
    "linetype": "title",
    "content": "酬令狐郎中見寄",
    "author": "李商隠"
  },
  {
    "id": 135635,
    "uid": "line-76-133",
    "chapter": "卷七十六",
    "chapternum": 76,
    "charstyle": "近體詩",
    "linenum": 133,
    "type": "内容",
    "linetype": "content",
    "content": "望郎臨古郡佳句灑丹青應自丘遲宅仍過柳惲汀封來江渺渺信去雨㝠㝠句曲聞仙訣臨川得佛經朝吟搘客枕夜讀潄僧瓶不見銜蘆雁空流腐草螢土宜悲坎井天怒識雷霆象卉分疆近蛟涎浸岸腥補羸貪紫桂負氣託青萍萬里懸離抱危於訟閣鈴",
    "author": "李商隠"
  },
  {
    "id": 135636,
    "uid": "line-76-134",
    "chapter": "卷七十六",
    "chapternum": 76,
    "charstyle": "近體詩",
    "linenum": 134,
    "type": "标题",
    "linetype": "title",
    "content": "碧瓦",
    "author": "李商隠"
  },
  {
    "id": 135637,
    "uid": "line-76-135",
    "chapter": "卷七十六",
    "chapternum": 76,
    "charstyle": "近體詩",
    "linenum": 135,
    "type": "内容",
    "linetype": "content",
    "content": "碧瓦銜珠樹紅輪結綺寮無雙漢殿鬢第一楚宫腰露唾香難盡珠啼冷易銷歌從雍門學酒是蜀城燒柳暗將翻巷荷欹正抱橋鈿轅開道入金管隔隣調夢到飛魂急書成即席遙河流衝柱轉海沫近槎飄吴市蠀蛦甲巴賨翡翠翹他時未知意重叠贈嬌嬈",
    "author": "李商隠"
  },
  {
    "id": 135638,
    "uid": "line-76-136",
    "chapter": "卷七十六",
    "chapternum": 76,
    "charstyle": "近體詩",
    "linenum": 136,
    "type": "标题",
    "linetype": "title",
    "content": "西溪",
    "author": "李商隠"
  },
  {
    "id": 135639,
    "uid": "line-76-137",
    "chapter": "卷七十六",
    "chapternum": 76,
    "charstyle": "近體詩",
    "linenum": 137,
    "type": "内容",
    "linetype": "content",
    "content": "悵望西溪水潺湲奈爾何不驚春物少只覺夕陽多色染妖韶柳光含窈窕蘿人間從到海天上莫為河鳳女彈瑤瑟龍孫撼玉珂京華他夜夢好好寄雲波",
    "author": "李商隠"
  },
  {
    "id": 135640,
    "uid": "line-76-138",
    "chapter": "卷七十六",
    "chapternum": 76,
    "charstyle": "近體詩",
    "linenum": 138,
    "type": "标题",
    "linetype": "title",
    "content": "元微先生",
    "author": "李商隠"
  },
  {
    "id": 135641,
    "uid": "line-76-139",
    "chapter": "卷七十六",
    "chapternum": 76,
    "charstyle": "近體詩",
    "linenum": 139,
    "type": "内容",
    "linetype": "content",
    "content": "仙翁無定數時入一壺藏夜夜桂露濕村村桃水香醉中抛浩刼宿處起神光藥裹丹山鳳碁凾白石郎弄河移砥柱吞日倚扶桑龍竹裁輕䇿鮫綃熨下裳樹栽嗤漢帝橋板笑秦王徑欲隨關令龍沙萬里强",
    "author": "李商隠"
  },
  {
    "id": 135642,
    "uid": "line-76-140",
    "chapter": "卷七十六",
    "chapternum": 76,
    "charstyle": "近體詩",
    "linenum": 140,
    "type": "标题",
    "linetype": "title",
    "content": "獨居有懐",
    "author": "李商隠"
  },
  {
    "id": 135643,
    "uid": "line-76-141",
    "chapter": "卷七十六",
    "chapternum": 76,
    "charstyle": "近體詩",
    "linenum": 141,
    "type": "内容",
    "linetype": "content",
    "content": "麝重愁風逼羅疎畏月侵怨魂迷恐㫁嬌喘細疑沉數急芙蓉帶頻抽翡翠簮柔情終不逺遙妒巳先深浦冷鴛鴦去園空蛺蝶尋蠟花長遞淚筝柱鎮移心覔使嵩雲暮迴頭灞岸陰只間凉葉院露井近寒砧",
    "author": "李商隠"
  },
  {
    "id": 135644,
    "uid": "line-76-142",
    "chapter": "卷七十六",
    "chapternum": 76,
    "charstyle": "近體詩",
    "linenum": 142,
    "type": "标题",
    "linetype": "title",
    "content": "有感〈乙卯年有感丙辰年詩成〉",
    "author": "李商隠"
  },
  {
    "id": 135645,
    "uid": "line-76-143",
    "chapter": "卷七十六",
    "chapternum": 76,
    "charstyle": "近體詩",
    "linenum": 143,
    "type": "内容组合",
    "linetype": "contentgroup",
    "content": "",
    "author": "李商隠"
  },
  {
    "id": 135646,
    "uid": "line-76-144",
    "chapter": "卷七十六",
    "chapternum": 76,
    "charstyle": "近體詩",
    "linenum": 144,
    "type": "内容",
    "linetype": "content",
    "content": "九服歸元化三靈叶睿圖如何本初輩自取屈氂誅有甚當車泣因勞下殿趨何成奏雲物直是滅萑苻證逮符書密辭連性命俱竟縁尊漢相不早辨胡雛鬼籙分朝部軍烽照上都敢云堪慟哭未免怨洪爐",
    "author": "李商隠"
  },
  {
    "id": 135647,
    "uid": "line-76-145",
    "chapter": "卷七十六",
    "chapternum": 76,
    "charstyle": "近體詩",
    "linenum": 145,
    "type": "内容",
    "linetype": "content",
    "content": "丹陛猶敷奏彤庭歘戰争臨危對盧植始悔用龎萌御仗收前殿〈一作隊〉兵徒劇背城蒼黄五色棒掩遏一陽生古有清君側今非乏老成素心雖未易此舉太無名誰瞑銜寃目寜吞欲絶聲近聞開夀讌不廢用咸英〈錢龍惕箋曰甘露之變從古未有也閹䜿横行南司塗炭當時士大夫深疾訓注之奸邪反若假手宦寺殱除大憝者一時如鄭覃李石以不忤中人而命相矣李徳裕李宗閔以訓注所逐而量移矣令狐楚號為仇士良所不恱而上問王涯手書反狀則應曰然矣節度使兵仗㕘辭則乞停罷矣汲汲然惟恐得罪宦官以取禍後世不咎文宗之不宻失臣則恨訓注之狂躁誤國而當日情勢未有寃論之者可異也自古以來宦官盜竊國柄莫横于漢之十常侍故何進等謀誅之不勝反為所殺然進之謀進始之非命于靈帝也訓内與文宗謀而外連藩鎮以誅宫奴謂之奉天討可也詭言甘露衷甲帷幄謂之謀勇可也事已敗裂猶攀呼乗輿投身虎口謂之死事可也迨奄人得志身分族滅此時文宗稍欲救之則有閻樂望夷之禍天道至此不可問矣何獨區區罪訓也使非平日傾險君子猶將與之不成之責何乃甚乎其時設國有重臣不畏强禦倡言訓等之無辜士良諸凶猶未必刃加其頸也乃箝口不言而請王涯三相罪名僅僅出于劉從諌亦可恥矣義山詩云古有清君側今非乏老成素心雖未易此舉太無名誰瞑銜寃目寜吞欲絶聲其感憤激烈有不同于衆論者故特表而出之〉",
    "author": "李商隠"
  },
  {
    "id": 135648,
    "uid": "line-76-146",
    "chapter": "卷七十六",
    "chapternum": 76,
    "charstyle": "近體詩",
    "linenum": 146,
    "type": "内容组合",
    "linetype": "contentgroup",
    "content": "",
    "author": "李商隠"
  },
  {
    "id": 135649,
    "uid": "line-76-147",
    "chapter": "卷七十六",
    "chapternum": 76,
    "charstyle": "近體詩",
    "linenum": 147,
    "type": "标题",
    "linetype": "title",
    "content": "鏡檻",
    "author": "李商隠"
  },
  {
    "id": 135650,
    "uid": "line-76-148",
    "chapter": "卷七十六",
    "chapternum": 76,
    "charstyle": "近體詩",
    "linenum": 148,
    "type": "内容",
    "linetype": "content",
    "content": "鏡檻芙蓉入香臺翡翠過撥弦驚火鳳交扇拂天鵞隠忍陽城笑喧傳郢市歌仙眉瓊作葉佛髻鈿為螺五里無因霧三秋只見河月中供藥剰海上得綃多玉集胡沙割犀留聖水磨斜門穿戲蝶小閣鎖飛蛾騎䄡侵韀卷車帷約幰鈋傳書兩行雁取酒一封駞橋迥凉風壓溝横〈一作斜〉夕照和待烏燕太子駐馬魏東阿想像鋪芳褥依稀解醉羅散時簾隔露卧後幕生波梯穏從攀桂弓調任射莎豈能抛㫁夢聴鼓事朝珂",
    "author": "李商隠"
  },
  {
    "id": 135651,
    "uid": "line-76-149",
    "chapter": "卷七十六",
    "chapternum": 76,
    "charstyle": "近體詩",
    "linenum": 149,
    "type": "标题",
    "linetype": "title",
    "content": "送千牛李將軍赴闕五十韻",
    "author": "李商隠"
  },
  {
    "id": 135652,
    "uid": "line-76-150",
    "chapter": "卷七十六",
    "chapternum": 76,
    "charstyle": "近體詩",
    "linenum": 150,
    "type": "内容",
    "linetype": "content",
    "content": "照席瓊枝秀當年紫綬榮班資古直閣勲伐舊西京在昔王綱紊因誰國步清如無一戰霸安有大横庚内䜿依憑切凶門責望輕中台終惡直上將更邀盟丹陛祥烟滅皇闈殺氣横喧闐衆狙怒容易八蠻驚檮杌寛之乆防風戮不行素來矜異類此去豈親征舎魯真非䇿居邠未有名曽無力牧御寜待雨師迎火箭侵乗石雲橋逼禁營何時絶刁斗不夜見攙搶屢亦聞投鼠誰其敢射鯨世情休念亂物議笑輕生大鹵思龍躍蒼梧失象耕靈衣沾愧汗儀馬困陰兵别館蘭薫酷深宫蠟燄明黄山遮舞態黒水㫁歌聲縱未移周鼎何辭免趙坑空拳〈當作弮〉轉鬬地數板不沈城且欲憑神算無因計力争幽囚蘇武節棄市仲由纓下殿言終驗増埤事早萌蒸雞殊减饍屑麴異和羮否極時還泰屯餘運果亨流離幾南度倉卒得西平神鬼收昏黒姦兇首〈去聲〉滿盈官非督䕶貴師以丈人貞覆載還髙下寒暄急改更馬前烹莽卓壇上揖韓彭扈蹕三才正回軍六合晴此時惟短劍仍世盡雙旌顧我猶羣從逢君歎老成慶流歸嫡長貽厥在名卿隼擊須當要鵬搏莫問程趨朝排玉座出位泣金莖幸藉梁園賦叨䝉許氏評中郎推貴壻定逺重時英政已標三尚人今佇一鳴長刀懸月魄快馬駭星精披豁慚深眷暌離動素誠蕙留春晼晚松待嵗峥嶸異縣期迴雁登時已飯鯖去程風刺刺别夜漏丁丁庾信生多感楊朱死有情絃危中婦瑟甲冷想夫筝㑹與〈去聲〉秦樓鳳俱聴漢苑鸎洛川迷曲沼烟月兩心傾",
    "author": "李商隠"
  },
  {
    "id": 135653,
    "uid": "line-76-151",
    "chapter": "卷七十六",
    "chapternum": 76,
    "charstyle": "近體詩",
    "linenum": 151,
    "type": "标题",
    "linetype": "title",
    "content": "詠懐寄秘閣舊僚二十六韻",
    "author": "李商隠"
  },
  {
    "id": 135654,
    "uid": "line-76-152",
    "chapter": "卷七十六",
    "chapternum": 76,
    "charstyle": "近體詩",
    "linenum": 152,
    "type": "内容",
    "linetype": "content",
    "content": "年鬢日堪悲衡茅益自嗤攻文枯若木處世鈍如鎚敢忘垂堂戒寜將暗室欺懸頭曽苦學折臂反成醫僕御嫌夫懦孩童笑叔癡小男方嗜栗幼女漫憂葵遇炙〈一作䏑〉誰先噉逢韲即便〈一作更〉吹官銜同畫餅面貌乏凝脂典籍將蠡測文章若管窺圖形翻類狗入夢肯非羆自哂成書簏終當呪酒巵懶沾襟上血羞鑷鏡中絲槖籥言方喻樗蒱齒詎知事神徒惕慮佞佛愧虚辭曲藝垂麟角浮名狀虎皮乗軒寜見寵巢幕更逢危禮俗拘𥞇喜侯王忻戴逵途窮方結舌静勝但搘頥糲食空彈劍亨衢詎置錐柏臺成口號芸閣暫肩隨悔逐遷鶯伴誰觀擇虱時甕間眠太率牀下隠何卑奮迹登弘閣摧心對董帷挍讐如有暇松竹一相思",
    "author": "李商隠"
  },
  {
    "id": 135655,
    "uid": "line-76-153",
    "chapter": "卷七十六",
    "chapternum": 76,
    "charstyle": "近體詩",
    "linenum": 153,
    "type": "标题",
    "linetype": "title",
    "content": "自桂林奉使江陵途中感懐寄獻尚書",
    "author": "李商隠"
  },
  {
    "id": 135656,
    "uid": "line-76-154",
    "chapter": "卷七十六",
    "chapternum": 76,
    "charstyle": "近體詩",
    "linenum": 154,
    "type": "内容",
    "linetype": "content",
    "content": "下客依蓮幙明公念竹林縱然膺使命何以奉徽音投刺雖傷晩酬恩豈在今迎來新瑣闥從到碧瑤岑水勢初知海天文始識參固慚非賈誼惟恐後陳琳前席驚虚辱華樽許細斟尚憐秦痔苦不遣楚醪沈既載從戎筆仍披選勝襟瀧通伏波柱簾對有虞琴宅與嚴城接門藏列岫深閣凉松冉冉堂静桂森森社内容周續鄉中保展禽白衣居士訪烏㡌逸人尋佞佛將成縛耽書或類滛長懐五羖贖終著九州箴良訊封鴛綺餘光借玳簪張衡愁浩浩沈約瘦愔愔蘆白疑粘鬢楓丹欲照心歸期無鴈報旅抱有猿侵短日安能駐低雲只有陰亂鴉衝㬠〈即晒字〉網寒女簇遙砧東道違寜乆西園望不禁江生魂黯黯泉客淚涔涔逸翰應藏法髙辭肯浪吟數須傳庾翼莫獨與盧諶假寐憑書簏哀吟叩劍鐔未嘗貪偃息𨚗復擬登臨彼美迴清鏡其誰受曲針人皆向燕路無乃費黄金",
    "author": "李商隠"
  },
  {
    "id": 135657,
    "uid": "line-76-155",
    "chapter": "卷七十六",
    "chapternum": 76,
    "charstyle": "近體詩",
    "linenum": 155,
    "type": "标题",
    "linetype": "title",
    "content": "五言述徳抒情詩一首四十韻獻上杜七兄僕射相公",
    "author": "李商隠"
  },
  {
    "id": 135658,
    "uid": "line-76-156",
    "chapter": "卷七十六",
    "chapternum": 76,
    "charstyle": "近體詩",
    "linenum": 156,
    "type": "内容",
    "linetype": "content",
    "content": "帝作黄金闕仙開白玉京有人扶太極帷嶽降元精耿賈官勲大荀陳地望清旂常懸祖徳甲令著嘉聲經出宣尼壁書留晏子楹武鄉傳陣法踐土主文盟自昔流王澤由來仗國楨九河分合沓一柱忽峥嶸得主勞三顧驚人肯再鳴碧虚天共轉黄道日同行後飲曹參酒先和傳說羮即時賢路闢此夜泰階平願保無疆福將圖不朽名率身期濟世叩額慮興兵感念殽屍露咨嗟趙卒坑儻令安隠忍何以贊貞明惡草雖當路寒松實挺生人言真可畏公意本無争故事留臺閣前驅且斾旌芙蓉王儉府楊柳亞夫營清嘯頻疎俗髙談屢析酲過庭多令子乞墅有名甥南詔應聞命西山莫敢驚寄辭收的博端坐掃欃槍雅宴初無倦長歌底有情檻危春水暖樓迥雪峯晴移席牽緗〈一作湘〉蔓迴橈撲絳英誰知杜武庫只見謝宣城有客趨髙義於今滯下卿登門慚後至置驛恐虚迎自是依劉表安能比老彭雕龍心已切畫虎意何成豈有〈一作省〉曽黔突徒勞不倚衡乗時乖巧宦占象合艱貞廢忘淹中學遲迴谷口耕悼傷潘岳重樹立馬遷輕隴鳥悲丹觜湘蘭怨紫莖歸期過舊歲旅夢遶殘更弱植叨華族衰門倚外兄欲陳勞者曲未唱淚先横",
    "author": "李商隠"
  },
  {
    "id": 135659,
    "uid": "line-76-157",
    "chapter": "卷七十六",
    "chapternum": 76,
    "charstyle": "近體詩",
    "linenum": 157,
    "type": "标题",
    "linetype": "title",
    "content": "今月二日不自量度輙以詩一首四十韻干凟尊嚴伏䝉仁恩俯賜披覧奬踰其實情溢于辭顧惟疎蕪曷用酬戴輙復五言四十韻詩獻上亦詩人咏歎不足之義也",
    "author": "李商隠"
  },
  {
    "id": 135660,
    "uid": "line-76-158",
    "chapter": "卷七十六",
    "chapternum": 76,
    "charstyle": "近體詩",
    "linenum": 158,
    "type": "内容",
    "linetype": "content",
    "content": "家擅無雙譽朝居第一功四時當首夏八節應條風滌濯臨清濟巉巖倚碧嵩鮑壺氷皎潔王佩玉丁東處劇張京兆通經戴侍中將星臨迥夜卿月麗層穹下令銷秦盜髙談破宋聾含霜太山竹拂霧嶧陽桐樂道乾知退當官蹇匪躬服箱青海馬入兆渭川熊固是符真宰徒勞譲化工鳳池春㶑灔雞樹曉曈曨願守三章約還期九譯通薫琴調大舜寳瑟和神農慷慨資元老周旋值狡童仲尼羞問陳魏絳喜和戎欵欵將除蠧孜孜欲逹聰所求因渭濁安肯與雷同物議將調鼎君恩忽賜弓開吳相上下全蜀占西東鋭卒魚懸餌豪胥鳥在籠疲民呼杜母隣國仰羊公置驛推東道安禪合北宗嘉賔増重價上士悟真空扇舉遮王導樽開見孔融烟飛愁舞罷塵定〈一作起〉惜歌終岸柳兼池緑園花映燭紅未曽周顗醉轉覺季心恭繫滯喧人望便蕃屬聖衷天書何日降庭燎幾時烘早嵗乖投刺今晨幸發䝉逺途哀跛鼈薄藝奬雕蟲故事曽尊隗前修有薦雄終須煩刻畫聊擬更磨礲蠻嶺晴留雪巴江晩帶楓營巢憐越燕裂帛待燕鴻自苦誠先蘖長飄不後蓬容華雖少健思緒即悲翁感激淮山館優游碣石宫待公三入相丕祚始無窮",
    "author": "李商隠"
  },
  {
    "id": 135661,
    "uid": "line-76-159",
    "chapter": "卷七十六",
    "chapternum": 76,
    "charstyle": "近體詩",
    "linenum": 159,
    "type": "标题",
    "linetype": "title",
    "content": "寄太原盧司空三十韻",
    "author": "李商隠"
  },
  {
    "id": 135662,
    "uid": "line-76-160",
    "chapter": "卷七十六",
    "chapternum": 76,
    "charstyle": "近體詩",
    "linenum": 160,
    "type": "内容",
    "linetype": "content",
    "content": "隋艦臨淮甸唐旗出井陘㫁鼇搘四柱卓馬濟三靈祖業隆盤古孫謀復大庭從來師俊傑可以煥丹青舊族開東岳雄圖奮北溟邪同獬廌觸樂伴鳳凰聴酣戰仍揮日降妖亦鬭霆將軍功不伐叔舅徳惟馨雞塞誰生事狼烟不暫停擬填滄海鳥敢競太陽螢内草纔傳詔前茅已勒銘那勞出師表盡入大荒經徳水縈長帶陰山繞畫屏秪憂非綮肯未覺有膻腥保佐資冲漠扶持在杳㝠乃心防暗室華髮稱明廷按甲神初静揮戈思欲醒羲之當妙選孝若近歸寜月色來侵幌詩成看轉櫺羅含黄菊宅柳惲白蘋汀神物龜酬孔僊才鶴姓丁西山童子藥南極老人星自頃徒窺管於今愧挈瓶何由叨末席還得叩玄扃莊叟虛悲雁終童漫識鼮幕中雖䇿畫劍外且伶俜俁俁行忘止鰥鰥卧不瞑身應瘠於魯淚欲溢為滎禹貢思金鼎堯圖憶土鉶公乎來入相王欲駕云亭",
    "author": "李商隠"
  },
  {
    "id": 135663,
    "uid": "line-76-161",
    "chapter": "卷七十六",
    "chapternum": 76,
    "charstyle": "近體詩",
    "linenum": 161,
    "type": "章节说明",
    "linetype": "bookdesc",
    "content": "御定全唐詩録卷七十六",
    "author": "李商隠"
  },
  {
    "id": 135664,
    "uid": "line-76-162",
    "chapter": "卷七十六",
    "chapternum": 76,
    "charstyle": "",
    "linenum": 162,
    "type": "章节说明",
    "linetype": "bookdesc",
    "content": "<集部,總集類,御定全唐詩錄>",
    "author": ""
  }
]