[
  {
    "id": 66805,
    "uid": "poem-99-1",
    "chapter": "卷九十九",
    "chapternum": 99,
    "charstyle": "近體詩",
    "title": "九月九日上幸慈恩寺登浮圖羣臣上菊花壽酒賦詩應制",
    "titledesc": "",
    "collection": "",
    "collectiondesc": "",
    "poemindex": 1,
    "author": "上官昭容",
    "content": "帝里重陽節，香園萬乗來。\n却邪萸入佩，獻壽菊傳杯。\n塔類承天湧，門疑待佛開。\n睿詞懸日月，長得仰昭囘。\n"
  },
  {
    "id": 66806,
    "uid": "poem-99-2",
    "chapter": "卷九十九",
    "chapternum": 99,
    "charstyle": "近體詩",
    "title": "遊長寧公主流杯池",
    "titledesc": "",
    "collection": "",
    "collectiondesc": "",
    "poemindex": 2,
    "author": "上官昭容",
    "content": "登山一長望，正遇九春初。\n結駟填街術，閭閻滿邑居。\n鬭雪梅先吐，驚風栁未舒。\n直愁斜日落，不畏酒樽虛。\n"
  },
  {
    "id": 66807,
    "uid": "poem-99-3",
    "chapter": "卷九十九",
    "chapternum": 99,
    "charstyle": "近體詩",
    "title": "遊長寧公主流杯池",
    "titledesc": "",
    "collection": "",
    "collectiondesc": "",
    "poemindex": 3,
    "author": "上官昭容",
    "content": "霽曉氣清和，披襟賞薜蘿。\n玳瑁凝春色，琉璃漾水波。\n跂石聊長嘯，攀松乍短歌。\n除非物外者，誰就此經過。\n"
  },
  {
    "id": 66808,
    "uid": "poem-99-4",
    "chapter": "卷九十九",
    "chapternum": 99,
    "charstyle": "近體詩",
    "title": "遊長寧公主流杯池",
    "titledesc": "",
    "collection": "",
    "collectiondesc": "",
    "poemindex": 4,
    "author": "上官昭容",
    "content": "暫爾遊仙第，淹留惜未歸。\n霞𥦗明月滿，澗户白雲飛。\n書引藤為架，人將薜作衣。\n此真攀玩所，臨睨賞光輝〈長寧公主韋庶人所生下嫁揚眘交皇帝制曰門下特進行右散騎常侍駙馬都尉觀國公楊眘交分榮戚里藉寵公門恭肅著於立身協勤效於從政鳯凰樓上宛符琴瑟之歡烏鵲橋邊載協松蘿之契宜覃茅土式廣山河因造第于東都府財幾竭又取西京高士廉第左金吾衛廢營改為宅作三重樓築山浚池帝及后數臨幸令昭容賦詩羣臣屬和〉。\n"
  },
  {
    "id": 66809,
    "uid": "poem-99-5",
    "chapter": "卷九十九",
    "chapternum": 99,
    "charstyle": "近體詩",
    "title": "綵書怨",
    "titledesc": "",
    "collection": "",
    "collectiondesc": "",
    "poemindex": 5,
    "author": "上官昭容",
    "content": "葉下洞庭初，思君萬里餘。\n露濃香被冷，月落錦屏虛。\n欲奏江南曲，貪封薊北書。\n書中無别意，惟悵久離居。\n"
  },
  {
    "id": 66810,
    "uid": "poem-99-6",
    "chapter": "卷九十九",
    "chapternum": 99,
    "charstyle": "近體詩",
    "title": "十月駕幸三會寺",
    "titledesc": "",
    "collection": "",
    "collectiondesc": "",
    "poemindex": 6,
    "author": "上官昭容",
    "content": "釋子談經處，軒臣刻字留。\n故臺遺老識，殘簡聖君求。\n駐蹕懷千古，開襟望九州。\n四山緣塞合，二水夾城流。\n宸翰陪瞻仰，天杯接獻酬。\n太平詞藻盛，長願紀鴻休。\n"
  },
  {
    "id": 66811,
    "uid": "poem-99-7",
    "chapter": "卷九十九",
    "chapternum": 99,
    "charstyle": "近體詩",
    "title": "駕幸新豐温泉宫獻詩",
    "titledesc": "",
    "collection": "",
    "collectiondesc": "",
    "poemindex": 7,
    "author": "上官昭容",
    "content": "三冬季月景隆年，萬乗觀風出灞川。\n遥看電躍龍為馬，迴矚霜原玉作田。\n"
  },
  {
    "id": 66812,
    "uid": "poem-99-8",
    "chapter": "卷九十九",
    "chapternum": 99,
    "charstyle": "近體詩",
    "title": "駕幸新豐温泉宫獻詩",
    "titledesc": "",
    "collection": "",
    "collectiondesc": "",
    "poemindex": 8,
    "author": "上官昭容",
    "content": "鸞旂掣曳拂空迴，羽騎驂驔躡景來。\n隱隱驪山雲外聳，迢迢御帳日邊開。\n"
  },
  {
    "id": 66813,
    "uid": "poem-99-9",
    "chapter": "卷九十九",
    "chapternum": 99,
    "charstyle": "近體詩",
    "title": "駕幸新豐温泉宫獻詩",
    "titledesc": "",
    "collection": "",
    "collectiondesc": "",
    "poemindex": 9,
    "author": "上官昭容",
    "content": "翠幕珠幃敞月營，金罍玉斚泛蘭英。\n嵗嵗年年常扈蹕，長長久久樂昇平。\n"
  },
  {
    "id": 66814,
    "uid": "poem-99-10",
    "chapter": "卷九十九",
    "chapternum": 99,
    "charstyle": "近體詩",
    "title": "奉和御製麟徳殿宴百僚",
    "titledesc": "",
    "collection": "",
    "collectiondesc": "",
    "poemindex": 10,
    "author": "宋若照",
    "content": "垂衣臨八極，肅穆四門通。\n自是無為化，非關輔弼功。\n修文招隱伏，尚武殄妖兇。\n徳炳韶光熾，恩沾雨露濃。\n衣冠陪御宴，禮樂盛朝宗。\n萬壽稱觴舉，千年信一同。\n"
  },
  {
    "id": 66815,
    "uid": "poem-99-11",
    "chapter": "卷九十九",
    "chapternum": 99,
    "charstyle": "近體詩",
    "title": "催妝詩",
    "titledesc": "",
    "collection": "",
    "collectiondesc": "",
    "poemindex": 11,
    "author": "宋若憲",
    "content": "雲安公主貴，出嫁五侯家。\n天母親調粉，日兄憐賜花。\n催鋪百子帳，待障七香車。\n借問妝成未，東方欲曉霞。\n"
  },
  {
    "id": 66816,
    "uid": "poem-99-12",
    "chapter": "卷九十九",
    "chapternum": 99,
    "charstyle": "近體詩",
    "title": "奉和御製麟徳殿宴百僚",
    "titledesc": "",
    "collection": "",
    "collectiondesc": "",
    "poemindex": 12,
    "author": "宋若筍",
    "content": "端拱承休命，時清荷聖皇。\n四聰聞受諫，五服逺朝王。\n景媚鶯初囀，春殘日正長。\n命筵多濟濟，盛樂復鏘鏘。\n酆鎬誰將敵，横汾未可方。\n願齊山嶽壽，福祉永無疆。\n"
  },
  {
    "id": 66817,
    "uid": "poem-99-13",
    "chapter": "卷九十九",
    "chapternum": 99,
    "charstyle": "近體詩",
    "title": "袍中詩",
    "titledesc": "",
    "collection": "",
    "collectiondesc": "",
    "poemindex": 13,
    "author": "開元宫人",
    "content": "沙場征戍客，寒苦若為眠。\n戰袍經手作，知落阿誰邊。\n蓄意多添線，含情更著綿。\n今生巳過也，重結後生緣〈開元中賜邊軍纊衣製於宫中有兵士於短袍中得此詩以白帥帥進呈明皇以詩遍示宫中曰作者勿隱不汝罪也有一宫人自言萬死上深憫之遂以嫁得詩者謂曰吾與汝結今生縁邊人感泣〉。\n"
  },
  {
    "id": 66818,
    "uid": "poem-99-14",
    "chapter": "卷九十九",
    "chapternum": 99,
    "charstyle": "近體詩",
    "title": "題落葉",
    "titledesc": "",
    "collection": "",
    "collectiondesc": "",
    "poemindex": 14,
    "author": "天寳宫人",
    "content": "舊寵悲秋扇，新恩寄早春。\n聊題一紅葉，將寄接流人〈天寳末宫娥衰悴不願備宫掖者因落葉上題詩隨御水而出顧況聞而和之云愁見鶯啼栁絮飛上陽宫女斷腸時君恩不禁東流水葉上題詩寄與誰既達宸聰由是遣出〉。\n"
  },
  {
    "id": 66819,
    "uid": "poem-99-15",
    "chapter": "卷九十九",
    "chapternum": 99,
    "charstyle": "近體詩",
    "title": "杏葉詩",
    "titledesc": "",
    "collection": "",
    "collectiondesc": "",
    "poemindex": 15,
    "author": "天寳宫人",
    "content": "一葉題詩出禁城，誰人酬和獨含情。\n自嗟不及波中葉，蕩漾乗春取次行。\n"
  },
  {
    "id": 66820,
    "uid": "poem-99-16",
    "chapter": "卷九十九",
    "chapternum": 99,
    "charstyle": "近體詩",
    "title": "題紅葉",
    "titledesc": "",
    "collection": "",
    "collectiondesc": "",
    "poemindex": 16,
    "author": "宣宗宫人韓氏",
    "content": "流水何太急，深宫盡日閒。\n殷勤謝紅葉，好去到人間。\n"
  },
  {
    "id": 66821,
    "uid": "poem-99-17",
    "chapter": "卷九十九",
    "chapternum": 99,
    "charstyle": "近體詩",
    "title": "自感",
    "titledesc": "",
    "collection": "",
    "collectiondesc": "",
    "poemindex": 17,
    "author": "宣宗宫人韓氏",
    "content": "一聫佳句隨流水，十載幽思滿素懷。\n今日却成鸞鳯友，方知紅葉是良媒〈宣宗時盧渥應舉偶臨御溝得一紅葉有詩云云及放宫人渥獲氏氏覩紅葉嗟吁久之復感而作是詩一説僖宗時于祐晚步禁衢得紅葉詩祐亦題一葉云曾聞葉上題紅怨葉上題詩寄阿誰後娶宫人韓氏見葉驚曰此妾所作妾水中亦得一葉騐之相合北夢瑣言又載進士李茵得紅葉娶韓氏三説不同并紀于此〉。\n"
  },
  {
    "id": 66822,
    "uid": "poem-99-18",
    "chapter": "卷九十九",
    "chapternum": 99,
    "charstyle": "古體詩",
    "title": "惜春花",
    "titledesc": "",
    "collection": "",
    "collectiondesc": "",
    "poemindex": 18,
    "author": "鮑君徽",
    "content": "枝上花花下人可惜顔色俱青春昨日看花花灼灼今日看花花欲落不如盡此花下歡莫待春風總吹却鶯歌蝶舞媚韶光紅爐煮茗松花香妝成吟態恣遊樂獨把花枝歸洞房"
  },
  {
    "id": 66823,
    "uid": "poem-99-19",
    "chapter": "卷九十九",
    "chapternum": 99,
    "charstyle": "近體詩",
    "title": "東亭茶燕",
    "titledesc": "",
    "collection": "",
    "collectiondesc": "",
    "poemindex": 19,
    "author": "鮑君徽",
    "content": "閒朝向晚出簾櫳，茗燕東亭四望通。\n逺眺城池山色裏，俯聆絃管水聲中。\n幽篁映沼新抽翠，芳槿低檐欲吐紅。\n坐久此中無限興，更憐團扇起秋風。\n"
  },
  {
    "id": 66824,
    "uid": "poem-99-20",
    "chapter": "卷九十九",
    "chapternum": 99,
    "charstyle": "古體詩",
    "title": "太平詩",
    "titledesc": "",
    "collection": "",
    "collectiondesc": "",
    "poemindex": 20,
    "author": "金徳真",
    "content": "大唐開鴻業，巍巍皇猷昌。\n止戈戎衣定，修文繼百王。\n統天崇雨施，理物體含章。\n深仁諧日月，撫運邁時康。\n幡旗既赫赫，鉦鼓何鍠鍠。\n外夷違命者，剪覆被天殃。\n和風凝宇宙，遐邇競呈祥。\n四時調玉燭，七曜巡萬方。\n維岳降宰輔，維帝任忠良。\n五三同一徳，照我唐家光。\n"
  },
  {
    "id": 66825,
    "uid": "poem-99-21",
    "chapter": "卷九十九",
    "chapternum": 99,
    "charstyle": "近體詩",
    "title": "送兄",
    "titledesc": "",
    "collection": "",
    "collectiondesc": "",
    "poemindex": 21,
    "author": "七嵗女子",
    "content": "别路雲初起，離亭葉正稀。\n所嗟人異鴈，不作一行飛〈如意中女年七嵗而能詩武后令賦别兄詩應聲而成〉。\n"
  },
  {
    "id": 66826,
    "uid": "poem-99-22",
    "chapter": "卷九十九",
    "chapternum": 99,
    "charstyle": "古體詩",
    "title": "擬古",
    "titledesc": "",
    "collection": "",
    "collectiondesc": "",
    "poemindex": 22,
    "author": "趙氏",
    "content": "鬱蒸夏將半，暑氣扇飛閣。\n驟雨滿空來，當軒捲簾幙。\n度雲開夕霽，宇宙何清廓。\n明月流素光，輕風换炎鑠。\n孤鸞傷對影，寳瑟悲别鶴。\n君子去不還，揺心欲何托。\n"
  },
  {
    "id": 66827,
    "uid": "poem-99-23",
    "chapter": "卷九十九",
    "chapternum": 99,
    "charstyle": "近體詩",
    "title": "送男彦輔左貶",
    "titledesc": "",
    "collection": "",
    "collectiondesc": "",
    "poemindex": 23,
    "author": "林氏",
    "content": "他日初投杼，勤王在隱兵。\n有辭期不罰，積意許相仍。\n謫宦今何在，衘寃猶未勝。\n天涯分越徼，驟騎速毗陵。\n腸斷復何苦，書傳寫豈能。\n淚添江水逺，心劇海雲蒸。\n明月珠難識，甘泉賦可稱。\n但將忠報主，何懼㸃青蠅。\n"
  },
  {
    "id": 66828,
    "uid": "poem-99-24",
    "chapter": "卷九十九",
    "chapternum": 99,
    "charstyle": "近體詩",
    "title": "新妝",
    "titledesc": "",
    "collection": "",
    "collectiondesc": "",
    "poemindex": 24,
    "author": "楊容華",
    "content": "宿鳥驚眠罷，房櫳乗曉開。\n鳯釵金作縷，鸞鏡玉為臺。\n妝似臨池出，人疑向月來。\n自憐方未巳，欲去復徘徊。\n"
  },
  {
    "id": 66829,
    "uid": "poem-99-25",
    "chapter": "卷九十九",
    "chapternum": 99,
    "charstyle": "古體詩",
    "title": "古意",
    "titledesc": "",
    "collection": "",
    "collectiondesc": "",
    "poemindex": 25,
    "author": "張夫人",
    "content": "轆轤曉轉素絲綆，桐聲夜落蒼苔磚。\n涓涓吹溜若時雨，濯濯嘉蔬非用天。\n丈人不解此中意，抱甕當時徒自賢。\n"
  },
  {
    "id": 66830,
    "uid": "poem-99-26",
    "chapter": "卷九十九",
    "chapternum": 99,
    "charstyle": "古體詩",
    "title": "拜新月",
    "titledesc": "",
    "collection": "",
    "collectiondesc": "",
    "poemindex": 26,
    "author": "張夫人",
    "content": "拜新月拜月出堂前暗魄初籠桂虛弓未引弦拜新月拜月妝樓上鸞鏡未安臺蛾眉巳相向拜新月拜月不勝情庭前風露清月臨人自老人望月長生東家阿母亦拜月一拜一悲聲斷絶昔年拜月逞容輝如今拜月雙淚垂囘看衆女拜新月却憶閨中年少時"
  },
  {
    "id": 66831,
    "uid": "poem-99-27",
    "chapter": "卷九十九",
    "chapternum": 99,
    "charstyle": "近體詩",
    "title": "雙槿樹",
    "titledesc": "",
    "collection": "",
    "collectiondesc": "",
    "poemindex": 27,
    "author": "張文姬",
    "content": "綠葉競扶疎，紅姿相照灼。\n不學桃李花，亂向春風落。\n"
  },
  {
    "id": 66832,
    "uid": "poem-99-28",
    "chapter": "卷九十九",
    "chapternum": 99,
    "charstyle": "近體詩",
    "title": "池上竹",
    "titledesc": "",
    "collection": "",
    "collectiondesc": "",
    "poemindex": 28,
    "author": "張文姬",
    "content": "此君臨此池，枝低水相近。\n碧色綠波中，日日流不盡。\n"
  },
  {
    "id": 66833,
    "uid": "poem-99-29",
    "chapter": "卷九十九",
    "chapternum": 99,
    "charstyle": "近體詩",
    "title": "沙上鷺",
    "titledesc": "",
    "collection": "",
    "collectiondesc": "",
    "poemindex": 29,
    "author": "張文姬",
    "content": "沙頭一水禽，鼓翼揚清音。\n只待高風便，非無雲漢心。\n"
  },
  {
    "id": 66834,
    "uid": "poem-99-30",
    "chapter": "卷九十九",
    "chapternum": 99,
    "charstyle": "近體詩",
    "title": "溪口雲",
    "titledesc": "",
    "collection": "",
    "collectiondesc": "",
    "poemindex": 30,
    "author": "張文姬",
    "content": "溶溶溪口雲，纔向溪中吐。\n不復歸溪中，還作溪中雨。\n"
  },
  {
    "id": 66835,
    "uid": "poem-99-31",
    "chapter": "卷九十九",
    "chapternum": 99,
    "charstyle": "古體詩",
    "title": "贈鄭女郎古意",
    "titledesc": "",
    "collection": "",
    "collectiondesc": "",
    "poemindex": 31,
    "author": "蔣藴",
    "content": "昨夜巫山中，失却陽臺女。\n朝來香閣裏，獨伴楚王語。\n豔陽灼灼河，洛神珠簾繡。\n户青樓春能，彈箜篌弄纎。\n指愁殺門外，少年子笑開。\n一面紅粉妝，東園幾樹桃。\n花死朝理曲，暮理曲獨坐。\n𥦗前一片玉，行也嬌步也。\n嬌見之令人，魂魄消堂前。\n錦褥紅地爐，綠沈香榼傾。\n屠蘇解佩時，時歇歌管芙。\n蓉帳裏蘭麝，滿挽起羅衣。\n香不斷滅燭，每嫌秋夜短。\n"
  },
  {
    "id": 66836,
    "uid": "poem-99-32",
    "chapter": "卷九十九",
    "chapternum": 99,
    "charstyle": "古體詩",
    "title": "擬晉女劉妙容宛轉歌",
    "titledesc": "",
    "collection": "",
    "collectiondesc": "",
    "poemindex": 32,
    "author": "郎大家宋氏",
    "content": "風已清月朗琴復鳴掩抑非千態殷勤是一聲歌宛轉宛轉和且長願為雙黄鵠比翼共翺翔"
  },
  {
    "id": 66837,
    "uid": "poem-99-33",
    "chapter": "卷九十九",
    "chapternum": 99,
    "charstyle": "古體詩",
    "title": "長相思",
    "titledesc": "",
    "collection": "",
    "collectiondesc": "",
    "poemindex": 33,
    "author": "郎大家宋氏",
    "content": "長相思久離别關山阻風煙絶臺上鏡文銷袖中書字滅不見君形影何曾有懽悦"
  },
  {
    "id": 66838,
    "uid": "poem-99-34",
    "chapter": "卷九十九",
    "chapternum": 99,
    "charstyle": "古體詩",
    "title": "朝雲引",
    "titledesc": "",
    "collection": "",
    "collectiondesc": "",
    "poemindex": 34,
    "author": "郎大家宋氏",
    "content": "巴西巫峽指巴東，朝雲觸石上朝空。\n巫山巫峽高何巳，行雲行雨一時起。\n一時起三春暮若，言來且就陽臺路。\n"
  },
  {
    "id": 66839,
    "uid": "poem-99-35",
    "chapter": "卷九十九",
    "chapternum": 99,
    "charstyle": "近體詩",
    "title": "繡迴文龜形詩",
    "titledesc": "",
    "collection": "",
    "collectiondesc": "",
    "poemindex": 35,
    "author": "侯氏",
    "content": "睽離已是十年强，對鏡那堪重理妝。\n聞鴈幾囘修尺素，見霜先為製衣裳。\n開箱疊練先垂淚，拂杵調砧更斷腸。\n繡作龜形獻天子，願教征客早還鄉〈會昌中邊將張暌防戎十餘年侯氏繡𢌞文作龜形詣闕進之帝覽之放暌還鄉賜絹三百疋以彰才美〉。\n"
  },
  {
    "id": 66840,
    "uid": "poem-99-36",
    "chapter": "卷九十九",
    "chapternum": 99,
    "charstyle": "古體詩",
    "title": "贈外",
    "titledesc": "",
    "collection": "",
    "collectiondesc": "",
    "poemindex": 36,
    "author": "魏氏",
    "content": "浮萍依綠水，弱蔦寄青松。\n與君結大義，移天得所從。\n翰林無雙鳥，劍水不分龍。\n諧和類琴瑟，堅固同膠漆。\n義重恩欲深，夷險貴如一。\n本自身不令，積多嬰痛疾。\n朝夕倦牀枕，形體耻巾櫛。\n遊子倦風塵，從官初解巾。\n束裝赴南郢，脂駕出西秦。\n比翼終難遂，銜柴苦未因。\n徒悲楓岸逺，空對柳園春。\n男兒不重舊，丈夫多好新。\n新人喜新聘，朝朝臨粧鏡。\n兩鴛因無比，雙蛾誰與競。\n詎憐愁思人，銜啼嗟薄命。\n蕣華不足恃，松放有餘勁。\n所願好九思，勿令虧百行。\n"
  },
  {
    "id": 66841,
    "uid": "poem-99-37",
    "chapter": "卷九十九",
    "chapternum": 99,
    "charstyle": "近體詩",
    "title": "偕夫遊秦",
    "titledesc": "",
    "collection": "",
    "collectiondesc": "",
    "poemindex": 37,
    "author": "王韞秀",
    "content": "路掃饑寒跡，天哀志氣人。\n休濡離别涙，攜手入西秦。\n"
  },
  {
    "id": 66842,
    "uid": "poem-99-38",
    "chapter": "卷九十九",
    "chapternum": 99,
    "charstyle": "近體詩",
    "title": "寄姨妹",
    "titledesc": "",
    "collection": "",
    "collectiondesc": "",
    "poemindex": 38,
    "author": "王韞秀",
    "content": "相國已隨麟閣貴，家風第一右丞詩。\n笄年解笑鳴機婦，恥見蘇秦富貴時。\n"
  },
  {
    "id": 66843,
    "uid": "poem-99-39",
    "chapter": "卷九十九",
    "chapternum": 99,
    "charstyle": "近體詩",
    "title": "諫外",
    "titledesc": "",
    "collection": "",
    "collectiondesc": "",
    "poemindex": 39,
    "author": "王韞秀",
    "content": "楚竹燕歌動畫梁，更䦨重換舞衣裳。\n公孫開館招佳客，知道浮雲不久長。\n"
  },
  {
    "id": 66844,
    "uid": "poem-99-40",
    "chapter": "卷九十九",
    "chapternum": 99,
    "charstyle": "古體詩",
    "title": "雜言寄夫杜羔",
    "titledesc": "",
    "collection": "",
    "collectiondesc": "",
    "poemindex": 40,
    "author": "杜羔妻趙氏",
    "content": "從君淮海遊再過，蘭杜秋歸來未須。\n臾又欲向梁州梁，州秦嶺西棧道與。\n雲齊羌蠻萬餘落，矛㦸自高低已念。\n寡儔侣復慮勞攀，躋丈夫重志氣兒。\n女空悲啼臨卭滯，遊地肯顧濁水泥。\n人生賦命有厚薄，君但遨遊妾寂寞。\n"
  },
  {
    "id": 66845,
    "uid": "poem-99-41",
    "chapter": "卷九十九",
    "chapternum": 99,
    "charstyle": "近體詩",
    "title": "聞夫杜羔下第將至家寄以二絶",
    "titledesc": "",
    "collection": "",
    "collectiondesc": "",
    "poemindex": 41,
    "author": "杜羔妻趙氏",
    "content": "良人的的有竒才，何事年年被放囘。\n如今妾面羞君面，君若來時近夜來。\n"
  },
  {
    "id": 66846,
    "uid": "poem-99-42",
    "chapter": "卷九十九",
    "chapternum": 99,
    "charstyle": "近體詩",
    "title": "聞夫杜羔下第將至家寄以二絶",
    "titledesc": "",
    "collection": "",
    "collectiondesc": "",
    "poemindex": 42,
    "author": "杜羔妻趙氏",
    "content": "傳聞天子訪沈淪，萬里懷書西入秦。\n早知不用無媒客，恨别江南楊栁春。\n"
  },
  {
    "id": 66847,
    "uid": "poem-99-43",
    "chapter": "卷九十九",
    "chapternum": 99,
    "charstyle": "近體詩",
    "title": "聞夫杜羔登第",
    "titledesc": "",
    "collection": "",
    "collectiondesc": "",
    "poemindex": 43,
    "author": "杜羔妻趙氏",
    "content": "長安此去無多地，鬱鬱葱葱佳氣浮。\n良人得意正年少，今夜醉眠何處樓。\n"
  },
  {
    "id": 66848,
    "uid": "poem-99-44",
    "chapter": "卷九十九",
    "chapternum": 99,
    "charstyle": "近體詩",
    "title": "代夫杜羔贈人",
    "titledesc": "",
    "collection": "",
    "collectiondesc": "",
    "poemindex": 44,
    "author": "杜羔妻趙氏",
    "content": "澹澹春風花落時，不堪秋望更相思。\n無金可買長門賦，有恨空吟團扇詩。\n"
  },
  {
    "id": 66849,
    "uid": "poem-99-45",
    "chapter": "卷九十九",
    "chapternum": 99,
    "charstyle": "近體詩",
    "title": "答外",
    "titledesc": "",
    "collection": "",
    "collectiondesc": "",
    "poemindex": 45,
    "author": "裴柔之",
    "content": "侯門初擁節，御苑栁絲新。\n不是悲殊命，惟愁别近親。\n黄鶯遷古木，珠履徙清塵。\n想到千山外，滄江正暮春。\n"
  },
  {
    "id": 66850,
    "uid": "poem-99-46",
    "chapter": "卷九十九",
    "chapternum": 99,
    "charstyle": "近體詩",
    "title": "聽琴",
    "titledesc": "",
    "collection": "",
    "collectiondesc": "",
    "poemindex": 46,
    "author": "孫氏",
    "content": "玉指朱絃軋復清，湘妃愁怨最難聽。\n初疑颯颯涼風勁，又似蕭蕭暮雨零。\n近若流泉來碧嶂，逺如玄鶴下青㝠。\n夜深彈罷堪惆悵，霧濕叢蘭月滿庭。\n"
  },
  {
    "id": 66851,
    "uid": "poem-99-47",
    "chapter": "卷九十九",
    "chapternum": 99,
    "charstyle": "近體詩",
    "title": "代夫作白蠟燭詩贈人",
    "titledesc": "",
    "collection": "",
    "collectiondesc": "",
    "poemindex": 47,
    "author": "孫氏",
    "content": "景勝銀缸香比蘭，一條白玉逼人寒。\n他時紫禁春風夜，醉草天書仔細看。\n"
  },
  {
    "id": 66852,
    "uid": "poem-99-48",
    "chapter": "卷九十九",
    "chapternum": 99,
    "charstyle": "近體詩",
    "title": "獨夜詞",
    "titledesc": "",
    "collection": "",
    "collectiondesc": "",
    "poemindex": 48,
    "author": "崔公達",
    "content": "晴天霜落寒風急，錦帳羅幃羞更入。\n秦箏不復續斷絃，迴身掩淚挑燈立。\n"
  },
  {
    "id": 66853,
    "uid": "poem-99-49",
    "chapter": "卷九十九",
    "chapternum": 99,
    "charstyle": "古體詩",
    "title": "答外",
    "titledesc": "",
    "collection": "",
    "collectiondesc": "",
    "poemindex": 49,
    "author": "長孫佐轉妻",
    "content": "征人去年戍邊水，夜得邊書字盈紙。\n揮刀就燭裁紅綺，結作同心答千里。\n君寄邊書書莫絶，妾答同心心自結。\n同心再解不心離，離字頻看字愁滅。\n結成一衣和淚封，封書只在懷袖中。\n莫如書字固難久，願學同心長可同〈佐轉戍邊不歸寄邊信於妻妻乃作此詩以答之〉。\n"
  },
  {
    "id": 66854,
    "uid": "poem-99-50",
    "chapter": "卷九十九",
    "chapternum": 99,
    "charstyle": "近體詩",
    "title": "蚤梅",
    "titledesc": "",
    "collection": "",
    "collectiondesc": "",
    "poemindex": 50,
    "author": "劉元載妻",
    "content": "南枝向暖北枝寒，一種春風有兩般。\n憑仗高樓莫吹笛，大家留取倚䦨干。\n"
  },
  {
    "id": 66855,
    "uid": "poem-99-51",
    "chapter": "卷九十九",
    "chapternum": 99,
    "charstyle": "近體詩",
    "title": "寄外征衣〈一作王駕古意詩〉",
    "titledesc": "",
    "collection": "",
    "collectiondesc": "",
    "poemindex": 51,
    "author": "陳玉蘭",
    "content": "夫戍邊關妾在呉，西風吹妾妾憂夫。\n一行書寄千行淚，寒到君邊衣到無。\n"
  },
  {
    "id": 66856,
    "uid": "poem-99-52",
    "chapter": "卷九十九",
    "chapternum": 99,
    "charstyle": "近體詩",
    "title": "留别",
    "titledesc": "",
    "collection": "",
    "collectiondesc": "",
    "poemindex": 52,
    "author": "慎三史",
    "content": "當時心事巳相關，雨散雲飛一餉間。\n便掛孤帆從此去，不堪重上望夫山〈三史十年無嗣瓘夫欲出之慎留此詩為别瓘夫有感復聚如初〉。\n"
  },
  {
    "id": 66857,
    "uid": "poem-99-53",
    "chapter": "卷九十九",
    "chapternum": 99,
    "charstyle": "近體詩",
    "title": "懷良人",
    "titledesc": "",
    "collection": "",
    "collectiondesc": "",
    "poemindex": 53,
    "author": "葛亞兒",
    "content": "蓬鬢荆釵世所稀，布裙猶是嫁時衣。\n胡麻好種無人種，正是歸時不見歸。\n"
  },
  {
    "id": 66858,
    "uid": "poem-99-54",
    "chapter": "卷九十九",
    "chapternum": 99,
    "charstyle": "近體詩",
    "title": "會仙詩",
    "titledesc": "",
    "collection": "",
    "collectiondesc": "",
    "poemindex": 54,
    "author": "葛亞兒",
    "content": "彩鳯揺揺下翠微，烟花漠漠遍芳枝。\n玉𥦗仙會何人見，惟有春風仔細知。\n"
  },
  {
    "id": 66859,
    "uid": "poem-99-55",
    "chapter": "卷九十九",
    "chapternum": 99,
    "charstyle": "近體詩",
    "title": "會仙詩",
    "titledesc": "",
    "collection": "",
    "collectiondesc": "",
    "poemindex": 55,
    "author": "葛亞兒",
    "content": "煙霞迤邐接蓬萊，宫殿參差曉月開。\n羣玉山前人别處，紫鸞飛起望仙臺。\n"
  },
  {
    "id": 66860,
    "uid": "poem-99-56",
    "chapter": "卷九十九",
    "chapternum": 99,
    "charstyle": "近體詩",
    "title": "題奉慈寺",
    "titledesc": "",
    "collection": "",
    "collectiondesc": "",
    "poemindex": 56,
    "author": "楊徳麟",
    "content": "日月金輪動，旃檀碧樹秋。\n塔分鴻鴈翅，鐘掛鳯凰樓。\n"
  },
  {
    "id": 66861,
    "uid": "poem-99-57",
    "chapter": "卷九十九",
    "chapternum": 99,
    "charstyle": "近體詩",
    "title": "寄外",
    "titledesc": "",
    "collection": "",
    "collectiondesc": "",
    "poemindex": 57,
    "author": "張氏",
    "content": "久無音信到羅幃，路逺迢迢遣問誰。\n聞君折得東堂桂，折罷那能不暫歸。\n"
  },
  {
    "id": 66862,
    "uid": "poem-99-58",
    "chapter": "卷九十九",
    "chapternum": 99,
    "charstyle": "近體詩",
    "title": "寄外",
    "titledesc": "",
    "collection": "",
    "collectiondesc": "",
    "poemindex": 58,
    "author": "張氏",
    "content": "驛使今朝過五湖，殷勤為我報狂夫。\n從來誇有龍泉劍，試割相思得斷無〈彭伉及第後廉使于公辟入幕嵗久未囘妻寄此詩伉答詩曰莫訝相如獻賦遲錦書誰道淚沾衣不須化作山頭石待我東堂折桂枝〉。\n"
  },
  {
    "id": 66863,
    "uid": "poem-99-59",
    "chapter": "卷九十九",
    "chapternum": 99,
    "charstyle": "古體詩",
    "title": "寄夫征衣〈一作裴悦寄邊衣〉",
    "titledesc": "",
    "collection": "",
    "collectiondesc": "",
    "poemindex": 59,
    "author": "裴羽仙",
    "content": "深閨乍冷開香匣玉筯微微濕紅頰一陣霜風殺栁條濃煙半夜成黄葉重重白練如霜雪獨下寒階轉凄切祇知抱杵搗秋砧不覺高樓巳無月時聞寒鴈聲呼喚紗𥦗只有燈相伴幾展齊紈又懶裁離腸空逐金刀斷細想儀形執刀尺囘刀剪破澄江色愁捻銀針信手縫惆悵無人試寛窄時時舉袖勻殘淚紅箋漫有千行字書中不盡心中事一半殷勤托邊使"
  },
  {
    "id": 66864,
    "uid": "poem-99-60",
    "chapter": "卷九十九",
    "chapternum": 99,
    "charstyle": "古體詩",
    "title": "春詞",
    "titledesc": "",
    "collection": "",
    "collectiondesc": "",
    "poemindex": 60,
    "author": "張琰",
    "content": "垂栁鳴黄鸝，關關若求友。\n春情不可耐，愁殺閨中婦。\n日暮登高樓，誰憐小垂手。\n"
  },
  {
    "id": 66865,
    "uid": "poem-99-61",
    "chapter": "卷九十九",
    "chapternum": 99,
    "charstyle": "古體詩",
    "title": "春詞",
    "titledesc": "",
    "collection": "",
    "collectiondesc": "",
    "poemindex": 61,
    "author": "張琰",
    "content": "昨日桃花飛，今朝梨花吐。\n春色能幾時，那堪此愁緒。\n蕩子遊不歸，春來淚如雨。\n"
  },
  {
    "id": 66866,
    "uid": "poem-99-62",
    "chapter": "卷九十九",
    "chapternum": 99,
    "charstyle": "古體詩",
    "title": "有所思",
    "titledesc": "",
    "collection": "",
    "collectiondesc": "",
    "poemindex": 62,
    "author": "劉雲",
    "content": "朝亦有所思，暮亦有所思。\n登樓望君處，靄靄蕭關道。\n掩淚向浮雲，誰知妾懷抱。\n玉井蒼苔青院深，桐花落盡無人掃。\n"
  },
  {
    "id": 66867,
    "uid": "poem-99-63",
    "chapter": "卷九十九",
    "chapternum": 99,
    "charstyle": "古體詩",
    "title": "婕妤怨",
    "titledesc": "",
    "collection": "",
    "collectiondesc": "",
    "poemindex": 63,
    "author": "劉雲",
    "content": "君恩不可見，妾豈如秋扇。\n秋扇尚有時，妾身永微賤。\n莫言朝花不復落，嬌容幾奪昭陽殿。\n"
  },
  {
    "id": 66868,
    "uid": "poem-99-64",
    "chapter": "卷九十九",
    "chapternum": 99,
    "charstyle": "古體詩",
    "title": "古意曲",
    "titledesc": "",
    "collection": "",
    "collectiondesc": "",
    "poemindex": 64,
    "author": "劉瑶",
    "content": "梧桐階下月團團，洞房如水秋夜䦨。\n呉刀剪破機頭錦，茱萸花墜相思枕。\n綠𥦗寂寞背燈時，暗數寒更不成寢。\n"
  },
  {
    "id": 66869,
    "uid": "poem-99-65",
    "chapter": "卷九十九",
    "chapternum": 99,
    "charstyle": "古體詩",
    "title": "暗别離",
    "titledesc": "",
    "collection": "",
    "collectiondesc": "",
    "poemindex": 65,
    "author": "劉瑶",
    "content": "槐花結子桐葉焦，單飛越鳥啼清宵。\n翠軒輾雲輕遥遥，燕脂淚迸紅線條。\n瑶草歇芳心耿耿，玉珮無聲畫屏冷。\n朱絃暗斷不見人，風動花枝月中影。\n青鸞脈脈西飛去，海濶天高不知處。\n"
  },
  {
    "id": 66870,
    "uid": "poem-99-66",
    "chapter": "卷九十九",
    "chapternum": 99,
    "charstyle": "近體詩",
    "title": "長門怨",
    "titledesc": "",
    "collection": "",
    "collectiondesc": "",
    "poemindex": 66,
    "author": "劉瑗",
    "content": "雨滴梧桐秋夜長，愁心和雨到昭陽。\n淚痕不學君恩斷，拭却千行更萬行。\n"
  },
  {
    "id": 66871,
    "uid": "poem-99-67",
    "chapter": "卷九十九",
    "chapternum": 99,
    "charstyle": "近體詩",
    "title": "長門怨",
    "titledesc": "",
    "collection": "",
    "collectiondesc": "",
    "poemindex": 67,
    "author": "劉瑗",
    "content": "學畫蛾眉獨出羣，當時人道便承恩。\n經年不見君王面，花落黄昏空掩門。\n"
  },
  {
    "id": 66872,
    "uid": "poem-99-68",
    "chapter": "卷九十九",
    "chapternum": 99,
    "charstyle": "近體詩",
    "title": "哀憤詩〈并序〉",
    "titledesc": "余家本若耶溪東與同志者二三紉蘭佩蕙每貪幽閒之境玩花光於松月之亭竟晝綿宵往往忘倦洎乎初笄至於五換星霜矣自後不得已從良人西入函關寓居晉昌里第其居迥絶囂塵花木叢翠東西隣二佛宮皆上國勝遊之最伺其間寂因遊覽焉亦不辜一時之風月也不意良人巳矣邈然無依帝里芳春光景東邁涉滻水歴渭川背終南陟太華經虢畧抵陜郊挹嘉祥之清流面女几之蒼翠凡經過之所皆曩昔讌笑之地衘寃興歎舉目魂銷雖殘骸尚存而精爽都失假使潘岳復生無以悼其幽思也遂命筆聊題終不能滌其懷抱絶筆慟哭而東時會昌壬戌嵗仲春十九日二九子為父後玉無瑕弁無首荆山石往往有題〈按二九子六句十八字以筆墨非女子之事名姓故隱而不書後李舒解之曰二九十八十加八木字也子為父後木下子李字也玉無瑕去其㸃也弁無首存其廾也王下廾弄字也荆山石往往有者荆山多韞玉當是姓李名弄玉也〉",
    "collection": "",
    "collectiondesc": "",
    "poemindex": 68,
    "author": "李弄玉",
    "content": "昔逐良人西入關，良人身没妾空還。\n謝娘衛女不相見，為雨為雲歸舊山。\n"
  },
  {
    "id": 66873,
    "uid": "poem-99-69",
    "chapter": "卷九十九",
    "chapternum": 99,
    "charstyle": "近體詩",
    "title": "題興元明珠亭",
    "titledesc": "",
    "collection": "",
    "collectiondesc": "",
    "poemindex": 69,
    "author": "李弄玉",
    "content": "寂寥滿地落花紅，獨有離人萬恨中。\n囘首池塘更無語，手彈珠淚背東風。\n"
  },
  {
    "id": 66874,
    "uid": "poem-99-70",
    "chapter": "卷九十九",
    "chapternum": 99,
    "charstyle": "近體詩",
    "title": "寫真寄外",
    "titledesc": "",
    "collection": "",
    "collectiondesc": "",
    "poemindex": 70,
    "author": "薛瑗",
    "content": "欲下丹青筆，先拈寳鏡寒。\n巳驚顔索寞，漸覺鬢凋殘。\n淚眼描將易，愁腸寫出難。\n恐君渾忘却，時展畫圖看〈楚材旅遊受潁牧之眷欲妻以女無反舊意瑗乃對鏡寫真并詩寄之楚材自慚遂遝與之終老時人嘲之曰當時婦棄夫今日夫棄婦若不逞丹青空房應獨守〉。\n"
  },
  {
    "id": 66875,
    "uid": "poem-99-71",
    "chapter": "卷九十九",
    "chapternum": 99,
    "charstyle": "古體詩",
    "title": "懷逺",
    "titledesc": "",
    "collection": "",
    "collectiondesc": "",
    "poemindex": 71,
    "author": "廉氏",
    "content": "隟塵何微微，朝夕通其輝。\n人生各有托，君去獨不歸。\n青林有蟬響，赤日無鳥飛。\n徘徊東南望，雙淚空沾衣。\n"
  },
  {
    "id": 66876,
    "uid": "poem-99-72",
    "chapter": "卷九十九",
    "chapternum": 99,
    "charstyle": "近體詩",
    "title": "峽中即事",
    "titledesc": "",
    "collection": "",
    "collectiondesc": "",
    "poemindex": 72,
    "author": "廉氏",
    "content": "清秋三峽此中去，鳴鳥孤猿不可聞。\n一道水聲多亂石，四時天色少晴雲。\n日暮泛舟溪溆口，那堪夜客思氤氳。\n"
  },
  {
    "id": 66877,
    "uid": "poem-99-73",
    "chapter": "卷九十九",
    "chapternum": 99,
    "charstyle": "近體詩",
    "title": "寄征人",
    "titledesc": "",
    "collection": "",
    "collectiondesc": "",
    "poemindex": 73,
    "author": "廉氏",
    "content": "凄凄北風吹鴛被，娟娟西月生蛾眉。\n誰知獨夜相思處，淚滴寒塘蕙草時。\n"
  },
  {
    "id": 66878,
    "uid": "poem-99-74",
    "chapter": "卷九十九",
    "chapternum": 99,
    "charstyle": "古體詩",
    "title": "古意",
    "titledesc": "",
    "collection": "",
    "collectiondesc": "",
    "poemindex": 74,
    "author": "崔萱",
    "content": "灼灼葉中花，夏萎春又芳。\n明明天上月，蟾缺圓復光。\n"
  },
  {
    "id": 66879,
    "uid": "poem-99-75",
    "chapter": "卷九十九",
    "chapternum": 99,
    "charstyle": "古體詩",
    "title": "叙别",
    "titledesc": "",
    "collection": "",
    "collectiondesc": "",
    "poemindex": 75,
    "author": "崔萱",
    "content": "碧池漾漾春水綠，中有佳禽暮棲宿。\n願持此意永相貽，祇慮君情中反覆。\n"
  },
  {
    "id": 66880,
    "uid": "poem-99-76",
    "chapter": "卷九十九",
    "chapternum": 99,
    "charstyle": "近體詩",
    "title": "豪家子",
    "titledesc": "",
    "collection": "",
    "collectiondesc": "",
    "poemindex": 76,
    "author": "崔萱",
    "content": "年少家藏累代金，紅樓盡日醉沈沈。\n馬非蹀躞寧酬價，人不嬋娟肯動心。\n"
  },
  {
    "id": 66881,
    "uid": "poem-99-77",
    "chapter": "卷九十九",
    "chapternum": 99,
    "charstyle": "近體詩",
    "title": "明月堂",
    "titledesc": "",
    "collection": "",
    "collectiondesc": "",
    "poemindex": 77,
    "author": "劉氏婦",
    "content": "玉鈎風急響丁東，囘首西山似夢中。\n明月堂前人不到，庭梧一夜老秋風。\n"
  },
  {
    "id": 66882,
    "uid": "poem-99-78",
    "chapter": "卷九十九",
    "chapternum": 99,
    "charstyle": "古體詩",
    "title": "獄中書情上使君",
    "titledesc": "",
    "collection": "",
    "collectiondesc": "",
    "poemindex": 78,
    "author": "程長文",
    "content": "妾家本住鄱陽曲，一片堅心比孤竹。\n當年二八盛容儀，紅箋草隸恰如飛。\n盡日閒𥦗刺繡坐，有時極浦採蓮歸。\n誰道居貧守都邑，幽居寂寞無人入。\n海燕朝歸枕席寒，山花夜落堦墀濕。\n强暴之男何所為，手持白刃向簾幃。\n一命任從刀下死，千金豈受暗中欺。\n我心匪石情難轉，志奪秋霜意不移。\n血濺羅衣終不恨，瘡粘錦袖亦何辭。\n縣僚曾未知情緒，即便教人縶囹圄。\n朱唇滴瀝獨銜寃，玉筯䦨干嘆非所。\n十月寒更更愁人，一聞擊柝一傷神。\n高髻不梳雲已散，蛾眉淡掃月仍新。\n三尺嚴章難可越，百年心事向誰説。\n但看洗雪出圜扉，始信白圭無玷缺。\n"
  },
  {
    "id": 66883,
    "uid": "poem-99-79",
    "chapter": "卷九十九",
    "chapternum": 99,
    "charstyle": "近體詩",
    "title": "燕子樓詩〈一作張仲素詩〉",
    "titledesc": "",
    "collection": "",
    "collectiondesc": "",
    "poemindex": 79,
    "author": "關盼盼",
    "content": "樓上殘燈伴曉霜，獨眠人起合歡牀。\n相思一夜情多少，地角天涯未是長。\n"
  },
  {
    "id": 66884,
    "uid": "poem-99-80",
    "chapter": "卷九十九",
    "chapternum": 99,
    "charstyle": "近體詩",
    "title": "燕子樓詩〈一作張仲素詩〉",
    "titledesc": "",
    "collection": "",
    "collectiondesc": "",
    "poemindex": 80,
    "author": "關盼盼",
    "content": "適看鴻雁岳陽迴，又覩玄禽逼社來。\n瑶瑟玉簫無意緒，任從蛛網任從灰。\n"
  },
  {
    "id": 66885,
    "uid": "poem-99-81",
    "chapter": "卷九十九",
    "chapternum": 99,
    "charstyle": "近體詩",
    "title": "燕子樓詩〈一作張仲素詩〉",
    "titledesc": "",
    "collection": "",
    "collectiondesc": "",
    "poemindex": 81,
    "author": "關盼盼",
    "content": "北邙松栢鎖愁煙，燕子樓中思悄然。\n自埋劍履歌塵散，紅褪香銷二十年。\n"
  },
  {
    "id": 66886,
    "uid": "poem-99-82",
    "chapter": "卷九十九",
    "chapternum": 99,
    "charstyle": "近體詩",
    "title": "答白公",
    "titledesc": "",
    "collection": "",
    "collectiondesc": "",
    "poemindex": 82,
    "author": "關盼盼",
    "content": "自守空樓斂恨眉，形同秋後牡丹枝。\n舍人不會人深意，訝道泉臺不去隨〈白樂天長慶集載其事甚詳有和燕子樓詩又贈以絶句云黄金不惜買蛾眉揀得如花四五枝歌舞教成心力盡一朝身去不相隨盼盼得詩反覆讀之泣曰自公薨背妾非不能死恐百載之後人以我公重色有從死之妾是玷我公清範也因答白公一絶不食而卒〉。\n"
  },
  {
    "id": 66887,
    "uid": "poem-99-83",
    "chapter": "卷九十九",
    "chapternum": 99,
    "charstyle": "近體詩",
    "title": "春思",
    "titledesc": "",
    "collection": "",
    "collectiondesc": "",
    "poemindex": 83,
    "author": "張窈窕",
    "content": "門前梅栁爛春輝，閉妾深閨繡舞衣。\n雙燕不知腸欲斷，銜泥故故傍人飛。\n"
  },
  {
    "id": 66888,
    "uid": "poem-99-84",
    "chapter": "卷九十九",
    "chapternum": 99,
    "charstyle": "近體詩",
    "title": "題玉泉",
    "titledesc": "",
    "collection": "",
    "collectiondesc": "",
    "poemindex": 84,
    "author": "湘驛女子",
    "content": "紅葉醉秋色，碧溪彈夜絃。\n佳期不可再，風雨杳如年。\n"
  },
  {
    "id": 66889,
    "uid": "poem-99-85",
    "chapter": "卷九十九",
    "chapternum": 99,
    "charstyle": "古體詩",
    "title": "夷陵歌",
    "titledesc": "",
    "collection": "",
    "collectiondesc": "",
    "poemindex": 85,
    "author": "夷陵女子",
    "content": "明月清風良宵會同星河易翻歡娛不終緑樽翠杓為君斟酌今夕不飲何時歡樂"
  },
  {
    "id": 66890,
    "uid": "poem-99-86",
    "chapter": "卷九十九",
    "chapternum": 99,
    "charstyle": "古體詩",
    "title": "夷陵歌",
    "titledesc": "",
    "collection": "",
    "collectiondesc": "",
    "poemindex": 86,
    "author": "夷陵女子",
    "content": "楊柳楊栁裊裊隨風急西樓美人春夢中翠簾斜捲千條入"
  },
  {
    "id": 66891,
    "uid": "poem-99-87",
    "chapter": "卷九十九",
    "chapternum": 99,
    "charstyle": "近體詩",
    "title": "贈歌妓",
    "titledesc": "",
    "collection": "",
    "collectiondesc": "",
    "poemindex": 87,
    "author": "崔仲容",
    "content": "水剪雙眸霧剪衣，當筵一曲媚春輝。\n瀟湘夜色怨猶在，巫峽曉雲愁不飛。\n皓齒乍分寒玉細，黛眉輕蹙逺山微。\n渭城朝雨休重唱，滿眼陽關客未歸。\n"
  },
  {
    "id": 66892,
    "uid": "poem-99-88",
    "chapter": "卷九十九",
    "chapternum": 99,
    "charstyle": "近體詩",
    "title": "戲贈",
    "titledesc": "",
    "collection": "",
    "collectiondesc": "",
    "poemindex": 88,
    "author": "崔仲容",
    "content": "暫到崑崙未得歸，阮郎何事教人非。\n如今身佩上清籙，莫遣落花霑羽衣。\n"
  },
  {
    "id": 66893,
    "uid": "poem-99-89",
    "chapter": "卷九十九",
    "chapternum": 99,
    "charstyle": "古體詩",
    "title": "宿巫山逺寄人",
    "titledesc": "",
    "collection": "",
    "collectiondesc": "",
    "poemindex": 89,
    "author": "梁瓊",
    "content": "巫山雲巫山雨朝雲暮雨無定所南峯忽暗北峯晴空裏仙人語笑聲曾侍荆王枕席處直至如今如有靈春風澹澹白雲間驚湍流水響千山一夜此中對明月憶得此中與君别感物情懷如舊時君今渺渺在天涯曉看襟上淚流處㸃㸃血痕猶在衣"
  },
  {
    "id": 66894,
    "uid": "poem-99-90",
    "chapter": "卷九十九",
    "chapternum": 99,
    "charstyle": "近體詩",
    "title": "銅雀臺",
    "titledesc": "",
    "collection": "",
    "collectiondesc": "",
    "poemindex": 90,
    "author": "梁瓊",
    "content": "歌扇向陵開，齊行奠玉杯。\n舞時飛燕列，夢裏片雲來。\n月色空餘恨，松聲莫更哀。\n誰憐未死妾，掩袂下銅臺。\n"
  },
  {
    "id": 66895,
    "uid": "poem-99-91",
    "chapter": "卷九十九",
    "chapternum": 99,
    "charstyle": "近體詩",
    "title": "月夜乗舟",
    "titledesc": "",
    "collection": "",
    "collectiondesc": "",
    "poemindex": 91,
    "author": "尼海印",
    "content": "水色連天色，風聲益浪聲。\n旅人歸思苦，漁叟夢魂驚。\n舉棹雲先到，移舟月逐行。\n旋吟詩句罷，猶見逺山横。\n"
  },
  {
    "id": 66896,
    "uid": "poem-99-92",
    "chapter": "卷九十九",
    "chapternum": 99,
    "charstyle": "近體詩",
    "title": "寄洛中諸妹",
    "titledesc": "",
    "collection": "",
    "collectiondesc": "",
    "poemindex": 92,
    "author": "元淳",
    "content": "舊國經年别，關河萬里思。\n題詩憑鴈翼，望月想蛾眉。\n白髮愁偏覺，歸心夢獨知。\n誰堪離亂處，掩泣向南枝。\n"
  },
  {
    "id": 66897,
    "uid": "poem-99-93",
    "chapter": "卷九十九",
    "chapternum": 99,
    "charstyle": "古體詩",
    "title": "寄朱放",
    "titledesc": "",
    "collection": "",
    "collectiondesc": "",
    "poemindex": 93,
    "author": "李冶",
    "content": "望水試登山，山高湖又濶。\n相思無曉夕，相望經年月。\n鬱鬱山木青，綿綿野花發。\n别後無限情，相逢一時説。\n"
  },
  {
    "id": 66898,
    "uid": "poem-99-94",
    "chapter": "卷九十九",
    "chapternum": 99,
    "charstyle": "古體詩",
    "title": "相思怨",
    "titledesc": "",
    "collection": "",
    "collectiondesc": "",
    "poemindex": 94,
    "author": "李冶",
    "content": "人道海水深，不抵相思半。\n海水尚有涯，相思渺無畔。\n攜琴上酒樓，樓虛月華滿。\n彈著相思曲，絃腸一時斷。\n"
  },
  {
    "id": 66899,
    "uid": "poem-99-95",
    "chapter": "卷九十九",
    "chapternum": 99,
    "charstyle": "古體詩",
    "title": "聽蕭叔子彈琴賦得三峽流泉歌",
    "titledesc": "",
    "collection": "",
    "collectiondesc": "",
    "poemindex": 95,
    "author": "李冶",
    "content": "妾家本住巫山雲，巫山流泉常自聞。\n玉琴彈出轉寥夐，真是當時夢裏聽。\n山峽迢迢幾千里，一時流入深閨裏。\n巨石崩崖指下生，飛泉走浪絃中起。\n初疑憤怒含雷風，又似嗚咽流不通。\n囘湍曲瀨勢將盡，時復滴瀝平沙中。\n憶昔阮公為此曲，能使仲容聽不足。\n一彈既罷復一彈，願作流泉鎮相屬。\n"
  },
  {
    "id": 66900,
    "uid": "poem-99-96",
    "chapter": "卷九十九",
    "chapternum": 99,
    "charstyle": "近體詩",
    "title": "送韓揆之江西",
    "titledesc": "",
    "collection": "",
    "collectiondesc": "",
    "poemindex": 96,
    "author": "李冶",
    "content": "相招折楊栁，别恨轉依依。\n萬里西江水，孤舟何處歸。\n湓城潮不到，夏口信應稀。\n惟有衡陽鴈，年年來去飛。\n"
  },
  {
    "id": 66901,
    "uid": "poem-99-97",
    "chapter": "卷九十九",
    "chapternum": 99,
    "charstyle": "近體詩",
    "title": "送閻二十六赴剡縣",
    "titledesc": "",
    "collection": "",
    "collectiondesc": "",
    "poemindex": 97,
    "author": "李冶",
    "content": "流水閶門外，孤舟日復西。\n雅情遍芳草，無處不萋萋。\n妾夢經呉苑，君行到剡溪。\n歸來重相訪，莫學阮郎迷。\n"
  },
  {
    "id": 66902,
    "uid": "poem-99-98",
    "chapter": "卷九十九",
    "chapternum": 99,
    "charstyle": "近體詩",
    "title": "寄韓校書",
    "titledesc": "",
    "collection": "",
    "collectiondesc": "",
    "poemindex": 98,
    "author": "李冶",
    "content": "無事烏程縣，蹉跎嵗月餘。\n不知芸閣吏，寂寞意何如。\n逺水浮仙棹，寒星伴使車。\n因過大雷岸，莫忘八行書。\n"
  },
  {
    "id": 66903,
    "uid": "poem-99-99",
    "chapter": "卷九十九",
    "chapternum": 99,
    "charstyle": "近體詩",
    "title": "感興",
    "titledesc": "",
    "collection": "",
    "collectiondesc": "",
    "poemindex": 99,
    "author": "李冶",
    "content": "朝雲暮雨鎮相隨，去鴈來人有返期。\n玉枕祇知長下淚，銀燈空照不眠時。\n仰看明月翻含意，俯盼流波欲寄詞。\n却憶初聞鳯樓曲，教人寂寞復相思。\n"
  },
  {
    "id": 66904,
    "uid": "poem-99-100",
    "chapter": "卷九十九",
    "chapternum": 99,
    "charstyle": "近體詩",
    "title": "結素魚貽友人",
    "titledesc": "",
    "collection": "",
    "collectiondesc": "",
    "poemindex": 100,
    "author": "李冶",
    "content": "尺素如殘雪，結為素鯉魚。\n欲知心裏事，看取腹中書。\n"
  },
  {
    "id": 66905,
    "uid": "poem-99-101",
    "chapter": "卷九十九",
    "chapternum": 99,
    "charstyle": "近體詩",
    "title": "春閨怨",
    "titledesc": "",
    "collection": "",
    "collectiondesc": "",
    "poemindex": 101,
    "author": "李冶",
    "content": "百尺井欄上，數枝桃巳紅。\n念君遼海北，抛妾宋家東。\n"
  },
  {
    "id": 66906,
    "uid": "poem-99-102",
    "chapter": "卷九十九",
    "chapternum": 99,
    "charstyle": "近體詩",
    "title": "八至",
    "titledesc": "",
    "collection": "",
    "collectiondesc": "",
    "poemindex": 102,
    "author": "李冶",
    "content": "至近至逺東西至深至淺清溪至高至明日月至親至疎夫妻"
  },
  {
    "id": 66907,
    "uid": "poem-99-103",
    "chapter": "卷九十九",
    "chapternum": 99,
    "charstyle": "近體詩",
    "title": "得閻伯鈞書",
    "titledesc": "",
    "collection": "",
    "collectiondesc": "",
    "poemindex": 103,
    "author": "李冶",
    "content": "情來對鏡懶梳頭，暮雨蕭蕭庭樹秋。\n莫怪闌干垂玉筯，只緣惆悵對銀鉤。\n"
  },
  {
    "id": 66908,
    "uid": "poem-99-104",
    "chapter": "卷九十九",
    "chapternum": 99,
    "charstyle": "近體詩",
    "title": "明月夜留别",
    "titledesc": "",
    "collection": "",
    "collectiondesc": "",
    "poemindex": 104,
    "author": "李冶",
    "content": "離人無語月無聲，明月有光人有情。\n别後相思人似月，雲間水上到層城。\n"
  },
  {
    "id": 66909,
    "uid": "poem-99-105",
    "chapter": "卷九十九",
    "chapternum": 99,
    "charstyle": "近體詩",
    "title": "賦得江邊樹",
    "titledesc": "",
    "collection": "",
    "collectiondesc": "",
    "poemindex": 105,
    "author": "魚元機",
    "content": "草色迷荒岸，煙姿入逺樓。\n葉鋪秋水面，花落釣人頭。\n根老藏魚窟，枝低繫客舟。\n瀟瀟風雨夜，驚夢復添愁。\n"
  },
  {
    "id": 66910,
    "uid": "poem-99-106",
    "chapter": "卷九十九",
    "chapternum": 99,
    "charstyle": "近體詩",
    "title": "贈隣女",
    "titledesc": "",
    "collection": "",
    "collectiondesc": "",
    "poemindex": 106,
    "author": "魚元機",
    "content": "羞日遮羅袖，愁春懶起妝。\n易求無價寳，難得有情郎。\n枕上潛垂淚，花間暗斷腸。\n自能窺宋玉，不必恨王昌。\n"
  },
  {
    "id": 66911,
    "uid": "poem-99-107",
    "chapter": "卷九十九",
    "chapternum": 99,
    "charstyle": "近體詩",
    "title": "寄飛卿",
    "titledesc": "",
    "collection": "",
    "collectiondesc": "",
    "poemindex": 107,
    "author": "魚元機",
    "content": "堦砌亂蛩鳴，庭柯烟露清。\n月中隣樂響，樓上逺山明。\n珍簟涼風著，瑶琴寄恨生。\n嵇君懶書禮，底物慰秋情。\n"
  },
  {
    "id": 66912,
    "uid": "poem-99-108",
    "chapter": "卷九十九",
    "chapternum": 99,
    "charstyle": "近體詩",
    "title": "早秋",
    "titledesc": "",
    "collection": "",
    "collectiondesc": "",
    "poemindex": 108,
    "author": "魚元機",
    "content": "嫩菊含新彩，逺山閉夕煙。\n涼風驚綠樹，清韻入朱絃。\n思婦機中錦，征人塞外天。\n雁飛魚在水，書信若為傳。\n"
  },
  {
    "id": 66913,
    "uid": "poem-99-109",
    "chapter": "卷九十九",
    "chapternum": 99,
    "charstyle": "近體詩",
    "title": "訪趙鍊師不遇",
    "titledesc": "",
    "collection": "",
    "collectiondesc": "",
    "poemindex": 109,
    "author": "魚元機",
    "content": "何處同仙侣，青衣獨在家。\n煖罏留煑藥，隣院為煎茶。\n畫壁燈光暗，幡竿日影斜。\n殷勤重囘首，牆外數枝花。\n"
  },
  {
    "id": 66914,
    "uid": "poem-99-110",
    "chapter": "卷九十九",
    "chapternum": 99,
    "charstyle": "近體詩",
    "title": "寄國香",
    "titledesc": "",
    "collection": "",
    "collectiondesc": "",
    "poemindex": 110,
    "author": "魚元機",
    "content": "旦夕醉吟身，相思何處申。\n雨中寄書使，𥦗下斷腸人。\n山捲珠簾㸔，愁隨芳草新。\n别來清宴上，幾度落梁塵。\n"
  },
  {
    "id": 66915,
    "uid": "poem-99-111",
    "chapter": "卷九十九",
    "chapternum": 99,
    "charstyle": "近體詩",
    "title": "暮春有感寄友人",
    "titledesc": "",
    "collection": "",
    "collectiondesc": "",
    "poemindex": 111,
    "author": "魚元機",
    "content": "鶯語驚殘夢，輕妝改淚容。\n竹陰初月薄，江靜晚煙濃。\n濕嘴銜泥燕，香鬚採蕋蜂。\n獨憐無限思，吟罷亞枝松。\n"
  },
  {
    "id": 66916,
    "uid": "poem-99-112",
    "chapter": "卷九十九",
    "chapternum": 99,
    "charstyle": "近體詩",
    "title": "感懷寄人",
    "titledesc": "",
    "collection": "",
    "collectiondesc": "",
    "poemindex": 112,
    "author": "魚元機",
    "content": "恨寄朱絃上，含情意不任。\n早知雲雨㑹，未起蕙蘭心。\n灼灼桃兼李，無妨國士尋。\n蒼蒼松與桂，仍羨世人欽。\n月色苔堦淨，歌聲竹院深。\n門前紅葉地，不掃待知音。\n"
  },
  {
    "id": 66917,
    "uid": "poem-99-113",
    "chapter": "卷九十九",
    "chapternum": 99,
    "charstyle": "近體詩",
    "title": "遣懷",
    "titledesc": "",
    "collection": "",
    "collectiondesc": "",
    "poemindex": 113,
    "author": "魚元機",
    "content": "閒散心無事，風光獨自遊。\n斷雲江上月，解纜海中舟。\n琴弄蕭梁寺，詩吟庾亮樓。\n叢篁堪作伴，片石好為儔。\n燕雀徒為貴，金銀志不求。\n滿林春雨遍，對月夜𥦗幽。\n逺砌澄清沼，抽簪映細流。\n卧牀書册遍，半醉起梳頭。\n"
  },
  {
    "id": 66918,
    "uid": "poem-99-114",
    "chapter": "卷九十九",
    "chapternum": 99,
    "charstyle": "近體詩",
    "title": "隔漢江寄子安",
    "titledesc": "",
    "collection": "",
    "collectiondesc": "",
    "poemindex": 114,
    "author": "魚元機",
    "content": "江南江北愁望相思相憶空吟鴛鴦暖卧沙浦鸂𪆟閒飛橘林煙裏歌聲隱隱渡頭月色沈沈含情咫尺千里况聽家家逺砧"
  },
  {
    "id": 66919,
    "uid": "poem-99-115",
    "chapter": "卷九十九",
    "chapternum": 99,
    "charstyle": "近體詩",
    "title": "寓言",
    "titledesc": "",
    "collection": "",
    "collectiondesc": "",
    "poemindex": 115,
    "author": "魚元機",
    "content": "紅桃處處春色碧柳家家月明樓上新妝待夜閨中獨坐含情芙蓉月下魚戲螮蝀天邊雀聲人世悲歡一夢如何得作雙成"
  },
  {
    "id": 66920,
    "uid": "poem-99-116",
    "chapter": "卷九十九",
    "chapternum": 99,
    "charstyle": "近體詩",
    "title": "和友人次韻",
    "titledesc": "",
    "collection": "",
    "collectiondesc": "",
    "poemindex": 116,
    "author": "魚元機",
    "content": "何事能消旅館愁，紅箋開處見銀鉤。\n蓬山雨灑千峰小，嶰谷風吹萬葉秋。\n字字朝看輕碧玉，篇篇夜誦在衾裯。\n欲將香匣收藏却，且惜時吟在手頭。\n"
  },
  {
    "id": 66921,
    "uid": "poem-99-117",
    "chapter": "卷九十九",
    "chapternum": 99,
    "charstyle": "近體詩",
    "title": "過鄂州",
    "titledesc": "",
    "collection": "",
    "collectiondesc": "",
    "poemindex": 117,
    "author": "魚元機",
    "content": "栁拂蘭橈花滿枝，石城城下暮帆遲。\n折碑峯上三閭墓，逺火山頭五馬旗。\n白雪調高題舊寺，陽春歌在換新詞。\n莫愁魂逐清江去，空使行人萬首詩。\n"
  },
  {
    "id": 66922,
    "uid": "poem-99-118",
    "chapter": "卷九十九",
    "chapternum": 99,
    "charstyle": "近體詩",
    "title": "暮春即事",
    "titledesc": "",
    "collection": "",
    "collectiondesc": "",
    "poemindex": 118,
    "author": "魚元機",
    "content": "深巷窮門少侣儔，阮郎惟有夢中留。\n香飄羅綺誰家席，風送歌聲何處樓。\n街近鼓鼙喧曉睡，庭閒鵲語亂春愁。\n安能追逐人間事，萬里身同不繫舟。\n"
  },
  {
    "id": 66923,
    "uid": "poem-99-119",
    "chapter": "卷九十九",
    "chapternum": 99,
    "charstyle": "近體詩",
    "title": "毬作",
    "titledesc": "",
    "collection": "",
    "collectiondesc": "",
    "poemindex": 119,
    "author": "魚元機",
    "content": "堅圓淨滑一星流，月杖爭敲未擬休。\n無滯礙時從撥弄，有遮攔處任鈎留。\n不辭宛轉長隨手，却恐相將不到頭。\n畢竟入門應始了，願君爭取最前籌。\n"
  },
  {
    "id": 66924,
    "uid": "poem-99-120",
    "chapter": "卷九十九",
    "chapternum": 99,
    "charstyle": "近體詩",
    "title": "寄子安",
    "titledesc": "",
    "collection": "",
    "collectiondesc": "",
    "poemindex": 120,
    "author": "魚元機",
    "content": "醉别干巵不浣愁，離腸百結解無由。\n蕙蘭銷歇歸春圃，楊栁東西絆客舟。\n聚散已悲雲不定，恩情須學水長流。\n有花時節知難遇，未肯厭厭醉玉樓。\n"
  },
  {
    "id": 66925,
    "uid": "poem-99-121",
    "chapter": "卷九十九",
    "chapternum": 99,
    "charstyle": "近體詩",
    "title": "和人",
    "titledesc": "",
    "collection": "",
    "collectiondesc": "",
    "poemindex": 121,
    "author": "魚元機",
    "content": "茫茫九陌無知已，暮去朝來典繡衣。\n寳匣鏡昏蟬鬢亂，博山鑪冷麝烟微。\n多情公子春留句，少思文君晝掩扉。\n莫惜羊車頻列載，栁舒梅綻正芳菲。\n"
  },
  {
    "id": 66926,
    "uid": "poem-99-122",
    "chapter": "卷九十九",
    "chapternum": 99,
    "charstyle": "近體詩",
    "title": "冬夜寄溫飛卿",
    "titledesc": "",
    "collection": "",
    "collectiondesc": "",
    "poemindex": 122,
    "author": "魚元機",
    "content": "苦憶搜思燈下吟，不眠長夜怕寒衾。\n滿庭木葉愁風起，透幌紗𥦗惜月沈。\n疎散未閒終遂願，盛衰空見本來心。\n幽棲莫定梧桐處，暮鵲啾啾遶竹林。\n"
  },
  {
    "id": 66927,
    "uid": "poem-99-123",
    "chapter": "卷九十九",
    "chapternum": 99,
    "charstyle": "近體詩",
    "title": "浣紗廟",
    "titledesc": "",
    "collection": "",
    "collectiondesc": "",
    "poemindex": 123,
    "author": "魚元機",
    "content": "呉越相謀計䇿多，浣紗神女巳相和。\n一雙笑靨纔囘面，十萬精兵盡倒戈。\n范蠡功成身隱遯，子胥諫死國消磨。\n只今諸暨長江畔，空有青山號苧蘿。\n"
  },
  {
    "id": 66928,
    "uid": "poem-99-124",
    "chapter": "卷九十九",
    "chapternum": 99,
    "charstyle": "近體詩",
    "title": "夏日山居",
    "titledesc": "",
    "collection": "",
    "collectiondesc": "",
    "poemindex": 124,
    "author": "魚元機",
    "content": "移得仙居此地來，花叢自遍不曾栽。\n庭前亞樹張衣桁，坐上新泉泛酒杯。\n軒檻暗傳深竹徑，綺羅長擁亂書堆。\n閒乗畫舫吟明月，信任輕風吹却囘。\n"
  },
  {
    "id": 66929,
    "uid": "poem-99-125",
    "chapter": "卷九十九",
    "chapternum": 99,
    "charstyle": "近體詩",
    "title": "左名揚自澤州至京使人傳語",
    "titledesc": "",
    "collection": "",
    "collectiondesc": "",
    "poemindex": 125,
    "author": "魚元機",
    "content": "閒居作賦幾年愁，王屋山前是舊遊。\n詩咏東西千嶂亂，馬隨南北一泉流。\n曾陪夜雨同歡席，别後花明獨上樓。\n忽喜叩門傳語至，為憐隣巷小房幽。\n相如琴罷朱絃折，雙燕巢分白露秋。\n莫厭蓬門時一訪，每春忙在曲江頭。\n"
  },
  {
    "id": 66930,
    "uid": "poem-99-126",
    "chapter": "卷九十九",
    "chapternum": 99,
    "charstyle": "近體詩",
    "title": "次光威裒三女子聯句詩韻",
    "titledesc": "",
    "collection": "",
    "collectiondesc": "",
    "poemindex": 126,
    "author": "魚元機",
    "content": "昔聞南國容華少，今日東隣姊妹三。\n妝閣却看鸚鵡賦，碧𥦗應繡鳯凰衫。\n紅芳滿院參差折，緑醑盈杯次第銜。\n恐向瑶池曾作女，謫來塵世未為男。\n文姬有貌真堪比，西子無言我莫慙。\n一曲豔歌琴杳杳，四絃琴撥語喃喃。\n當臺競鬭青絲髮，對月爭誇白玉簪。\n小石洞中松露滴，大羅天上栁煙含。\n但能為雨心長在，不怕吹簫事未諳。\n阿母幾嗔花下語，潘郎曾向夢中叅。\n慙持清句魂猶斷，若覩紅顔死亦甘。\n悵望佳人何處在，行雲歸北又歸南。\n"
  },
  {
    "id": 66931,
    "uid": "poem-99-127",
    "chapter": "卷九十九",
    "chapternum": 99,
    "charstyle": "聯句詩",
    "title": "附光威裒聯句原唱",
    "titledesc": "",
    "collection": "",
    "collectiondesc": "",
    "poemindex": 127,
    "author": "魚元機",
    "content": "朱樓影直日當午，玉樹陰低月巳三〈光〉。\n膩粉暗銷銀縷合，錯刀閒剪泥金衫〈威〉。\n繡牀怕引烏龍吠，錦字愁教青鳥銜〈裒〉。\n百味鍊來憐益母，千花開處鬭宜男〈光〉。\n鴛鴦有伴誰能羨，鸚鵡無言我自慙〈威〉。\n浪喜遊蜂飛撲撲，佯驚孤鵲語喃喃〈裒〉。\n偏憐愛數螆蛦掌，每憶光抽玳瑁簪〈光〉。\n煙洞幾年悲尚在，星橋一夕悵空含〈威〉。\n𥦗前時節羞虛擲，世上風流笑苦諳〈裒〉。\n獨結香銷偷餉送，暗垂檀袖學通叅〈光〉。\n須知化石心難定，却是為雲分易甘〈威〉。\n看見風光零落盡，絃聲猶逐望江南〈裒 光威裒姊妹三人少孤聰慧聯句精粹難儔雖謝家咏雪何以加之客有自京師來者示魚元機玄機深愛詞華遂和其韻〉。\n"
  },
  {
    "id": 66932,
    "uid": "poem-99-128",
    "chapter": "卷九十九",
    "chapternum": 99,
    "charstyle": "近體詩",
    "title": "酬李學士寄簟",
    "titledesc": "",
    "collection": "",
    "collectiondesc": "",
    "poemindex": 128,
    "author": "魚元機",
    "content": "珍簟新鋪翡翠樓，泓澄玉水記方流。\n惟應雲扇情相似，同向銀牀恨早秋。\n"
  },
  {
    "id": 66933,
    "uid": "poem-99-129",
    "chapter": "卷九十九",
    "chapternum": 99,
    "charstyle": "近體詩",
    "title": "江行",
    "titledesc": "",
    "collection": "",
    "collectiondesc": "",
    "poemindex": 129,
    "author": "魚元機",
    "content": "大江横抱武昌斜，鸚鵡洲前萬户家。\n畫舸春眠猶未穩，夢為蝴蝶也尋花。\n"
  },
  {
    "id": 66934,
    "uid": "poem-99-130",
    "chapter": "卷九十九",
    "chapternum": 99,
    "charstyle": "近體詩",
    "title": "題隱霧亭",
    "titledesc": "",
    "collection": "",
    "collectiondesc": "",
    "poemindex": 130,
    "author": "魚元機",
    "content": "春花秋月入詩篇，白日清宵是散仙。\n空捲珠簾不曾下，長移一榻對山眠。\n"
  },
  {
    "id": 66935,
    "uid": "poem-99-131",
    "chapter": "卷九十九",
    "chapternum": 99,
    "charstyle": "近體詩",
    "title": "江陵愁望寄子安",
    "titledesc": "",
    "collection": "",
    "collectiondesc": "",
    "poemindex": 131,
    "author": "魚元機",
    "content": "楓葉千枝復萬枝，江橋掩映暮帆遲。\n憶君心似西江水，日夜東流無歇時。\n"
  },
  {
    "id": 66936,
    "uid": "poem-99-132",
    "chapter": "卷九十九",
    "chapternum": 99,
    "charstyle": "近體詩",
    "title": "送别",
    "titledesc": "",
    "collection": "",
    "collectiondesc": "",
    "poemindex": 132,
    "author": "魚元機",
    "content": "秦樓幾夜愜心期，不料仙鄉有别離。\n睡覺莫言雲去處，殘燈一盞野蛾飛。\n"
  },
  {
    "id": 66937,
    "uid": "poem-99-133",
    "chapter": "卷九十九",
    "chapternum": 99,
    "charstyle": "近體詩",
    "title": "酬趙生",
    "titledesc": "",
    "collection": "",
    "collectiondesc": "",
    "poemindex": 133,
    "author": "步非煙",
    "content": "緑慘雙蛾不自持，只因幽恨在新詩。\n郎心應似琴心怨，脈脈春情更泥誰。\n"
  },
  {
    "id": 66938,
    "uid": "poem-99-134",
    "chapter": "卷九十九",
    "chapternum": 99,
    "charstyle": "近體詩",
    "title": "寄懷趙生",
    "titledesc": "",
    "collection": "",
    "collectiondesc": "",
    "poemindex": 134,
    "author": "步非煙",
    "content": "畫簷春燕須同宿，蘭浦雙鴛肯獨飛。\n長恨桃源諸女伴，等閒花裏送郎歸〈趙原唱曰一覩傾城貌塵心只自猜不隨蕭史去擬學阿蘭來非煙囘柬趙又曰珍重佳人贈好音綵箋芳翰兩情深薄于蟬翼誰供眼宻似蠅頭未寫心疑是落花還碧洞又思輕雨灑幽襟百囘消息千囘夢裁作長謡寄綠琴非煙病題詩並蟬錦香囊贈趙乃踰垣相從趙曰十洞三清雖路阻有心還得傍瑶臺瑞香風引思深夜知是蕋宫仙馭來非煙復答是詩〉。\n"
  },
  {
    "id": 66939,
    "uid": "poem-99-135",
    "chapter": "卷九十九",
    "chapternum": 99,
    "charstyle": "古體詩",
    "title": "古怨",
    "titledesc": "",
    "collection": "",
    "collectiondesc": "",
    "poemindex": 135,
    "author": "姚月華",
    "content": "春草萋萋春水綠，對此思君淚相續。\n羞將離恨向東風，理盡秦箏不成曲。\n"
  },
  {
    "id": 66940,
    "uid": "poem-99-136",
    "chapter": "卷九十九",
    "chapternum": 99,
    "charstyle": "古體詩",
    "title": "古怨",
    "titledesc": "",
    "collection": "",
    "collectiondesc": "",
    "poemindex": 136,
    "author": "姚月華",
    "content": "與君形影分呉越，玉枕經年對離别。\n登臺北望煙雨深，囘身哭向寥天月。\n"
  },
  {
    "id": 66941,
    "uid": "poem-99-137",
    "chapter": "卷九十九",
    "chapternum": 99,
    "charstyle": "古體詩",
    "title": "楚妃怨",
    "titledesc": "",
    "collection": "",
    "collectiondesc": "",
    "poemindex": 137,
    "author": "姚月華",
    "content": "梧桐葉下黄金井，横架轆轤牽素綆。\n美人初起天未明，手拂銀瓶秋水冷。\n"
  },
  {
    "id": 66942,
    "uid": "poem-99-138",
    "chapter": "卷九十九",
    "chapternum": 99,
    "charstyle": "古體詩",
    "title": "有期不至",
    "titledesc": "",
    "collection": "",
    "collectiondesc": "",
    "poemindex": 138,
    "author": "姚月華",
    "content": "銀燭青樽久延佇，出門入門天欲曙。\n月落星稀竟不來，煙柳曨曈鵲飛去。\n"
  },
  {
    "id": 66943,
    "uid": "poem-99-139",
    "chapter": "卷九十九",
    "chapternum": 99,
    "charstyle": "近體詩",
    "title": "囉嗊曲",
    "titledesc": "",
    "collection": "",
    "collectiondesc": "",
    "poemindex": 139,
    "author": "劉采春",
    "content": "不喜秦淮水，生憎江上船。\n載兒夫婿去，經嵗又經年。\n"
  },
  {
    "id": 66944,
    "uid": "poem-99-140",
    "chapter": "卷九十九",
    "chapternum": 99,
    "charstyle": "近體詩",
    "title": "囉嗊曲",
    "titledesc": "",
    "collection": "",
    "collectiondesc": "",
    "poemindex": 140,
    "author": "劉采春",
    "content": "借問東園栁，枯來得幾年。\n自無枝葉分，莫怨太陽偏。\n"
  },
  {
    "id": 66945,
    "uid": "poem-99-141",
    "chapter": "卷九十九",
    "chapternum": 99,
    "charstyle": "近體詩",
    "title": "囉嗊曲",
    "titledesc": "",
    "collection": "",
    "collectiondesc": "",
    "poemindex": 141,
    "author": "劉采春",
    "content": "莫作商人婦，金釵當卜錢。\n朝朝江口望，錯認幾人船。\n"
  },
  {
    "id": 66946,
    "uid": "poem-99-142",
    "chapter": "卷九十九",
    "chapternum": 99,
    "charstyle": "近體詩",
    "title": "囉嗊曲",
    "titledesc": "",
    "collection": "",
    "collectiondesc": "",
    "poemindex": 142,
    "author": "劉采春",
    "content": "那年離别日，只道在桐廬。\n桐廬人不見，今得廣州書。\n"
  },
  {
    "id": 66947,
    "uid": "poem-99-143",
    "chapter": "卷九十九",
    "chapternum": 99,
    "charstyle": "近體詩",
    "title": "囉嗊曲",
    "titledesc": "",
    "collection": "",
    "collectiondesc": "",
    "poemindex": 143,
    "author": "劉采春",
    "content": "昨日勝今日，今年老去年。\n黄河清有日，白髪黑無緣。\n"
  },
  {
    "id": 66948,
    "uid": "poem-99-144",
    "chapter": "卷九十九",
    "chapternum": 99,
    "charstyle": "近體詩",
    "title": "酬人雨後玩竹",
    "titledesc": "",
    "collection": "",
    "collectiondesc": "",
    "poemindex": 144,
    "author": "薛濤",
    "content": "南天春雨時，那鑒雪霜姿。\n衆類亦云茂，虛心能自持。\n多留晉賢醉，早伴舜妃悲。\n嵗後君能賞，蒼蒼勁節竒。\n"
  },
  {
    "id": 66949,
    "uid": "poem-99-145",
    "chapter": "卷九十九",
    "chapternum": 99,
    "charstyle": "近體詩",
    "title": "謁巫山廟",
    "titledesc": "",
    "collection": "",
    "collectiondesc": "",
    "poemindex": 145,
    "author": "薛濤",
    "content": "亂猿啼處訪高唐，路入煙霞草木香。\n山色未能忘宋玉，水聲猶自哭襄王。\n朝朝夜夜陽臺下，為雨為雲楚國亡。\n惆悵廟前多少柳，春來空鬭畫眉長。\n"
  },
  {
    "id": 66950,
    "uid": "poem-99-146",
    "chapter": "卷九十九",
    "chapternum": 99,
    "charstyle": "近體詩",
    "title": "寄舊詩與元微之",
    "titledesc": "",
    "collection": "",
    "collectiondesc": "",
    "poemindex": 146,
    "author": "薛濤",
    "content": "詩篇調態人皆有，細膩風光我獨知。\n月夜咏花憐黯澹，雨朝題柳為攲垂。\n長教碧玉藏深處，總向紅箋寫自隨。\n老大不能收拾得，與君開似教男兒。\n"
  },
  {
    "id": 66951,
    "uid": "poem-99-147",
    "chapter": "卷九十九",
    "chapternum": 99,
    "charstyle": "近體詩",
    "title": "春望詞",
    "titledesc": "",
    "collection": "",
    "collectiondesc": "",
    "poemindex": 147,
    "author": "薛濤",
    "content": "花開不相賞，花落不同悲。\n欲問相思處，花開花落時。\n"
  },
  {
    "id": 66952,
    "uid": "poem-99-148",
    "chapter": "卷九十九",
    "chapternum": 99,
    "charstyle": "近體詩",
    "title": "春望詞",
    "titledesc": "",
    "collection": "",
    "collectiondesc": "",
    "poemindex": 148,
    "author": "薛濤",
    "content": "檻草結同心，將以遺知音。\n春愁正斷絶，春鳥復哀鳴。\n"
  },
  {
    "id": 66953,
    "uid": "poem-99-149",
    "chapter": "卷九十九",
    "chapternum": 99,
    "charstyle": "近體詩",
    "title": "春望詞",
    "titledesc": "",
    "collection": "",
    "collectiondesc": "",
    "poemindex": 149,
    "author": "薛濤",
    "content": "風花日將老，佳期猶𣺌𣺌。\n不結同心人，空結同心草。\n"
  },
  {
    "id": 66954,
    "uid": "poem-99-150",
    "chapter": "卷九十九",
    "chapternum": 99,
    "charstyle": "近體詩",
    "title": "春望詞",
    "titledesc": "",
    "collection": "",
    "collectiondesc": "",
    "poemindex": 150,
    "author": "薛濤",
    "content": "那堪花滿枝，翻作兩相思。\n玉箸垂朝鏡，春風知不知。\n"
  },
  {
    "id": 66955,
    "uid": "poem-99-151",
    "chapter": "卷九十九",
    "chapternum": 99,
    "charstyle": "近體詩",
    "title": "聞蟬",
    "titledesc": "",
    "collection": "",
    "collectiondesc": "",
    "poemindex": 151,
    "author": "薛濤",
    "content": "露滌清音逺，風吹故葉齊。\n聲聲似相接，各在一枝棲。\n"
  },
  {
    "id": 66956,
    "uid": "poem-99-152",
    "chapter": "卷九十九",
    "chapternum": 99,
    "charstyle": "近體詩",
    "title": "罰赴邊有懷上韋令公",
    "titledesc": "",
    "collection": "",
    "collectiondesc": "",
    "poemindex": 152,
    "author": "薛濤",
    "content": "聞説邊城苦，如今到始知。\n好將筵上曲，唱與隴頭兒。\n"
  },
  {
    "id": 66957,
    "uid": "poem-99-153",
    "chapter": "卷九十九",
    "chapternum": 99,
    "charstyle": "近體詩",
    "title": "鴛鴦草",
    "titledesc": "",
    "collection": "",
    "collectiondesc": "",
    "poemindex": 153,
    "author": "薛濤",
    "content": "綠英滿香砌，兩兩鴛鴦小。\n但娛春日長，不管秋風蚤。\n"
  },
  {
    "id": 66958,
    "uid": "poem-99-154",
    "chapter": "卷九十九",
    "chapternum": 99,
    "charstyle": "近體詩",
    "title": "題竹郎廟",
    "titledesc": "",
    "collection": "",
    "collectiondesc": "",
    "poemindex": 154,
    "author": "薛濤",
    "content": "竹郎廟前多古木，夕陽沈沈山更綠。\n何處江頭有笛聲，笛聲盡是迎郎曲。\n"
  },
  {
    "id": 66959,
    "uid": "poem-99-155",
    "chapter": "卷九十九",
    "chapternum": 99,
    "charstyle": "近體詩",
    "title": "斛石山書事",
    "titledesc": "",
    "collection": "",
    "collectiondesc": "",
    "poemindex": 155,
    "author": "薛濤",
    "content": "王家山水畫圖中，意思都盧粉墨容。\n今日忽登虛境望，步揺冠翠一千峰。\n"
  },
  {
    "id": 66960,
    "uid": "poem-99-156",
    "chapter": "卷九十九",
    "chapternum": 99,
    "charstyle": "近體詩",
    "title": "上王尚書",
    "titledesc": "",
    "collection": "",
    "collectiondesc": "",
    "poemindex": 156,
    "author": "薛濤",
    "content": "碧玉雙幢白玉郎，初辭天帝下扶桑。\n手持雲篆題新榜，十萬人家春日長。\n"
  },
  {
    "id": 66961,
    "uid": "poem-99-157",
    "chapter": "卷九十九",
    "chapternum": 99,
    "charstyle": "近體詩",
    "title": "海棠溪",
    "titledesc": "",
    "collection": "",
    "collectiondesc": "",
    "poemindex": 157,
    "author": "薛濤",
    "content": "春教風景駐仙霞，水面魚身總帶花。\n人世不知雲月異，競將紅纈染輕紗。\n"
  },
  {
    "id": 66962,
    "uid": "poem-99-158",
    "chapter": "卷九十九",
    "chapternum": 99,
    "charstyle": "近體詩",
    "title": "試新服裁製初成",
    "titledesc": "",
    "collection": "",
    "collectiondesc": "",
    "poemindex": 158,
    "author": "薛濤",
    "content": "九氣分為九色霞，五雲仙馭五雲車。\n春風因過東君舍，偷様人間染百花。\n"
  },
  {
    "id": 66963,
    "uid": "poem-99-159",
    "chapter": "卷九十九",
    "chapternum": 99,
    "charstyle": "近體詩",
    "title": "贈逺",
    "titledesc": "",
    "collection": "",
    "collectiondesc": "",
    "poemindex": 159,
    "author": "薛濤",
    "content": "芙蓉新落蜀山秋，錦字開緘到是愁。\n閨閣不知戎馬事，月高還上望夫樓。\n"
  },
  {
    "id": 66964,
    "uid": "poem-99-160",
    "chapter": "卷九十九",
    "chapternum": 99,
    "charstyle": "近體詩",
    "title": "贈逺",
    "titledesc": "",
    "collection": "",
    "collectiondesc": "",
    "poemindex": 160,
    "author": "薛濤",
    "content": "擾弱新蒲綠又齊，春深花落塞前溪。\n知君未轉秦關騎，月照千門掩袖啼。\n"
  },
  {
    "id": 66965,
    "uid": "poem-99-161",
    "chapter": "卷九十九",
    "chapternum": 99,
    "charstyle": "近體詩",
    "title": "秋泉",
    "titledesc": "",
    "collection": "",
    "collectiondesc": "",
    "poemindex": 161,
    "author": "薛濤",
    "content": "冷色初澄一帶煙，幽聲遥瀉十絲絃。\n長來枕上牽情思，不使愁人半夜眠。\n"
  },
  {
    "id": 66966,
    "uid": "poem-99-162",
    "chapter": "卷九十九",
    "chapternum": 99,
    "charstyle": "近體詩",
    "title": "筆離手",
    "titledesc": "",
    "collection": "十離詩〈錄二首〉",
    "collectiondesc": "",
    "poemindex": 162,
    "author": "薛濤",
    "content": "越管宣毫始稱情，紅箋紙上撤花瓊。\n都縁用久鋒頭盡，不得羲之手裏擎。\n"
  },
  {
    "id": 66967,
    "uid": "poem-99-163",
    "chapter": "卷九十九",
    "chapternum": 99,
    "charstyle": "近體詩",
    "title": "魚離池",
    "titledesc": "",
    "collection": "十離詩〈錄二首〉",
    "collectiondesc": "",
    "poemindex": 163,
    "author": "薛濤",
    "content": "戲躍蓮池四五秋，常揺朱尾弄銀鈎。\n無緣擺罷芙蓉朶，不得清波更一遊〈元微之使蜀嚴司空遣濤往侍後因事獲怨逺之濤作十離詩以獻因復善焉〉。\n"
  },
  {
    "id": 66968,
    "uid": "poem-99-164",
    "chapter": "卷九十九",
    "chapternum": 99,
    "charstyle": "近體詩",
    "title": "送友人",
    "titledesc": "",
    "collection": "",
    "collectiondesc": "",
    "poemindex": 164,
    "author": "薛濤",
    "content": "水國蒹葭夜有霜，月寒山色共蒼蒼。\n誰言千里自今夕，離夢杳如關路長。\n"
  },
  {
    "id": 66969,
    "uid": "poem-99-165",
    "chapter": "卷九十九",
    "chapternum": 99,
    "charstyle": "近體詩",
    "title": "送盧員外",
    "titledesc": "",
    "collection": "",
    "collectiondesc": "",
    "poemindex": 165,
    "author": "薛濤",
    "content": "玉壘山前風雪夜，錦官城外别離魂。\n信陵公子如相問，長向夷門感舊恩。\n"
  },
  {
    "id": 66970,
    "uid": "poem-99-166",
    "chapter": "卷九十九",
    "chapternum": 99,
    "charstyle": "近體詩",
    "title": "上川主武相國",
    "titledesc": "",
    "collection": "",
    "collectiondesc": "",
    "poemindex": 166,
    "author": "薛濤",
    "content": "落日重城夕霧收，玳筵雕俎薦諸侯。\n因令朗月當庭燎，不使珠簾下玉鈎。\n"
  },
  {
    "id": 66971,
    "uid": "poem-99-167",
    "chapter": "卷九十九",
    "chapternum": 99,
    "charstyle": "近體詩",
    "title": "春郊遊眺寄孫處士",
    "titledesc": "",
    "collection": "",
    "collectiondesc": "",
    "poemindex": 167,
    "author": "薛濤",
    "content": "今朝縱目翫芳菲，夾纈籠裙繡地衣。\n滿袖滿頭兼手把，教人識是看花歸。\n"
  },
  {
    "id": 66972,
    "uid": "poem-99-168",
    "chapter": "卷九十九",
    "chapternum": 99,
    "charstyle": "近體詩",
    "title": "續嘉陵驛詩獻武相國",
    "titledesc": "",
    "collection": "",
    "collectiondesc": "",
    "poemindex": 168,
    "author": "薛濤",
    "content": "蜀門西更上青天，强為公歌蜀國絃。\n卓氏長卿稱士女，錦江玉壘獻山川。\n"
  },
  {
    "id": 66973,
    "uid": "poem-99-169",
    "chapter": "卷九十九",
    "chapternum": 99,
    "charstyle": "近體詩",
    "title": "酬杜舍人",
    "titledesc": "",
    "collection": "",
    "collectiondesc": "",
    "poemindex": 169,
    "author": "薛濤",
    "content": "雙魚底事到儂家，撲手新詩片片霞。\n唱到白蘋洲畔曲，芙蓉空老蜀江花。\n"
  },
  {
    "id": 66974,
    "uid": "poem-99-170",
    "chapter": "卷九十九",
    "chapternum": 99,
    "charstyle": "近體詩",
    "title": "籌邊樓",
    "titledesc": "",
    "collection": "",
    "collectiondesc": "",
    "poemindex": 170,
    "author": "薛濤",
    "content": "平臨雲鳥八𥦗秋，壯壓西川四十州。\n諸將莫貪羌族馬，最高層處見邊頭。\n"
  },
  {
    "id": 66975,
    "uid": "poem-99-171",
    "chapter": "卷九十九",
    "chapternum": 99,
    "charstyle": "近體詩",
    "title": "柳絮",
    "titledesc": "",
    "collection": "",
    "collectiondesc": "",
    "poemindex": 171,
    "author": "薛濤",
    "content": "二月楊花輕復微，春風揺蕩惹人衣。\n他家本是無情物，一向南飛又北飛。\n"
  },
  {
    "id": 66976,
    "uid": "poem-99-172",
    "chapter": "卷九十九",
    "chapternum": 99,
    "charstyle": "古體詩",
    "title": "金縷詞",
    "titledesc": "",
    "collection": "",
    "collectiondesc": "",
    "poemindex": 172,
    "author": "杜秋娘",
    "content": "勸君莫惜金縷衣，勸君須惜少年時。\n花開堪折直須折，莫待無花空折枝。\n"
  },
  {
    "id": 66977,
    "uid": "poem-99-173",
    "chapter": "卷九十九",
    "chapternum": 99,
    "charstyle": "近體詩",
    "title": "楊栁枝詞〈一作劉禹錫詩〉",
    "titledesc": "",
    "collection": "",
    "collectiondesc": "",
    "poemindex": 173,
    "author": "周徳華",
    "content": "清溪一曲柳千條，二十年前舊板橋。\n曾與情人橋上别，更無消息到今朝。\n"
  },
  {
    "id": 66978,
    "uid": "poem-99-174",
    "chapter": "卷九十九",
    "chapternum": 99,
    "charstyle": "近體詩",
    "title": "突厥三臺",
    "titledesc": "",
    "collection": "",
    "collectiondesc": "",
    "poemindex": 174,
    "author": "盛小叢",
    "content": "雁門山上雁初飛，馬邑䦨中馬正肥。\n日旰山西逢驛使，殷勤南北送征衣〈李尚書訥為浙東廉使夜登越城樓聞歌聲激切召至乃小叢歌突厥三臺詞也時崔侍御元範至府幕赴闕李餞之命小叢歌餞在座各為一紙贈之其為名流所重如此〉。\n"
  },
  {
    "id": 66979,
    "uid": "poem-99-175",
    "chapter": "卷九十九",
    "chapternum": 99,
    "charstyle": "古體詩",
    "title": "答韓節度",
    "titledesc": "",
    "collection": "",
    "collectiondesc": "",
    "poemindex": 175,
    "author": "章臺栁",
    "content": "楊栁枝芳菲節可恨年年贈離别一葉隨風忽報秋縱使君來豈堪折"
  },
  {
    "id": 66980,
    "uid": "poem-99-176",
    "chapter": "卷九十九",
    "chapternum": 99,
    "charstyle": "古體詩",
    "title": "贈盧夫人",
    "titledesc": "",
    "collection": "",
    "collectiondesc": "",
    "poemindex": 176,
    "author": "妓常浩",
    "content": "佳人惜顔色，恐逐芳菲歇。\n日暮出畫堂，下階見新月。\n拜月仍有詞，傍人那得知。\n歸來玉臺下，始覺淚痕垂。\n"
  },
  {
    "id": 66981,
    "uid": "poem-99-177",
    "chapter": "卷九十九",
    "chapternum": 99,
    "charstyle": "近體詩",
    "title": "送人",
    "titledesc": "",
    "collection": "",
    "collectiondesc": "",
    "poemindex": 177,
    "author": "徐月英",
    "content": "惆悵人間萬事非，兩人同去一人歸。\n生憎平望亭前水，忍照鴛鴦相背飛。\n"
  },
  {
    "id": 66982,
    "uid": "poem-99-178",
    "chapter": "卷九十九",
    "chapternum": 99,
    "charstyle": "近體詩",
    "title": "答李標",
    "titledesc": "",
    "collection": "",
    "collectiondesc": "",
    "poemindex": 178,
    "author": "王蘇蘇",
    "content": "怪得犬驚雞亂飛，羸童瘦馬老麻衣。\n阿誰亂引閒人到，留取青蚨熱趕歸〈進士李標者自言英公勣之後久在大諫王致君門下致君弟姪因與同詣蘇蘇家標題𥦗曰春暮花枝遶戸飛王孫尋勝引塵衣洞中仙子多情態留住阮郎不放歸蘇蘇先未識不甘其題取筆答此詩標性褊頭面通赤命駕先歸後蘇蘇見王家郎君輙詢熱趕郎在否〉。\n"
  },
  {
    "id": 66983,
    "uid": "poem-99-179",
    "chapter": "卷九十九",
    "chapternum": 99,
    "charstyle": "近體詩",
    "title": "書紅箋",
    "titledesc": "",
    "collection": "",
    "collectiondesc": "",
    "poemindex": 179,
    "author": "平康妓",
    "content": "銀缸斜背解明璫，小語偷聲喚玉郎。\n從此不知蘭麝貴，夜來新惹桂枝香〈裴思謙及第後作紅箋名紙十數幅詣平康里宿焉詰旦一妓取紅箋賦此詩〉。\n"
  },
  {
    "id": 66984,
    "uid": "poem-99-180",
    "chapter": "卷九十九",
    "chapternum": 99,
    "charstyle": "近體詩",
    "title": "楊栁枝",
    "titledesc": "",
    "collection": "",
    "collectiondesc": "",
    "poemindex": 180,
    "author": "武昌妓",
    "content": "悲莫悲兮生别離，登山臨水送將歸。\n武昌無限新栽栁，不見楊花撲面飛。\n"
  },
  {
    "id": 66985,
    "uid": "poem-99-181",
    "chapter": "卷九十九",
    "chapternum": 99,
    "charstyle": "近體詩",
    "title": "金陵詞",
    "titledesc": "",
    "collection": "",
    "collectiondesc": "",
    "poemindex": 181,
    "author": "故臺城妓",
    "content": "宫中細草香紅濕，宫中纎腰碧𥦗泣。\n惟有紅梁春燕雛，猶傍珠簾玉鈎立。\n"
  }
]