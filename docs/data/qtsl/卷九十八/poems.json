[{"id":66562,"chapter":"卷九十八","chapternum":98,"charstyle":"古體詩","title":"偶然","titledesc":"","collection":"","collectiondesc":"","poemindex":1,"author":"僧皎然","content":"隱心不隱迹，却欲住人寰。\n欠樹移春樹，無山看盡山。\n居喧我未錯，真意在其間。\n"},{"id":66563,"chapter":"卷九十八","chapternum":98,"charstyle":"古體詩","title":"擬古","titledesc":"","collection":"","collectiondesc":"","poemindex":2,"author":"僧皎然","content":"日出天地正，煌煌闢晨曦。\n六龍驅羣動，古今無盡時。\n夸父亦何愚，競走先自疲。\n飲乾咸池水，折盡長桑枝。\n渴死化爝火，嗟嗟徒爾為。\n空留鄧林在，摧折令人嗤。\n"},{"id":66564,"chapter":"卷九十八","chapternum":98,"charstyle":"古體詩","title":"冬日山行遇薛徴君","titledesc":"","collection":"","collectiondesc":"","poemindex":3,"author":"僧皎然","content":"我行倦修坂，四顧無平陸。\n雨霽鳴鷹鸇，天寒聚麋鹿。\n幽人訪名士，家住南崗曲。\n菜實縈小園，稻花繞山屋。\n深居寡憂悔，勝境怡耳目。\n徴心尚與我，永言謝浮俗。\n"},{"id":66565,"chapter":"卷九十八","chapternum":98,"charstyle":"古體詩","title":"訪陸處士羽","titledesc":"","collection":"","collectiondesc":"","poemindex":4,"author":"僧皎然","content":"太湖東西路，呉王古山前。\n所思不可見，歸鴻自翩翩。\n何山賞春茗，何處弄春泉。\n莫是滄浪子，悠悠一釣船。\n"},{"id":66566,"chapter":"卷九十八","chapternum":98,"charstyle":"古體詩","title":"苕溪草堂自大厯三年夏新營洎秋及春彌覺境勝紀其事簡潘丞述湯評事衡四十三韻","titledesc":"","collection":"","collectiondesc":"","poemindex":5,"author":"僧皎然","content":"萬慮皆可遺，愛山情不易。\n自從東溪住，始與人羣隔。\n應物非宿心，遺身是吾䇿。\n先民崆峒子，淪景事金液。\n綺里猶近名，於陵未泯跡。\n吾師逆流教，禪隠殊古昔。\n洗足臨潺湲，銷聲寄松柏。\n緗荷採堪服，柔草持可席。\n道心制野猿，法語授幽客。\n境淨萬象真，寄目皆有益。\n原上無情花，山中聽經石。\n竹生自蕭散，雲往常潔白。\n却見羇世人，逺高摩霄翮。\n達賢觀此意，煩想遂冰蘖。\n伊予戰苦勝，覽境情不溺。\n智以動念昏，功由無心積。\n形骸爾何有，生死誰所戚。\n為與勝悟㝠，不憂頽齡迫。\n春風自駘蕩，禪地長閴寂。\n擲札成栁枝，漑瓶養泉脈。\n道人知止足，盥潄聊自適。\n學外見古賢，頗令我心惕。\n眇綿雲官世，夢幻羽陵籍。\n鬼錄徒相矜，九原誰家宅。\n俗情封淺近，至理昧堯跖。\n蹈善嗟沉㝠，履仁傷陻阨。\n匠心聖亦尤，攻異見天責。\n試以慧眼觀，斯言諒可覿。\n外事非吾道，忘緣倦所歴。\n中宵廢耳目，形靜神不役。\n色天夜清迥，花漏時滴瀝。\n東風吹杉梧，幽月到石壁。\n此中一悟心，可與千載敵。\n故交徒好我，篋中無咫尺。\n潘生入空門，祖師傳秘𧷤。\n湯子自天徳，精詣功不僻。\n放世與成名，兩途在所擇。\n吾高鴟夷子，身退無瑕謫。\n吾嘉魯仲連，功成棄圭璧。\n二賢兼彼才，晚節何感激。\n不然作山計，改服我下澤。\n君隳元亮冠，我脱潛師屐。\n倚卧高松根，共逃金閨籍。\n"},{"id":66567,"chapter":"卷九十八","chapternum":98,"charstyle":"古體詩","title":"答孟秀才","titledesc":"","collection":"","collectiondesc":"","poemindex":6,"author":"僧皎然","content":"羸疾依小院，空閒趣自深。\n躡苔憐靜色，掃樹共芳陰。\n物外好風至，意中佳客尋。\n虛名誰欲累，世事我無心。\n投贈荷君芷，馨香滿幽襟。\n"},{"id":66568,"chapter":"卷九十八","chapternum":98,"charstyle":"古體詩","title":"妙喜寺達公禪齋寄李司直公孫房都曹徳裕裴從事方舟顔武康士騁四十二韻","titledesc":"","collection":"","collectiondesc":"","poemindex":7,"author":"僧皎然","content":"我祖傳六經，精義思朝徹。\n方舟頗周覽，逸書亦備閲。\n墨家傷刻薄，儒氏知優劣。\n弱植庶可彫，苦心未嘗輟。\n中年慕仙術，永願傳其訣。\n嵗駐若木景，日飡瓊禾屑。\n嬋娟羨門子，斯語豈徒設。\n天上生白榆，葳蕤信好折。\n實可反柔顔，花堪養玄髮。\n求之性分外，業棄金亦竭。\n藥化成白雲，形彫辭素穴。\n一聞西天㫖，初禪已無熱。\n涓子非我宗，然公有真訣。\n却尋丘壑趣，始與纓紱别。\n野飯敵膏粱，山楹代藻梲。\n與君比巖侣，遊寓日常昳。\n靜對春谷泉，晴披陽林雪。\n境清覺神王，道勝知機滅。\n詣寂長杳㝠，忘歸蹔採擷。\n物生豈有心，麗容俟予别。\n桂子何蓂苓，竒葩亦皎潔。\n此木生意高，亦與衆芳列。\n賞心識屢換，省躬悟彌切。\n微尚若不虧，足以全吾節。\n北風吹蕙帶，蕭寥聞蜻蛚。\n宿昔廬峯期，流芳已再歇。\n不有清屏鑒，使我商絃絶。\n願寄千里心，月高不可掇。\n優游邦之直，逺矣踵前烈。\n立俗忘毁譽，遇物遺巧拙。\n真氣獨翛然，軒裳詎能泄。\n都曹風韻整，綱紀信明決。\n于交必傾寫，立行豈矜伐。\n政與清渭同，分流自澄澈。\n裴侯資亮直，中誠豈徒説。\n古人比明義，清士願交結。\n温温躬珪彩，終始聲不缺。\n顔生炯介士，有志不可越。\n仗義冒險艱，持操去淄湼。\n世論高二顔，賢賢繼前哲。\n四子遭明盛，裒然皆秀傑。\n埋名雖殊迹，悟道寧異轍。\n愛爾竹柏姿，為予寒不折。\n"},{"id":66569,"chapter":"卷九十八","chapternum":98,"charstyle":"古體詩","title":"杼山禪居寄贈東溪呉處士","titledesc":"","collection":"","collectiondesc":"","poemindex":8,"author":"僧皎然","content":"青雲何潤澤，下有賢人隱。\n路入菱湖深，跡與黄鶴近。\n野風吹白芷，山月揺青軫。\n詩祖吳叔庠，到君才不盡。\n身當青山秀，文體多郢聲。\n澄澈湘水碧，泬寥楚山青。\n時人格不同，至今罕知名。\n昔賢敦師友，此道君獨行。\n既得廬霍趣，乃高雷逺情。\n别時春風多，掃盡雲山雪。\n為君中夜起，孤坐石上月。\n悠然遺塵想，邈矣達性説。\n故人不在兹，幽桂惜未結。\n"},{"id":66570,"chapter":"卷九十八","chapternum":98,"charstyle":"古體詩","title":"冬日天井西峯張鍊師所居","titledesc":"","collection":"","collectiondesc":"","poemindex":9,"author":"僧皎然","content":"採薪逢野泉，漸見棲閒所。\n坎坎山上聲，幽幽林中語。\n仙卿何代隱，鄉服言亦楚。\n開水洗藥苗，掃雪𠉀山侣。\n零葉聚敗蘿，幽花積寒渚。\n㝠㝠孤鶴性，天外思輕舉。\n"},{"id":66571,"chapter":"卷九十八","chapternum":98,"charstyle":"古體詩","title":"奉和陸使君長源水堂納涼効曹劉體","titledesc":"","collection":"","collectiondesc":"","poemindex":10,"author":"僧皎然","content":"栁家避暑亭，意逺不可齊。\n煩襟蕩朱絃，高步援緑荑。\n愛公滿亭客，來是清風攜。\n瀅渟前溪上，曠望古郡西。\n六月正中㐲，水軒氣常凄。\n野香襲荷芰，道性親鳬鷖。\n禪子顧惠休，逸民重劉黎。\n乃知高世量，不以出處睽。\n"},{"id":66572,"chapter":"卷九十八","chapternum":98,"charstyle":"古體詩","title":"秋日毘陵南寺送潘述之揚州","titledesc":"","collection":"","collectiondesc":"","poemindex":11,"author":"僧皎然","content":"孤客秋易傷嘶蟬靜仍續佳晨亦巳屢歡會常不足禪地非路歧我心常羈束情生逺别時坐恨清景促望中千里隔暮歸西山曲蕭條月中道彩蒨原上緑不見同心人幽懷增躑躅"},{"id":66573,"chapter":"卷九十八","chapternum":98,"charstyle":"古體詩","title":"雜言重送皇甫侍御曾","titledesc":"","collection":"","collectiondesc":"","poemindex":12,"author":"僧皎然","content":"人獨歸日將暮孤帆帶孤嶼逺水連逺樹難作别時心還㸔别時路"},{"id":66574,"chapter":"卷九十八","chapternum":98,"charstyle":"古體詩","title":"山月行","titledesc":"","collection":"","collectiondesc":"","poemindex":13,"author":"僧皎然","content":"家家望秋月，不及秋山望。\n山中萬境長，寂寥夜夜孤。\n明㸔月上海，人皆言生海。\n東山人自謂，出山中憂虞。\n歡樂皆占月，月本無心人。\n不同自從有，月山不改古。\n人望盡今人，在不知萬世。\n今夜時孤月，將誰更相待。\n"},{"id":66575,"chapter":"卷九十八","chapternum":98,"charstyle":"古體詩","title":"往丹陽尋陸處士不遇","titledesc":"","collection":"","collectiondesc":"","poemindex":14,"author":"僧皎然","content":"逺客殊未歸我來幾惆悵叩關一日不見人繞屋寒花笑相向寒花寂寂遍荒阡栁色蕭蕭愁暮蟬行人無數不相識獨立雲陽古驛邊鳯翅山中思古寺魚竿村口望歸船歸船不見見寒烟離心逺水共悠然他日相期那可定閒僧著處即經年"},{"id":66576,"chapter":"卷九十八","chapternum":98,"charstyle":"古體詩","title":"奉和顔魯公真卿落玄真子舴艋舟歌","titledesc":"","collection":"","collectiondesc":"","poemindex":15,"author":"僧皎然","content":"滄浪子後玄真子㝠㝠釣隱江之氾刳木新成舴艋舟諸侯落舟自兹始得道身不繫無機舟亦閒從水逺逝兮任風還朝五湖夕三山停綸乍入芙蓉浦擊汰時過明月灣太公取璜我不取龍伯釣鼇我不釣竹竿嫋嫋魚簁簁此中自得還自笑汗漫一遊何可期後來誰遇冰雪姿上古初聞出堯世今朝還見在堯時"},{"id":66577,"chapter":"卷九十八","chapternum":98,"charstyle":"古體詩","title":"奉應顔尚書真卿觀玄真子置酒張樂舞陣畫洞庭三山歌","titledesc":"","collection":"","collectiondesc":"","poemindex":16,"author":"僧皎然","content":"道流迹異人共驚寄向畫中觀道情如何萬象自心出而心澹然無所營手援毫足蹈節披縑灑墨稱麗絶石文亂㸃急管催雲態徐揮慢歌發樂縱酒酣狂更好攢峰苦雨縱横掃尺波澶漫意無涯片嶺崚嶒勢將倒盼睞方知造境難象忘神遇非筆端昨日幽竒湖上見今朝舒卷手中㸔興餘輕拂逺天色曾向峯東海邊識秋空暮景颯颯容翻疑是真畫不得顔公素高山水意常恨三山不可至賞君狂畫忘逺遊不出軒墀生蒼翠"},{"id":66578,"chapter":"卷九十八","chapternum":98,"charstyle":"古體詩","title":"顧渚行寄裴方舟","titledesc":"","collection":"","collectiondesc":"","poemindex":17,"author":"僧皎然","content":"我有雲泉隣渚山，山中茶事頗相關。\n鶗鴂鳴時芳草死，山家漸欲收茶子。\n伯勞飛日芳草滋，山僧又是採茶時。\n由來慣採無近逺，陰嶺長兮陽崖淺。\n大寒山下葉未生，小寒山下葉初卷。\n呉姹攜籠上翠微，䝉䝉香刺罥春衣。\n迷山乍被落花亂，度水時驚啼鳥飛。\n家園不逺乗露摘，歸時霧彩猶滴瀝。\n初看抽出欺玉英，更取煎來勝金液。\n昨夜西風雨色過，朝尋新茗復如何。\n女宫寒澀青牙老，堯市人稀紫笋多。\n紫笋青牙誰得識，日暮採之長太息。\n清冷真人待子元，貯此芳香思何極。\n"},{"id":66579,"chapter":"卷九十八","chapternum":98,"charstyle":"古體詩","title":"陳氏童子草書歌","titledesc":"","collection":"","collectiondesc":"","poemindex":18,"author":"僧皎然","content":"書家孺子有竒名天然大草令人驚僧䖍老時把筆法孺子如今皆暗合飇揮電灑眼不及但覺毫端鳴颯颯有時作㸃險且能太行片石㸔欲崩偶然長掣濃又燥少室枯松攲不倒夏日炎炎少人歡山軒日色在䦨干桐花飛盡子規思主人高歌興不至濁醪不飲嫌昏沈欲翫草書開我襟龍爪狀竒鼠鬚鋭冰牋白晢越人惠王家小令草最狂為予灑出驚騰勢"},{"id":66580,"chapter":"卷九十八","chapternum":98,"charstyle":"古體詩","title":"觀王右丞維滄洲圖歌","titledesc":"","collection":"","collectiondesc":"","poemindex":19,"author":"僧皎然","content":"滄洲誤是真，萋萋忽盈視。\n便有春渚情，褰裳掇芳芷。\n颯然風至草，不動始悟丹。\n青得如此丹，青變化不可。\n尋翻空作有，移人心猶言。\n雨色斜拂座，乍似水涼來。\n入襟滄洲説，近三湘口誰。\n知卷得在君，手披圖擁褐。\n臨水時翛然，不異滄洲叟。\n"},{"id":66581,"chapter":"卷九十八","chapternum":98,"charstyle":"古體詩","title":"戛銅椀為龍吟歌〈并序〉","titledesc":"唐故太尉房公琯蚤嵗常隱終南山峻壁之下往往聞龍吟聲清而靜滌人邪想時有好事僧潛戛以五金寫之唯銅聲酷似他日房公偶至山寺聞林嶺間有此聲乃曰龍吟復遷於兹矣僧因出其器以吿公命戛之驚曰真龍吟也大厯十三祀秦僧傳至桐江予使童兒戛金放之亦不減秦聲也緇人或有譏者曰此達僧之事可以嬉禪爾曹無以瑣行自拘因賦龍吟歌以見其意","collection":"","collectiondesc":"","poemindex":20,"author":"僧皎然","content":"逸僧戛椀為龍吟世上未曾聞此音一從太尉房公賞遂使秦人傳至今初戛徐徐聲漸顯樂音不管何人辨似出龍泉萬丈底乍怪聲來近而逺未必全由戛者功聲生虛無非椀中寥亮掩清狖縈迴凌細風遥聞不斷在煙杪萬籟無聲天境空乍向天台宿華頂秋宵一吟更清迥能令聽者易常性憂人忘憂躁人靜今日鏗鍠江上聞蛟螭奔飛如得羣聲過陰嶺恐成雨響駐晴天將起雲生來吟盡空江碧却尋向者聽無跡人生萬事將此同暮賤朝榮動還寂"},{"id":66582,"chapter":"卷九十八","chapternum":98,"charstyle":"古體詩","title":"觀李中丞洪二美人唱歌軋箏歌","titledesc":"","collection":"","collectiondesc":"","poemindex":21,"author":"僧皎然","content":"君家雙美姬，善歌工箏人。\n莫知軋用蜀，竹絃楚絲清。\n哇宛轉聲相，隨夜靜酒䦨。\n佳月前高張，水引何淵淵。\n美人矜名曲，不誤蹙響時。\n時如迸泉趙，瑟素所嘉齊。\n謳世稱絶箏，歌一動凡音。\n輟凝絃且莫，停金罍淫聲。\n巳闋雅聲來，游魚噞喁鶴。\n徘徊主人高，情始為開高。\n情放浪出常，格偶世有名。\n道無跡勲業，先登上將科。\n文章巳冠諸，人籍每笑石。\n崇無道情輕，身重色禍亦。\n成君有佳人，當禪伴於中。\n不廢學無生，愛君天然性。\n寡欲家貧禄，薄常知足謫。\n官無愠如古，人交道忘言。\n比前躅不意，全家萬里來。\n湖中再見青，山綠呉興公。\n舍幽且閒何，妨寄隱在其。\n間時議名齊，謝太傅更有。\n攜妓似東山，"},{"id":66583,"chapter":"卷九十八","chapternum":98,"charstyle":"近體詩","title":"勞勞山居寄呈呉處士","titledesc":"","collection":"","collectiondesc":"","poemindex":22,"author":"僧皎然","content":"山事田來到，只應中老身。\n寒園掃綻栗，秋浪拾乾薪〈楚人呼養柴為柴浪〉。\n領鶴閒書竹，誇雲笑向人。\n俗家相去逺，野水作東隣。\n"},{"id":66584,"chapter":"卷九十八","chapternum":98,"charstyle":"近體詩","title":"早秋桐廬思歸示道彦上人","titledesc":"","collection":"","collectiondesc":"","poemindex":23,"author":"僧皎然","content":"桐江秋信早，憶在故山時。\n靜夜風鳴磬，無人竹掃墀。\n猿來觸淨水，鳥下啄寒梨。\n可即關吾事，歸心自有期。\n"},{"id":66585,"chapter":"卷九十八","chapternum":98,"charstyle":"近體詩","title":"懷舊山","titledesc":"","collection":"","collectiondesc":"","poemindex":24,"author":"僧皎然","content":"一坐西林寺，從來未下山。\n不因尋長者，無事到人間。\n宿雨愁為客，寒花笑未還。\n空懷舊山月，童子念經閒。\n"},{"id":66586,"chapter":"卷九十八","chapternum":98,"charstyle":"近體詩","title":"若溪春興","titledesc":"","collection":"","collectiondesc":"","poemindex":25,"author":"僧皎然","content":"春生若溪水，雨後漫流通。\n芳草行無盡，春源去不窮。\n野煙迷極浦，斜日起微風。\n數處乗流望，依稀似剡中。\n"},{"id":66587,"chapter":"卷九十八","chapternum":98,"charstyle":"近體詩","title":"陪盧中丞閒遊山寺","titledesc":"","collection":"","collectiondesc":"","poemindex":26,"author":"僧皎然","content":"野寺出人境，捨舟登逺峯。\n雙林秋見月，萬壑靜聞鐘。\n擁燭明山翠，交麾動水容。\n如何股肱守，塵外得相逢。\n"},{"id":66588,"chapter":"卷九十八","chapternum":98,"charstyle":"近體詩","title":"晦夜李侍御萼宅集招潘述湯衡海上人飲茶賦","titledesc":"","collection":"","collectiondesc":"","poemindex":27,"author":"僧皎然","content":"晦夜不生月，琴軒猶為開。\n牆東隱者在，淇上逸僧來。\n茗愛傳花飲，詩㸔卷素裁。\n風流高此㑹，曉景屢徘徊。\n"},{"id":66589,"chapter":"卷九十八","chapternum":98,"charstyle":"近體詩","title":"沈道士新亭","titledesc":"","collection":"","collectiondesc":"","poemindex":28,"author":"僧皎然","content":"何處好攀躋，新亭俯舊溪。\n坐中千里近，簷下四山低。\n小浦依林曲，回塘繞郭西。\n桃花春滿地，歸路莫相迷。\n"},{"id":66590,"chapter":"卷九十八","chapternum":98,"charstyle":"近體詩","title":"尋陸鴻漸不遇","titledesc":"","collection":"","collectiondesc":"","poemindex":29,"author":"僧皎然","content":"移家雖帶郭，野徑入桑麻。\n近種籬邊菊，秋來未著花。\n叩門無犬吠，欲去問西家。\n報道山中去，歸來每日斜。\n"},{"id":66591,"chapter":"卷九十八","chapternum":98,"charstyle":"近體詩","title":"酬秦山人系題贈","titledesc":"","collection":"","collectiondesc":"","poemindex":30,"author":"僧皎然","content":"出齋步杉影，手自開禪扇。\n花滿不汙地，雲多從觸衣。\n思山石蘚淨，欵客露葵肥。\n果得宗居士，論心到極微。\n"},{"id":66592,"chapter":"卷九十八","chapternum":98,"charstyle":"近體詩","title":"送陸判官歸杭州","titledesc":"","collection":"","collectiondesc":"","poemindex":31,"author":"僧皎然","content":"芳草潛州路，乗軺憶再旋。\n餘花故林下，殘月舊池邊。\n峰色雲端寺，潮聲海上天。\n明朝富春渚，應見謝公船。\n"},{"id":66593,"chapter":"卷九十八","chapternum":98,"charstyle":"近體詩","title":"送贇上人還京得微字","titledesc":"","collection":"","collectiondesc":"","poemindex":32,"author":"僧皎然","content":"久遊春草盡，還寄北船歸。\n沙鳥窺中食，江雲滿淨衣。\n秦原山色近，楚寺磬聲微。\n見説翻經館，多聞似爾稀。\n"},{"id":66594,"chapter":"卷九十八","chapternum":98,"charstyle":"近體詩","title":"送重鈞上人遊天台","titledesc":"","collection":"","collectiondesc":"","poemindex":33,"author":"僧皎然","content":"漸㸔華頂出，幽賞意隨生。\n十里行松色，千重過水聲。\n海容雲正盡，山態雪初晴。\n事事將心證，知君道可成。\n"},{"id":66595,"chapter":"卷九十八","chapternum":98,"charstyle":"近體詩","title":"送簡栖上人之建州覲使君舅","titledesc":"","collection":"","collectiondesc":"","poemindex":34,"author":"僧皎然","content":"亂峰江上色，羨爾及秋行。\n釋氏推真子，郗家許貴甥。\n㲲花新雨淨，帆葉好風輕。\n千里依元舅，迴潮亦有情。\n"},{"id":66596,"chapter":"卷九十八","chapternum":98,"charstyle":"近體詩","title":"啼猿送客","titledesc":"","collection":"","collectiondesc":"","poemindex":35,"author":"僧皎然","content":"萬里巴江外，三聲月峽深。\n何年有此路，幾客共沾襟。\n斷壁分垂影，流泉入苦吟。\n凄凄别離後，聞此更傷心。\n"},{"id":66597,"chapter":"卷九十八","chapternum":98,"charstyle":"近體詩","title":"題餘不溪廢寺","titledesc":"","collection":"","collectiondesc":"","poemindex":36,"author":"僧皎然","content":"武源離亂後，真界積塵埃。\n殘月生秋水，悲風起故臺。\n居人今已盡，棲鴿暝還來。\n不到無生理，應堪賦七哀。\n"},{"id":66598,"chapter":"卷九十八","chapternum":98,"charstyle":"近體詩","title":"山居示靈徹上人","titledesc":"","collection":"","collectiondesc":"","poemindex":37,"author":"僧皎然","content":"晴明路出山初暖，行踏春蕪㸔茗歸。\n乍削栁枝聊代札，時窺雲影學裁衣。\n身閒始覺隳名是，心了方知苦行非。\n物外寂中誰似我，春風草色共忘機。\n"},{"id":66599,"chapter":"卷九十八","chapternum":98,"charstyle":"近體詩","title":"晚春尋桃源觀","titledesc":"","collection":"","collectiondesc":"","poemindex":38,"author":"僧皎然","content":"武陵何處訪仙鄉，古觀雲根路巳荒。\n細草擁壇人跡絶，落花沈澗水流香。\n山深有雨寒猶在，松老無風韻亦長。\n全覺此身離俗境，玄機亦可照迷方。\n"},{"id":66600,"chapter":"卷九十八","chapternum":98,"charstyle":"近體詩","title":"送如獻上人遊長安","titledesc":"","collection":"","collectiondesc":"","poemindex":39,"author":"僧皎然","content":"關中四子教猶存，見説新經待爾翻。\n為法應過七祖寺，忘名不到五侯門。\n閒尋鄠杜看修竹，獨上涼風望古原。\n高逸詩情無别怨，春遊從遣落花繁。\n"},{"id":66601,"chapter":"卷九十八","chapternum":98,"charstyle":"近體詩","title":"待山月","titledesc":"","collection":"","collectiondesc":"","poemindex":40,"author":"僧皎然","content":"夜夜憶故人，長教山月待。\n今宵故人至，山月知何在。\n"},{"id":66602,"chapter":"卷九十八","chapternum":98,"charstyle":"近體詩","title":"塞下曲","titledesc":"","collection":"","collectiondesc":"","poemindex":41,"author":"僧皎然","content":"寒塞無因見落梅，何人吹入笛聲來。\n勞勞亭上春應度，夜夜城南戰未囘。\n"},{"id":66603,"chapter":"卷九十八","chapternum":98,"charstyle":"近體詩","title":"答張烏程","titledesc":"","collection":"","collectiondesc":"","poemindex":42,"author":"僧皎然","content":"莫道謫官無主人，秣陵才令日相親。\n前溪更有忘憂處，荷葉田田間白蘋。\n"},{"id":66604,"chapter":"卷九十八","chapternum":98,"charstyle":"近體詩","title":"答裴評事澄荻花間送梁肅拾遺","titledesc":"","collection":"","collectiondesc":"","poemindex":43,"author":"僧皎然","content":"波上荻花飛雪花，風吹撩亂滿袈裟。\n如今嵗晏無芳草，獨對離尊作物華。\n"},{"id":66605,"chapter":"卷九十八","chapternum":98,"charstyle":"近體詩","title":"送邢台州濟","titledesc":"","collection":"","collectiondesc":"","poemindex":44,"author":"僧皎然","content":"海上仙山屬使君，石橋琪樹古來聞。\n他時畫出白團扇，乞取天台一片雲。\n"},{"id":66606,"chapter":"卷九十八","chapternum":98,"charstyle":"近體詩","title":"戲題松樹","titledesc":"","collection":"","collectiondesc":"","poemindex":45,"author":"僧皎然","content":"為愛松聲聽不足，每逢松樹遂忘還。\n翛然此外更何事，笑向閒雲似我閒。\n"},{"id":66607,"chapter":"卷九十八","chapternum":98,"charstyle":"古體詩","title":"棲霞山夜至","titledesc":"","collection":"","collectiondesc":"","poemindex":46,"author":"僧靈一","content":"山頭戒壇路，幽映雲巖側。\n四面青石牀，一峯苔蘚色。\n松風靜復起，月影開還黑。\n何獨乗夜來，殊非晝所得。\n"},{"id":66608,"chapter":"卷九十八","chapternum":98,"charstyle":"古體詩","title":"溪行即事","titledesc":"","collection":"","collectiondesc":"","poemindex":47,"author":"僧靈一","content":"近夜山更碧，入林溪轉清。\n不知伏牛路，潭洞何縱横。\n曲岸烟巳合，平湖月未生。\n孤舟屢失道，但聽秋泉聲。\n"},{"id":66609,"chapter":"卷九十八","chapternum":98,"charstyle":"古體詩","title":"安公","titledesc":"","collection":"","collectiondesc":"","poemindex":48,"author":"僧靈一","content":"彌天稱聖哲，象法初繄賴。\n弘道識行藏，匡時知進退。\n秦王輕與舉，習生重酬對。\n學文古篆中，義顯新經内。\n法服應華夏，金言流海岱。\n西方浮雲間，更陪龍華㑹。\n"},{"id":66610,"chapter":"卷九十八","chapternum":98,"charstyle":"古體詩","title":"林公","titledesc":"","collection":"","collectiondesc":"","poemindex":49,"author":"僧靈一","content":"支公信高逺，久向山林住。\n時將孫許遊，豈以形骸遇。\n幸辭天子詔，復覽名臣疏。\n西晉尚虛無，南朝久淪悞。\n因談老莊意，乃盡逍遥趣。\n誰為竹林賢，風流相比附。\n"},{"id":66611,"chapter":"卷九十八","chapternum":98,"charstyle":"古體詩","title":"逺公","titledesc":"","collection":"","collectiondesc":"","poemindex":50,"author":"僧靈一","content":"逺公逢道安，一朝棄儒服。\n真機久消歇，世教空拘束。\n誓入羅浮中，遂棲廬山曲。\n禪經初纂定，佛語新名目。\n缽帽絶朝宗，簪裾翻拜伏。\n東林多隱士，為我辭榮祿。\n"},{"id":66612,"chapter":"卷九十八","chapternum":98,"charstyle":"近體詩","title":"春日山齋","titledesc":"","collection":"","collectiondesc":"","poemindex":51,"author":"僧靈一","content":"野逕東風起，山扉度日開。\n晴光拆紅萼，流水長青苔。\n逋客殊未去，芳時巳再來。\n非關戀春草，自是欲徘徊。\n"},{"id":66613,"chapter":"卷九十八","chapternum":98,"charstyle":"近體詩","title":"再還宜豐寺","titledesc":"","collection":"","collectiondesc":"","poemindex":52,"author":"僧靈一","content":"再尋招隱地，重會宿心期。\n撨客問歸日，山僧記别時。\n野雲陰逺甸，秋水漲前池。\n勿謂探形勝，吾今不好竒。\n"},{"id":66614,"chapter":"卷九十八","chapternum":98,"charstyle":"近體詩","title":"同使君宿大梁驛","titledesc":"","collection":"","collectiondesc":"","poemindex":53,"author":"僧靈一","content":"旌旗江上出，花外捲簾空。\n夜色臨城月，春寒度水風。\n雖然行李别，且喜語音同。\n若問匡廬事，終身媿逺公。\n"},{"id":66615,"chapter":"卷九十八","chapternum":98,"charstyle":"近體詩","title":"靜林寺","titledesc":"","collection":"","collectiondesc":"","poemindex":54,"author":"僧靈一","content":"靜林精舍逺，蕭帝有遺蹤。\n水擊羅浮磬，山鳴于闐鐘。\n燈傳二際火，樹老五株松。\n無數烟霞色，空聞昔卧龍。\n"},{"id":66616,"chapter":"卷九十八","chapternum":98,"charstyle":"近體詩","title":"自青山詣於潛道中作呈元八處士","titledesc":"","collection":"","collectiondesc":"","poemindex":55,"author":"僧靈一","content":"苕水灘行淺，潛州路漸深。\n參差逺岫色，迢遞野人心。\n凍澗冰難釋，秋山日易陰。\n不知天目下，何處訪雲林。\n"},{"id":66617,"chapter":"卷九十八","chapternum":98,"charstyle":"近體詩","title":"酬陳明府舟中見贈","titledesc":"","collection":"","collectiondesc":"","poemindex":56,"author":"僧靈一","content":"長溪通夜靜，素舸與人閒。\n月影沈秋水，風聲落暮山。\n稻花千頃外，蓮葉兩河間。\n陶令多真意，相思一解顔。\n"},{"id":66618,"chapter":"卷九十八","chapternum":98,"charstyle":"近體詩","title":"酬皇甫冉西陵見寄","titledesc":"","collection":"","collectiondesc":"","poemindex":57,"author":"僧靈一","content":"西陵潮信滿，島嶼没中流。\n越客依風水，相思南渡頭。\n寒光生極浦，落日映滄洲。\n何事揚帆去，空驚海上鷗。\n"},{"id":66619,"chapter":"卷九十八","chapternum":98,"charstyle":"近體詩","title":"酬皇甫冉將赴無錫於雲門寺贈别","titledesc":"","collection":"","collectiondesc":"","poemindex":58,"author":"僧靈一","content":"湖南通古寺，來往意無涯。\n欲識雲門路，千峰到若耶。\n春山子敬宅，古木謝敷家。\n自可長偕隱，那言相去賒。\n"},{"id":66620,"chapter":"卷九十八","chapternum":98,"charstyle":"近體詩","title":"贈别皇甫曾","titledesc":"","collection":"","collectiondesc":"","poemindex":59,"author":"僧靈一","content":"幽人從逺岳，過客愛春山。\n高駕能相送，孤舟且未還。\n紫苔封井石，緑竹掩柴關。\n若到雲峰外，齋心去住間。\n"},{"id":66621,"chapter":"卷九十八","chapternum":98,"charstyle":"近體詩","title":"留别忠州故人","titledesc":"","collection":"","collectiondesc":"","poemindex":60,"author":"僧靈一","content":"一身無定處，萬里獨銷魂。\n芳草迷歸路，春流滴淚痕。\n幾時休旅食，何夜宿江村。\n欲識相思苦，空山啼暮猿。\n"},{"id":66622,"chapter":"卷九十八","chapternum":98,"charstyle":"近體詩","title":"送陳元初卜居麻源","titledesc":"","collection":"","collectiondesc":"","poemindex":61,"author":"僧靈一","content":"欲向麻源隱，能尋謝客蹤。\n空山幾千里，幽谷第三重。\n茅宇寧須葺，荷衣不待縫。\n因君見往事，為我謝喬松。\n"},{"id":66623,"chapter":"卷九十八","chapternum":98,"charstyle":"近體詩","title":"送别","titledesc":"","collection":"","collectiondesc":"","poemindex":62,"author":"僧靈一","content":"憑高莫送逺，㸔欲斷歸心。\n别恨啼猿苦，相思流水深。\n翠雲南澗影，丹桂晚山陰。\n若未來雙鵠，遼城何更尋。\n"},{"id":66624,"chapter":"卷九十八","chapternum":98,"charstyle":"近體詩","title":"題韓明府别業","titledesc":"","collection":"","collectiondesc":"","poemindex":63,"author":"僧靈一","content":"聞説花源堪避秦，幽尋數日不逢人。\n烟霞洞裏無雞犬，風雨林中有鬼神。\n黄公石上三芝秀，陶令門前五栁新。\n醉卧白雲閒作夢，不知何物是吾身。\n"},{"id":66625,"chapter":"卷九十八","chapternum":98,"charstyle":"近體詩","title":"題東蘭若","titledesc":"","collection":"","collectiondesc":"","poemindex":64,"author":"僧靈一","content":"上人禪室路徘徊，萬木清陰向日開。\n寒竹影侵行道石，秋風聲入誦經臺。\n閒雲不繫從舒卷，狎鳥無機任往來。\n更惜片陽談妙理，歸時莫待暝鐘催。\n"},{"id":66626,"chapter":"卷九十八","chapternum":98,"charstyle":"近體詩","title":"江行寄張舍人","titledesc":"","collection":"","collectiondesc":"","poemindex":65,"author":"僧靈一","content":"客程終日風塵苦，蓬轉還家未有期。\n林色曉分殘雪後，角聲寒奏落帆時。\n月高星使東㸔逺，雲破霜鴻北度遲。\n流蕩此心難共説，千峰澄霽隔瓊枝。\n"},{"id":66627,"chapter":"卷九十八","chapternum":98,"charstyle":"近體詩","title":"宿靜林寺","titledesc":"","collection":"","collectiondesc":"","poemindex":66,"author":"僧靈一","content":"山寺門前多古松，溪行欲到已聞鐘。\n中宵引領尋高頂，月照雲峯凡幾重。\n"},{"id":66628,"chapter":"卷九十八","chapternum":98,"charstyle":"近體詩","title":"雨後欲尋天目山問元駱二公溪路","titledesc":"","collection":"","collectiondesc":"","poemindex":67,"author":"僧靈一","content":"昨夜雲生天井東，春山一雨一囘風。\n林花併逐溪流下，欲上龍池通不通。\n"},{"id":66629,"chapter":"卷九十八","chapternum":98,"charstyle":"近體詩","title":"題僧院","titledesc":"","collection":"","collectiondesc":"","poemindex":68,"author":"僧靈一","content":"虎溪閒月引相過，帶雪松枝挂薜蘿。\n無限青山行欲盡，白雲深處老僧多。\n"},{"id":66630,"chapter":"卷九十八","chapternum":98,"charstyle":"近體詩","title":"初到汀州","titledesc":"","collection":"","collectiondesc":"","poemindex":69,"author":"僧靈徹","content":"初放到滄州，前心詎解愁。\n舊交容不拜，臨老學梳頭。\n禪室白雲去，故山明月秋。\n幾年猶在此，北戸水南流。\n"},{"id":66631,"chapter":"卷九十八","chapternum":98,"charstyle":"近體詩","title":"趙使君生子晬日","titledesc":"","collection":"","collectiondesc":"","poemindex":70,"author":"僧法振","content":"毛骨貴天生，肌膚片玉明。\n見人空解笑，弄物不知名。\n國器嗟猶小，風姿望益清。\n抱來芳樹下，時引鳯雛聲。\n"},{"id":66632,"chapter":"卷九十八","chapternum":98,"charstyle":"近體詩","title":"送人遊閩越","titledesc":"","collection":"","collectiondesc":"","poemindex":71,"author":"僧法振","content":"不須行借問，為爾話閩中。\n海島春寒雨，江帆來去風。\n道遊玄度宅，身寄朗陵公。\n此别何傷逺，如今關塞通。\n"},{"id":66633,"chapter":"卷九十八","chapternum":98,"charstyle":"近體詩","title":"題天長院少府湖上客歸","titledesc":"","collection":"","collectiondesc":"","poemindex":72,"author":"僧法振","content":"孤棹移官舍，新農寄楚田。\n晴林渡海日，春草長湖煙。\n對卧閒鷗戲，談經穉子賢。\n佳期更何許，應向笑臺前。\n"},{"id":66634,"chapter":"卷九十八","chapternum":98,"charstyle":"近體詩","title":"送韓侍御自使幕巡海北","titledesc":"","collection":"","collectiondesc":"","poemindex":73,"author":"僧法振","content":"微雨空山夜洗兵，繡衣朝拂海雲清。\n幕中運䇿心應苦，馬上題詩卷已成。\n離筵莫惜花源醉，古道猶看蔓草生。\n因説元戎能破敵，高歌一曲隴關情。\n"},{"id":66635,"chapter":"卷九十八","chapternum":98,"charstyle":"近體詩","title":"送禪師歸新羅","titledesc":"","collection":"","collectiondesc":"","poemindex":74,"author":"僧法照","content":"萬里歸鄉路，隨緣不算程。\n登山百衲敝，過海一杯輕。\n夜宿依雲色，晨齋就水聲。\n何年持貝葉，却到漢家城。\n"},{"id":66636,"chapter":"卷九十八","chapternum":98,"charstyle":"近體詩","title":"寄錢郎中","titledesc":"","collection":"","collectiondesc":"","poemindex":75,"author":"僧法照","content":"閉門深樹裏，閒足為經過。\n駟馬不為貴，一僧誰奈何。\n藥苗家自有，香飯乞時多。\n寄語嬋娟客，將心向薜蘿。\n"},{"id":66637,"chapter":"卷九十八","chapternum":98,"charstyle":"近體詩","title":"贈司空拾遺","titledesc":"","collection":"","collectiondesc":"","poemindex":76,"author":"僧太易","content":"侍臣何事辭雲陛，江上微吟見雪花。\n望闕未承丹鳯詔，開門空對楚人家。\n陳琳草奏才還在，王粲登樓興尚賒。\n高館更容塵外客，仍令歸路奉瑶華。\n"},{"id":66638,"chapter":"卷九十八","chapternum":98,"charstyle":"近體詩","title":"賦得聞黄鳥啼","titledesc":"","collection":"","collectiondesc":"","poemindex":77,"author":"僧惟審","content":"捲簾清夢後，芳樹引流鶯。\n隔葉傳春意，穿花送曉聲。\n未調雲路翼，空負桂林情。\n莫盡關關興，羇愁正厭生。\n"},{"id":66639,"chapter":"卷九十八","chapternum":98,"charstyle":"近體詩","title":"行次漢上","titledesc":"","collection":"","collectiondesc":"","poemindex":78,"author":"僧無本","content":"習家池沼草萋萋，嵐樹光中信馬蹄。\n漢主廟前湘水碧，一聲風角夕陽低。\n"},{"id":66640,"chapter":"卷九十八","chapternum":98,"charstyle":"近體詩","title":"送童子下山","titledesc":"","collection":"","collectiondesc":"","poemindex":79,"author":"金地藏","content":"空門寂寞汝思家，禮别雲房下九華。\n愛向竹欄騎竹馬，懶於金地聚金沙。\n添瓶澗底休招月，烹茗甌中罷弄花。\n好去不須頻下淚，老僧相伴有烟霞。\n"},{"id":66641,"chapter":"卷九十八","chapternum":98,"charstyle":"古體詩","title":"飲馬長城窟","titledesc":"","collection":"","collectiondesc":"","poemindex":80,"author":"僧子蘭","content":"游客長城下，飲馬長城窟。\n馬嘶聞水腥，為浸征人骨。\n豈不是流泉，終不成潺湲。\n洗盡骨上土，不洗骨中寃。\n骨若比流水，四海有還魂。\n空流嗚咽聲，聲中疑是言。\n"},{"id":66642,"chapter":"卷九十八","chapternum":98,"charstyle":"古體詩","title":"秋日思舊山","titledesc":"","collection":"","collectiondesc":"","poemindex":81,"author":"僧子蘭","content":"咸言上國繁華豈謂帝城羇旅十㸃五㸃殘螢千聲萬聲秋雨白雲江上故鄉月下風前困處欲去不去遲遲未展平生所佇"},{"id":66643,"chapter":"卷九十八","chapternum":98,"charstyle":"古體詩","title":"襄陽曲","titledesc":"","collection":"","collectiondesc":"","poemindex":82,"author":"僧子蘭","content":"為憶南州人，移家大堤住。\n千帆萬帆來，過盡門前去。\n"},{"id":66644,"chapter":"卷九十八","chapternum":98,"charstyle":"近體詩","title":"太平里尋兵部裴郎中","titledesc":"","collection":"","collectiondesc":"","poemindex":83,"author":"僧子蘭","content":"不語凄涼無限情，荒階行盡又重行。\n昔年住此人何在，空見槐花秋草生。\n"},{"id":66645,"chapter":"卷九十八","chapternum":98,"charstyle":"古體詩","title":"題醴陵玉仙觀","titledesc":"","collection":"","collectiondesc":"","poemindex":84,"author":"僧䕶國","content":"王喬一去空仙觀，白雲至今凝不散。\n星垣松殿幾千秋，往往笙歌下天半。\n瀑布西行過石橋，黄精採根還採苗。\n路逢一人擎一碗，松花夜雨風吹滿。\n自言家住在東坡，白犬相隨邀我過。\n南山石上有碁局，曾使樵夫爛斧柯。\n"},{"id":66646,"chapter":"卷九十八","chapternum":98,"charstyle":"近體詩","title":"龍潭","titledesc":"","collection":"","collectiondesc":"","poemindex":85,"author":"僧應物","content":"石激懸流雪滿灣，五龍潛處野雲閒。\n漸收雷電九峰下，且飲溪潭一水間。\n浪引浮槎依北岸，波分曉日浸東山。\n囘瞻四面如㸔畫，須信遊人不欲還。\n"},{"id":66647,"chapter":"卷九十八","chapternum":98,"charstyle":"近體詩","title":"題化城寺","titledesc":"","collection":"","collectiondesc":"","poemindex":86,"author":"僧應物","content":"平高選處創蓮宫，一水縈流處處通。\n畫閣晝開紅日畔，禪房夜掩碧雲中。\n平川不見龍行雨，幽谷遥聞虎嘯風。\n偶與友人論法要，真元浩浩理無窮。\n"},{"id":66648,"chapter":"卷九十八","chapternum":98,"charstyle":"近體詩","title":"賦洞庭","titledesc":"","collection":"","collectiondesc":"","poemindex":87,"author":"僧可朋","content":"周極八百里，凝眸望則勞。\n水涵天影濶，山拔地形高。\n賈客停非久，漁翁轉幾遭。\n颯然風起處，又是鼓濤濤。\n"},{"id":66649,"chapter":"卷九十八","chapternum":98,"charstyle":"近體詩","title":"和趙王觀妓應教","titledesc":"","collection":"","collectiondesc":"","poemindex":88,"author":"僧法宣","content":"桂山留上客，蘭室命妖嬈。\n城中畫廣黛，宫裏束纎腰。\n舞袖風前舉，歌聲扇後嬌。\n周郎不須顧，今日管絃調。\n"},{"id":66650,"chapter":"卷九十八","chapternum":98,"charstyle":"近體詩","title":"於冬日普光寺卧疾值雪簡諸舊遊","titledesc":"","collection":"","collectiondesc":"","poemindex":89,"author":"僧法宣","content":"卧疴苦留滯，闢户望遥天。\n寒雲舒復卷，落雪斷還連。\n凝華照書閣，飛素涴琴絃。\n迴飄洛神賦，皎映齊紈篇。\n縈階如鶴舞，拂樹似花鮮。\n徒賞豐年瑞，沈憂終自憐。\n"},{"id":66651,"chapter":"卷九十八","chapternum":98,"charstyle":"古體詩","title":"秋日遊東山寺尋殊曇二法師","titledesc":"","collection":"","collectiondesc":"","poemindex":90,"author":"僧慧宣","content":"木落樹蕭槮，水清流㵳寂。\n屬此悲哉氣，復兹羇旅慼。\n奚用寫煩憂，山泉恣遊歴。\n萬丈窺深澗，千尋仰絶壁。\n傍嶺竹參差，縁崖藤羃䍥。\n行行極幽邃，去去逾空寂。\n果值悉心侣，喬枝方挂錫。\n圍遶悉栴檀，純良豈沙礫。\n妙法誠無比，深經解怨敵。\n心歡即頂禮，道存仍目擊。\n慧力幸巳逢，疑網於焉析。\n豈直袪煩惱，方期拯沈溺。\n"},{"id":66652,"chapter":"卷九十八","chapternum":98,"charstyle":"近體詩","title":"設缸面酒欵蕭翼探得來字","titledesc":"","collection":"","collectiondesc":"","poemindex":91,"author":"僧辨才","content":"初醖一缸開，新知萬里來。\n披雲同落寞，步月共徘徊。\n夜久孤琴思，風長旅雁哀。\n非君有秘術，誰照不然灰。\n"},{"id":66653,"chapter":"卷九十八","chapternum":98,"charstyle":"近體詩","title":"寄中條司空圖侍郎","titledesc":"","collection":"","collectiondesc":"","poemindex":92,"author":"僧虛中","content":"門徑放莎垂，往來投刺稀。\n有時聞御札，特地掛朝衣。\n嶽信僧傳去，天香鶴帶歸。\n他年二南㫖，無復更衰微。\n"},{"id":66654,"chapter":"卷九十八","chapternum":98,"charstyle":"近體詩","title":"寄中條司空圖侍郎","titledesc":"","collection":"","collectiondesc":"","poemindex":93,"author":"僧虛中","content":"遥製裋褐成，一劔動精靈。\n白晝夢仙島，清晨禮道經。\n黍苗侵野徑，桑椹汚閒庭。\n肯要為隣者，西南太華清。\n"},{"id":66655,"chapter":"卷九十八","chapternum":98,"charstyle":"近體詩","title":"經賀監舊居","titledesc":"","collection":"","collectiondesc":"","poemindex":94,"author":"僧虛中","content":"不戀明皇寵，歸來鏡水隅。\n道裝汀鶴識，春醉釣人扶。\n逐朶雲如吐，成行雁似驅。\n蘭亭名景在，蹤跡未為孤。\n"},{"id":66656,"chapter":"卷九十八","chapternum":98,"charstyle":"近體詩","title":"贈屏風岩棲蟾上人","titledesc":"","collection":"","collectiondesc":"","poemindex":95,"author":"僧虛中","content":"岩房高且靜，住此幾寒暄。\n鹿鼾安禪石，猿啼乞食村。\n朝陽生樹罅，古路透雲根。\n獨我閒相覓，凄涼碧洞門。\n"},{"id":66657,"chapter":"卷九十八","chapternum":98,"charstyle":"近體詩","title":"泊洞庭","titledesc":"","collection":"","collectiondesc":"","poemindex":96,"author":"僧虛中","content":"槐栁未知秋，依依館驛頭。\n客心俱念逺，時雨自相留。\n浪沒貨魚市，帆高賣酒樓。\n夜來思展轉，故里在南州。\n"},{"id":66658,"chapter":"卷九十八","chapternum":98,"charstyle":"古體詩","title":"古意","titledesc":"","collection":"","collectiondesc":"","poemindex":97,"author":"僧貫休","content":"乾坤有清氣，散入詩人脾。\n聖賢遺清風，不在惡木枝。\n千人萬人中，一人兩人知。\n憶在東溪日，花開葉落時。\n幾擬以黄金，鑄作鍾子期。\n"},{"id":66659,"chapter":"卷九十八","chapternum":98,"charstyle":"古體詩","title":"公子行","titledesc":"","collection":"","collectiondesc":"","poemindex":98,"author":"僧貫休","content":"錦衣鮮華手擎鶻，閒行氣貌多輕忽。\n稼穡艱難總不知，五帝三王是何物。\n"},{"id":66660,"chapter":"卷九十八","chapternum":98,"charstyle":"古體詩","title":"野田黄雀行","titledesc":"","collection":"","collectiondesc":"","poemindex":99,"author":"僧貫休","content":"高樹風多吹爾巢落蒿深葉煖宜爾衣泊莫近鴞類蛛網亦惡飲野田之清水食野田之黄粟深花中睡𡋯土裏浴如此即全勝啄太倉之榖而穿人之屋"},{"id":66661,"chapter":"卷九十八","chapternum":98,"charstyle":"古體詩","title":"行路難","titledesc":"","collection":"","collectiondesc":"","poemindex":100,"author":"僧貫休","content":"君不見山高海深人不測，古往今來轉清碧。\n淺近輕浮莫與交，地卑只解生荆棘。\n誰道黄金如糞土，張耳陳餘斷消息。\n行路難，行路難，君自㸔。\n"},{"id":66662,"chapter":"卷九十八","chapternum":98,"charstyle":"古體詩","title":"夜夜曲","titledesc":"","collection":"","collectiondesc":"","poemindex":101,"author":"僧貫休","content":"蟪蛄切切風騷騷，芙蓉噴香蟾蜍高。\n孤燈耿耿征婦勞，更深撲落金錯刀。\n"},{"id":66663,"chapter":"卷九十八","chapternum":98,"charstyle":"近體詩","title":"春山行","titledesc":"","collection":"","collectiondesc":"","poemindex":102,"author":"僧貫休","content":"重疊太古色，濛濛花雨時。\n好山行恐盡，流水語相隨。\n黒壤生紅黍，黄猿領白兒。\n因思石橋日，曾與道人期。\n"},{"id":66664,"chapter":"卷九十八","chapternum":98,"charstyle":"近體詩","title":"晚泊湘江懷古","titledesc":"","collection":"","collectiondesc":"","poemindex":103,"author":"僧貫休","content":"烟浪漾秋色，高吟似得隣。\n一輪湘渚月，千古獨醒人。\n岸濕穿花逺，風香禱廟頻。\n只應諛佞者，到此不傷神。\n"},{"id":66665,"chapter":"卷九十八","chapternum":98,"charstyle":"近體詩","title":"天台老僧","titledesc":"","collection":"","collectiondesc":"","poemindex":104,"author":"僧貫休","content":"獨住無人處，松龕嶽雪侵。\n僧中九十臘，雲外一生心。\n白髮垂不剃，青眸笑轉深。\n猶能指孤月，為我暫開襟。\n"},{"id":66666,"chapter":"卷九十八","chapternum":98,"charstyle":"近體詩","title":"途中逢周朴","titledesc":"","collection":"","collectiondesc":"","poemindex":105,"author":"僧貫休","content":"東西南北路，相遇共興哀。\n世獨無知巳，子從何處來。\n菊衰芳草在，程逺宿烟開。\n倘遇中興主，還應不用媒。\n"},{"id":66667,"chapter":"卷九十八","chapternum":98,"charstyle":"近體詩","title":"投錢鏐","titledesc":"","collection":"","collectiondesc":"","poemindex":106,"author":"僧貫休","content":"貴逼身來不自由，幾年勤苦蹈林丘。\n滿堂花醉三千客，一劍霜寒十四州。\n萊子衣裳宫錦窄，謝公篇詠綺霞羞。\n他年名上凌烟閣，豈羨當時萬户侯。\n"},{"id":66668,"chapter":"卷九十八","chapternum":98,"charstyle":"近體詩","title":"投王建","titledesc":"","collection":"","collectiondesc":"","poemindex":107,"author":"僧貫休","content":"河北河南處處災，惟聞全蜀少塵埃。\n一瓶一鉢垂垂老，千水千山得得來。\n秦苑幽棲多勝景，巴歈陳貢愧非才。\n自慙林藪龍鍾者，亦得親登郭隗臺。\n"},{"id":66669,"chapter":"卷九十八","chapternum":98,"charstyle":"近體詩","title":"山居","titledesc":"","collection":"","collectiondesc":"","poemindex":108,"author":"僧貫休","content":"休話喧譁事事難，山翁只合住深山。\n數聲清磬是非外，一箇閒人天地間。\n綠圃空階雲冉冉，異禽靈草水潺潺。\n無人為向君王道，岩桂枝高正好攀。\n"},{"id":66670,"chapter":"卷九十八","chapternum":98,"charstyle":"近體詩","title":"山居","titledesc":"","collection":"","collectiondesc":"","poemindex":109,"author":"僧貫休","content":"誰是言休即便休，清吟孤坐碧溪頭。\n三間茅屋無人到，十里松關獨自遊。\n明月清風宗炳社，夕陽秋色庾公樓。\n修心未到無心地，萬種千般逐水流。\n"},{"id":66671,"chapter":"卷九十八","chapternum":98,"charstyle":"近體詩","title":"山居","titledesc":"","collection":"","collectiondesc":"","poemindex":110,"author":"僧貫休","content":"心心心不住希夷，石室巉岩白髮垂。\n惜竹不除當路筍，愛松留得礙人枝。\n焚香開卷雲生砌，卷箔㝠心月在池。\n無限故人頭盡白，不知頭白又何之。\n"},{"id":66672,"chapter":"卷九十八","chapternum":98,"charstyle":"近體詩","title":"贈村公","titledesc":"","collection":"","collectiondesc":"","poemindex":111,"author":"僧尚顔","content":"袖衣木突此鄉尊，白盡鬚眉眼未昏。\n醉舞神筵隨鼓笛，閒歌聖代和兒孫。\n黍苗一頃垂秋日，茅棟三間映古原。\n也笑長安名利處，紅塵半是馬蹄翻。\n"},{"id":66673,"chapter":"卷九十八","chapternum":98,"charstyle":"近體詩","title":"八月十五夜月","titledesc":"","collection":"","collectiondesc":"","poemindex":112,"author":"僧棲白","content":"尋常三五夜，豈是不嬋娟。\n及至中秋半，還勝别夜圓。\n清光凝有露，皓色爽無煙。\n自古人皆望，年來復一年。\n"},{"id":66674,"chapter":"卷九十八","chapternum":98,"charstyle":"近體詩","title":"金州陪姚員外遊南池","titledesc":"","collection":"","collectiondesc":"","poemindex":113,"author":"僧無可","content":"栁暗清波漲，衝萍復潄苔。\n張筵白鳥起，埽㟁使君來。\n洲島秋應没，荷花晚盡開。\n高城吹角絶，騶馭尚徘徊。\n"},{"id":66675,"chapter":"卷九十八","chapternum":98,"charstyle":"近體詩","title":"夏日送田中丞赴蔡州","titledesc":"","collection":"","collectiondesc":"","poemindex":114,"author":"僧無可","content":"出守汝南城，應多戀闕情。\n地遥人久望，風起斾初行。\n楚廟繁蟬斷，淮田細雨生。\n賞心知有處，蔣宅古松平。\n"},{"id":66676,"chapter":"卷九十八","chapternum":98,"charstyle":"近體詩","title":"秋夜宿西林寄賈島","titledesc":"","collection":"","collectiondesc":"","poemindex":115,"author":"僧無可","content":"暗蟲喧暮色，默思坐西林。\n聽雨寒更盡，開門落葉深。\n昔因京邑病，併起洞庭心。\n亦是吾兄弟，遲囘共至今。\n"},{"id":66677,"chapter":"卷九十八","chapternum":98,"charstyle":"近體詩","title":"秋日寄厲玄","titledesc":"","collection":"","collectiondesc":"","poemindex":116,"author":"僧無可","content":"楊栁起秋色，故人猶未還。\n别離俱自老，少壯豈能閒。\n夜雨吟殘燭，秋城憶逺山。\n何當同一見，語黙此林間。\n"},{"id":66678,"chapter":"卷九十八","chapternum":98,"charstyle":"近體詩","title":"廬山寺","titledesc":"","collection":"","collectiondesc":"","poemindex":117,"author":"僧無可","content":"千峰盤磴盡，林寺昔年名。\n步步入山影，房房聞水聲。\n多年人跡絶，殘月石冰清。\n便可求居止，安閒過此生。\n"},{"id":66679,"chapter":"卷九十八","chapternum":98,"charstyle":"近體詩","title":"新年作","titledesc":"","collection":"","collectiondesc":"","poemindex":118,"author":"僧無可","content":"然燈朝復夕，漸作長年身。\n紫閣未歸日，青門又值春。\n掩關寒過盡，出定草生新。\n自有林中趣，誰驚嵗月頻。\n"},{"id":66680,"chapter":"卷九十八","chapternum":98,"charstyle":"近體詩","title":"贈圭峯禪師","titledesc":"","collection":"","collectiondesc":"","poemindex":119,"author":"僧無可","content":"絶壑禪床底，泉分落石層。\n露澆高頂草，雪隱下方燈。\n朝滿傾心客，溪連學道僧。\n半旬持一食，此事有誰能。\n"},{"id":66681,"chapter":"卷九十八","chapternum":98,"charstyle":"近體詩","title":"金州别姚合","titledesc":"","collection":"","collectiondesc":"","poemindex":120,"author":"僧無可","content":"日日西亭上，春留到夏殘。\n言之離别易，免以道途難。\n山出一千里，溪行三百灘。\n松間樓月裏，秋入五陵寒。\n"},{"id":66682,"chapter":"卷九十八","chapternum":98,"charstyle":"近體詩","title":"贈淮西賈兵馬使","titledesc":"","collection":"","collectiondesc":"","poemindex":121,"author":"僧清江","content":"破賊功成百戰塲，天書親拜漢中郎。\n映門旌斾春風起，對客絃歌白日長。\n階下鬭雞花乍拆，營南試馬栁初黄。\n由來吳楚多同調，感激逢君共異鄉。\n"},{"id":66683,"chapter":"卷九十八","chapternum":98,"charstyle":"古體詩","title":"還人詩卷","titledesc":"","collection":"","collectiondesc":"","poemindex":122,"author":"僧齊巳","content":"李賀李白遺機杼，散在人間不知處。\n聞君收在芙蓉江，日聞鮫人織秋浦。\n金梭劄劄文離離，呉姬越女羞上機。\n鴛鴦浴烟鸞鳯飛，澄江曉映餘霞輝。\n仙人手持玉刀尺，寸寸酬君與珠璧。\n裁作霞裳何處披，紫皇殿裏深相覓。\n"},{"id":66684,"chapter":"卷九十八","chapternum":98,"charstyle":"近體詩","title":"夏日草堂作","titledesc":"","collection":"","collectiondesc":"","poemindex":123,"author":"僧齊巳","content":"沙泉帶草堂，紙帳卷空牀。\n靜是真消息，吟非俗肺腸。\n園林坐清影，梅杏嚼紅香。\n誰住原西寺，鐘聲送夕陽。\n"},{"id":66685,"chapter":"卷九十八","chapternum":98,"charstyle":"近體詩","title":"寄方干處士鑑湖舊居","titledesc":"","collection":"","collectiondesc":"","poemindex":124,"author":"僧齊巳","content":"賀監舊山川，空來近百年。\n聞君與琴鶴，終日在漁船。\n島路深秋石，湖燈半夜天。\n雲門幾囘去，題徧好林泉。\n"},{"id":66686,"chapter":"卷九十八","chapternum":98,"charstyle":"近體詩","title":"戊辰嵗湖中寄鄭谷郎中","titledesc":"","collection":"","collectiondesc":"","poemindex":125,"author":"僧齊巳","content":"白髪久慵簪，常聞病亦吟。\n痩應成鶴骨，閒想是禪心。\n上國楊花亂，滄洲荻笋深。\n不堪思翠巘，西望獨沾襟。\n"},{"id":66687,"chapter":"卷九十八","chapternum":98,"charstyle":"近體詩","title":"山寺喜道士至","titledesc":"","collection":"","collectiondesc":"","poemindex":126,"author":"僧齊巳","content":"閏年春過後，山寺始花開。\n還有無心者，閒尋此境來。\n鳥幽聲忽斷，茶好味重迴。\n知住南岩久，㝠心坐綠苔。\n"},{"id":66688,"chapter":"卷九十八","chapternum":98,"charstyle":"近體詩","title":"登祝融峯","titledesc":"","collection":"","collectiondesc":"","poemindex":127,"author":"僧齊巳","content":"猨鳥共不到，我來身欲浮。\n四邊空碧落，絶頂正清秋。\n宇宙知何極，華夷見細流。\n壇西獨立久，白日轉神州。\n"},{"id":66689,"chapter":"卷九十八","chapternum":98,"charstyle":"近體詩","title":"早行","titledesc":"","collection":"","collectiondesc":"","poemindex":128,"author":"僧齊巳","content":"舟子相呼起，長沙未五更。\n幾㸔星月在，猶帶夢魂行。\n鳥亂村林迥，人喧水柵横。\n蒼茫平野水，慙愧逺峰明。\n"},{"id":66690,"chapter":"卷九十八","chapternum":98,"charstyle":"近體詩","title":"贈孫生","titledesc":"","collection":"","collectiondesc":"","poemindex":129,"author":"僧齊巳","content":"見君詩自别，君是繼詩人。\n道出千途外，功爭一字新。\n寂寥中影迹，霜雪裏精神。\n待折東堂桂，歸來更苦辛。\n"},{"id":66691,"chapter":"卷九十八","chapternum":98,"charstyle":"近體詩","title":"聽李尊師先生彈琴","titledesc":"","collection":"","collectiondesc":"","poemindex":130,"author":"僧齊巳","content":"仙子弄瑶琴，仙山杉月深。\n此聲含太古，誰聽到無心。\n灑石霜千片，噴空瀑萬尋。\n何人傳指法，攜向海中岑。\n"},{"id":66692,"chapter":"卷九十八","chapternum":98,"charstyle":"近體詩","title":"聽泉","titledesc":"","collection":"","collectiondesc":"","poemindex":131,"author":"僧齊巳","content":"落石幾萬仞，泠聲飄逺空。\n高秋初雨後，半夜亂山中。\n秖有照壁月，更無吹葉風。\n昔曾廬嶽聽，到曉與僧同。\n"},{"id":66693,"chapter":"卷九十八","chapternum":98,"charstyle":"近體詩","title":"詠鶯","titledesc":"","collection":"","collectiondesc":"","poemindex":132,"author":"僧齊巳","content":"何事經年閟好音，暖風催出囀喬林。\n羽毛新刷陶潛菊，喉舌初調叔夜琴。\n怕雨並棲紅杏宻，避人雙入綠楊深。\n曉來枝上千般語，似共桃花訴舊心。\n"},{"id":66694,"chapter":"卷九十八","chapternum":98,"charstyle":"近體詩","title":"牧童","titledesc":"","collection":"","collectiondesc":"","poemindex":133,"author":"僧棲蟾","content":"牛得自由騎，春風細雨飛。\n青山青草裏，一笛一蓑衣。\n日出唱歌去，月明撫掌歸。\n何人得似爾，無是亦無非。\n"},{"id":66695,"chapter":"卷九十八","chapternum":98,"charstyle":"近體詩","title":"宿巴江","titledesc":"","collection":"","collectiondesc":"","poemindex":134,"author":"僧棲蟾","content":"江聲五千里，瀉碧急於弦。\n不覺日又夜，爭教人少年。\n一汀巫峽月，兩岸子規天。\n山影似相伴，濃遮到曉船。\n"},{"id":66696,"chapter":"卷九十八","chapternum":98,"charstyle":"近體詩","title":"山舍秋思","titledesc":"","collection":"","collectiondesc":"","poemindex":135,"author":"僧清塞","content":"一從雲水住，曾不下西岑。\n落木故園在，秋庭積葉深。\n泉流通井脈，蟲響出牆陰。\n靜夜更聲徹，寒燈獨自吟。\n"},{"id":66697,"chapter":"卷九十八","chapternum":98,"charstyle":"近體詩","title":"送耿逸人南歸","titledesc":"","collection":"","collectiondesc":"","poemindex":136,"author":"僧清塞","content":"南行隨越僧，舊業一池菱。\n兩鬢巳如雪，五湖歸挂罾。\n夜濤嗚柵鎖，寒葦露船燈。\n此去應無事，却來期未能。\n"},{"id":66698,"chapter":"卷九十八","chapternum":98,"charstyle":"近體詩","title":"早秋過郭勁書齋","titledesc":"","collection":"","collectiondesc":"","poemindex":137,"author":"僧清塞","content":"暑消崗舍清，閒坐有餘情。\n石水生茶味，林風減扇聲。\n逺雲收海雨，靜角揜山城。\n此地秋吟苦，時來遶菊行。\n"},{"id":66699,"chapter":"卷九十八","chapternum":98,"charstyle":"近體詩","title":"送康沼歸建業","titledesc":"","collection":"","collectiondesc":"","poemindex":138,"author":"僧清塞","content":"南朝秋色滿，歸去思如何。\n帝業空城在，民耕壞塚多。\n月明臺獨上，栗綻寺頻過。\n籬下西江濶，相思見白波。\n"},{"id":66700,"chapter":"卷九十八","chapternum":98,"charstyle":"近體詩","title":"贈柏巖禪師","titledesc":"","collection":"","collectiondesc":"","poemindex":139,"author":"僧清塞","content":"野寺絶依念，空山曾徧行。\n老來披衲重，病起讀經生。\n乞食嫌村逺，尋溪愛路平。\n多年柏巖住，不記柏巖名。\n"},{"id":66701,"chapter":"卷九十八","chapternum":98,"charstyle":"近體詩","title":"岳陽樓","titledesc":"","collection":"","collectiondesc":"","poemindex":140,"author":"僧清塞","content":"平楚起寒色，杪秋猶未還。\n世情何處淡，湘水向人閒。\n空翠隱高鳥，夕陽歸逺山。\n孤舟萬餘里，惆悵洞庭間。\n"},{"id":66702,"chapter":"卷九十八","chapternum":98,"charstyle":"近體詩","title":"晚秋江館","titledesc":"","collection":"","collectiondesc":"","poemindex":141,"author":"僧清塞","content":"病寄西州居帶城，傍門高栁一蟬鳴。\n澄江月上見魚擲，荒徑葉乾聞犬行。\n越嶠夜無侵閣影，寺鐘涼有隔原聲。\n故園賣盡休歸去，湖水秋光空自平。\n"},{"id":66703,"chapter":"卷九十八","chapternum":98,"charstyle":"近體詩","title":"贈李道士","titledesc":"","collection":"","collectiondesc":"","poemindex":142,"author":"僧清塞","content":"布褐高眠石竇春，迸泉多濺黒紗巾。\n昻頭説易當閒客，落手圍碁對俗人。\n自算天年窮甲子，誰同雨夜守庚申。\n擬歸太華何時去，他日相逢乞藥銀。\n"},{"id":66704,"chapter":"卷九十八","chapternum":98,"charstyle":"近體詩","title":"宿隱靜寺","titledesc":"","collection":"","collectiondesc":"","poemindex":143,"author":"僧清塞","content":"一宿五峯杯渡寺，虛廊中夜磬聲分。\n疎林未落上方月，幽澗忽生平地雲。\n高鳥背泉生靜景，逺人當燭想遺文。\n暫來此地歇勞足，望斷故園滄海濆。\n"},{"id":66705,"chapter":"卷九十八","chapternum":98,"charstyle":"近體詩","title":"湘漢懷傑公","titledesc":"","collection":"","collectiondesc":"","poemindex":144,"author":"僧清塞","content":"一宿空山聽水流，仍同賈客坐孤舟。\n逺書來隔巴陵雨，雙鬢去驚彭蠡秋。\n不擬為身謀舊業，終求斷榖隱高丘。\n吾宗尚作無憀者，中夜廢吟生旅愁。\n"},{"id":66706,"chapter":"卷九十八","chapternum":98,"charstyle":"近體詩","title":"重陽","titledesc":"","collection":"","collectiondesc":"","poemindex":145,"author":"僧清塞","content":"雲木疎黄秋滿川，茱萸風裏一樽前。\n幾囘為客逢佳節，曾見何人再少年。\n霜報征衣冷針指，鴈驚幽隱泣雲泉。\n古來醉樂皆難得，當取窮通委上天。\n"},{"id":66707,"chapter":"卷九十八","chapternum":98,"charstyle":"近體詩","title":"暮春送人","titledesc":"","collection":"","collectiondesc":"","poemindex":146,"author":"僧無悶","content":"折栁亭邊手重攜，江烟淡淡草萋萋。\n杜鵑不顧離人意，更向落花枝上啼。\n"},{"id":66708,"chapter":"卷九十八","chapternum":98,"charstyle":"近體詩","title":"寒林石屏","titledesc":"","collection":"","collectiondesc":"","poemindex":147,"author":"僧無悶","content":"草堂無物伴身閒，惟有屏風枕簟間。\n本向他山求得石，却於石上㸔他山。\n"},{"id":66709,"chapter":"卷九十八","chapternum":98,"charstyle":"近體詩","title":"看牡丹","titledesc":"","collection":"","collectiondesc":"","poemindex":148,"author":"僧文益","content":"擁毳對芳叢，由來趣不同。\n髮從今日白，花是去年紅。\n豔色隨朝露，馨香逐晚風。\n何須待零落，然後始知空。\n"},{"id":66710,"chapter":"卷九十八","chapternum":98,"charstyle":"近體詩","title":"秋日閒居","titledesc":"","collection":"","collectiondesc":"","poemindex":149,"author":"僧修睦","content":"是事不相關，誰人似此閒。\n捲簾當白晝，移榻對青山。\n野鶴眠松上，秋苔長夜間。\n嶽僧頻有信，昨日得書還。\n"},{"id":66711,"chapter":"卷九十八","chapternum":98,"charstyle":"近體詩","title":"宿岳陽開元寺","titledesc":"","collection":"","collectiondesc":"","poemindex":150,"author":"僧修睦","content":"竟夕凭虛檻，何當興歎頻。\n往來人自老，今古月長新。\n風送沈漁唱，松疎露鶴身。\n無眠鐘又動，幾客在迷津。\n"},{"id":66712,"chapter":"卷九十八","chapternum":98,"charstyle":"近體詩","title":"睡起作","titledesc":"","collection":"","collectiondesc":"","poemindex":151,"author":"僧修睦","content":"長空秋雨歇，睡起覺精神。\n看水看山坐，無名無利身。\n偈吟諸祖意，茶碾去年春。\n此外誰相識，孤雲到砌頻。\n"},{"id":66713,"chapter":"卷九十八","chapternum":98,"charstyle":"近體詩","title":"賣松者","titledesc":"","collection":"","collectiondesc":"","poemindex":152,"author":"僧修睦","content":"求利有何限，將松入市來。\n直饒人買去，也向柳邊栽。\n細葉猶粘雪，孤根尚惹苔。\n知君用心錯，舉世重花開。\n"},{"id":66714,"chapter":"卷九十八","chapternum":98,"charstyle":"近體詩","title":"落葉","titledesc":"","collection":"","collectiondesc":"","poemindex":153,"author":"僧修睦","content":"雨過閒田地，重重落盡紅。\n翻思向春日，肯信有秋風。\n幾處隨流水，河邊亂暮空。\n秖應松自立，而不與君同。\n"},{"id":66715,"chapter":"卷九十八","chapternum":98,"charstyle":"近體詩","title":"落花","titledesc":"","collection":"","collectiondesc":"","poemindex":154,"author":"僧修睦","content":"一片又一片，等閒苔面紅。\n不能延數日，開亦是春風。\n公子歌聲歇，詩人眼界空。\n遥思故山下，經雨兩三叢。\n"},{"id":66716,"chapter":"卷九十八","chapternum":98,"charstyle":"近體詩","title":"題東林寺","titledesc":"","collection":"","collectiondesc":"","poemindex":155,"author":"僧修睦","content":"欲去不忍去，徘徊吟遶廊。\n水光秋淡蕩，僧好語尋常。\n碑古苔文疊，山晴鐘韻長。\n翻思南嶽去，欠此白蓮香。\n"},{"id":66717,"chapter":"卷九十八","chapternum":98,"charstyle":"近體詩","title":"送元泰禪師","titledesc":"","collection":"","collectiondesc":"","poemindex":156,"author":"僧修睦","content":"去去去何往，一盂兼一瓶。\n水邊寒草白，鳥外晚峯青。\n宿處林聞虎，行時天有星。\n囘期誰可定，浮世重看經。\n"},{"id":66718,"chapter":"卷九十八","chapternum":98,"charstyle":"近體詩","title":"老僧","titledesc":"","collection":"","collectiondesc":"","poemindex":157,"author":"僧景雲","content":"日照西山雪，老僧門未開。\n凍瓶粘柱礎，宿火陷爐灰。\n童子病歸去，鹿麋寒入來。\n齋鐘知漸近，枝鳥下生臺。\n"},{"id":66719,"chapter":"卷九十八","chapternum":98,"charstyle":"近體詩","title":"溪叟","titledesc":"","collection":"","collectiondesc":"","poemindex":158,"author":"僧景雲","content":"溪翁居處靜，溪鳥入門飛。\n早起釣魚去，夜深乗月歸。\n露香菰米熟，煙暖荇絲肥。\n瀟灑塵埃外，扁舟一草衣。\n"},{"id":66720,"chapter":"卷九十八","chapternum":98,"charstyle":"近體詩","title":"武昌懷古","titledesc":"","collection":"","collectiondesc":"","poemindex":159,"author":"僧棲一","content":"戰國城池盡悄然，昔人遺跡遍山川。\n笙歌罷吹幾多日，臺榭荒涼七百年。\n蟬響夕陽風滿樹，鴈横秋島雨漫天。\n堪嗟世事如流水，空見蘆花一釣船。\n"},{"id":66721,"chapter":"卷九十八","chapternum":98,"charstyle":"近體詩","title":"題聖果寺","titledesc":"","collection":"","collectiondesc":"","poemindex":160,"author":"僧處黙","content":"路自中峰上，盤囘出薜蘿。\n到江呉地盡，隔岸越山多。\n古木叢青靄，遥天浸白波。\n下方城郭近，鐘磬接笙歌。\n"},{"id":66722,"chapter":"卷九十八","chapternum":98,"charstyle":"近體詩","title":"題棲霞僧房","titledesc":"","collection":"","collectiondesc":"","poemindex":161,"author":"僧處黙","content":"名山不取買山錢，任創花宫近碧巔。\n松桂老依雲裏寺，樓臺深鎖洞中天。\n風經險嶂迴疎雨，石動危屏掛落泉。\n欲結茅菴共師坐，肯饒多少薜蘿烟。\n"},{"id":66723,"chapter":"卷九十八","chapternum":98,"charstyle":"近體詩","title":"織婦","titledesc":"","collection":"","collectiondesc":"","poemindex":162,"author":"僧處黙","content":"蓬鬢蓬門積恨多，夜䦨燈下不停梭。\n成縑猶自陪錢納，未直青樓一曲歌。\n"},{"id":66724,"chapter":"卷九十八","chapternum":98,"charstyle":"近體詩","title":"寫真","titledesc":"","collection":"","collectiondesc":"","poemindex":163,"author":"僧澹交","content":"圖形期自見，自見却傷神。\n已是夢中夢，更逢身外身。\n水花凝幻質，墨彩染空塵。\n堪笑余兼爾，俱為未了人。\n"},{"id":66725,"chapter":"卷九十八","chapternum":98,"charstyle":"近體詩","title":"樂仙觀","titledesc":"","collection":"","collectiondesc":"","poemindex":164,"author":"僧若虛","content":"樂氏騎龍上碧天，東呉遺宅尚依然。\n悟來大道無多事，真後丹玄不直錢。\n老樹夜風蟲咬葉，古垣春雨蘚生甎。\n松傾鶴死桑田變，華表歸鄉未有年。\n"},{"id":66726,"chapter":"卷九十八","chapternum":98,"charstyle":"近體詩","title":"懷齊巳","titledesc":"","collection":"","collectiondesc":"","poemindex":165,"author":"僧曇域","content":"鬢髯秋景兩蒼蒼，靜對茅齋一炷香。\n病後身心俱澹薄，老來朋友半凋傷。\n峩眉山色侵雲直，巫峽灘聲入夜長。\n猶喜深交有支遁，時時音信到松房。\n"},{"id":66727,"chapter":"卷九十八","chapternum":98,"charstyle":"近體詩","title":"初冬旅舍早懷","titledesc":"","collection":"","collectiondesc":"","poemindex":166,"author":"僧懷浦","content":"枕上角聲微，離情未息機。\n夢囘三楚寺，寒入五更衣。\n月没棲禽動，霜晴凍葉飛。\n自慙行役早，深與道相違。\n"},{"id":66728,"chapter":"卷九十八","chapternum":98,"charstyle":"近體詩","title":"冬日淮上别文上人","titledesc":"","collection":"","collectiondesc":"","poemindex":167,"author":"僧慕幽","content":"家國各萬里，同吟六七年。\n可堪隨北雁，迢遞向南天。\n水與行人逺，山將落日連。\n春淮有雙鯉，莫忘尺書傳。\n"},{"id":66729,"chapter":"卷九十八","chapternum":98,"charstyle":"近體詩","title":"栁","titledesc":"","collection":"","collectiondesc":"","poemindex":168,"author":"僧慕幽","content":"今古憑君一贈行，幾囘折盡復重生。\n五株斜傍淵明宅，千樹低垂太尉營。\n臨水帶烟藏翡翠，倚風兼雨宿流鶯。\n隋皇堤上依依在，曾惹當時歌吹聲。\n"},{"id":66730,"chapter":"卷九十八","chapternum":98,"charstyle":"近體詩","title":"三峽聞猿","titledesc":"","collection":"","collectiondesc":"","poemindex":169,"author":"僧慕幽","content":"誰向兹來不恨生，聲聲都是斷腸聲。\n七千里外一家住，十二峯前獨自行。\n瘴雨晚藏神女廟，蠻烟寒鎖夜郎城。\n憑君且聽哀吟好，會待青雲道路平。\n"}]