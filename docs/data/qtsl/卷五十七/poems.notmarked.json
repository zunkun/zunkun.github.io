[
  {
    "id": 62855,
    "uid": "poem-57-5",
    "chapter": "卷五十七",
    "chapternum": 57,
    "charstyle": "古體詩",
    "title": "晩渡楊子江郤寄江南親故",
    "titledesc": "",
    "collection": "",
    "collectiondesc": "",
    "poemindex": 5,
    "author": "權徳輿",
    "content": "返照滿寒流輕舟任揺漾支頤見千里烟景非一状逺岫有無中片帆風水上天清去鳥滅浦迥寒沙漲樹晩疊秋嵐江空翻宿浪胷中千萬慮對此一清曠回首碧雲深佳人不可望"
  },
  {
    "id": 62893,
    "uid": "poem-57-43",
    "chapter": "卷五十七",
    "chapternum": 57,
    "charstyle": "古體詩",
    "title": "望夫石",
    "titledesc": "",
    "collection": "",
    "collectiondesc": "",
    "poemindex": 43,
    "author": "武元衡",
    "content": "佳人望夫處苔蘚封孤石萬里水連天巴江暮雲碧湘妃泣下竹成斑子規夜啼江樹白"
  },
  {
    "id": 62951,
    "uid": "poem-57-101",
    "chapter": "卷五十七",
    "chapternum": 57,
    "charstyle": "古體詩",
    "title": "題祖山人池上怪石",
    "titledesc": "",
    "collection": "",
    "collectiondesc": "",
    "poemindex": 101,
    "author": "張碧",
    "content": "寒姿數片竒突兀曾作秋江秋水骨先生應是厭風雷著向江邊塞龍窟我來池上傾酒罇半酣書破青烟痕參差翠縷擺不落筆頭驚怪粘秋雲我聞呉中項容水墨有高價邀得将來倚松下鋪却雙繒直道難掉首空歸不成畫"
  }
]