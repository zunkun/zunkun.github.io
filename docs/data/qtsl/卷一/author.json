{
	"太宗": {
		"author": "太宗",
		"authordesc": "帝姓李氏諱世民高祖第二子高祖起義兵拜右領大都督封燉煌郡公徙封趙國公高祖受禪拜尚書令右武候大將軍進封秦王海内漸平乃銳意經籍開文學館以待四方之士杜如晦等十有八人為學士與之討論雖受高祖傳位實首開創之主\n唐詩品云文皇生更隋代蚤事藝文習氣既閑神標復秀故綺發天葩輝揚内藻聲音之本不徒然矣及乎大業成就神氣充揚延攬英賢流徽四座其遊幸諸作宫徵鏗然六朝浮靡之習一變而唐雖綺麗鮮錯而雅道立矣其為一代之祖又何疑焉"
	},
	"高宗": {
		"author": "高宗",
		"authordesc": "帝諱治太宗第九子"
	},
	"中宗": {
		"author": "中宗",
		"authordesc": "帝諱顯高宗第七子\n紀事云景龍中於修文館置大學士四員學士八員直學士十二員象四時八節十二時凡天子饗㑹游豫唯宰相直學士得從春幸梨園並渭水祓除則賜細柳圏辟惡夏宴蒲萄園賜朱櫻秋登慈恩浮圖獻菊花酒稱壽冬幸新豐歴白鹿觀上驪山賜浴湯池給香粉蘭澤從行給翔麟馬品官黃衣各一帝有所感即賦詩學士皆屬和"
	},
	"明皇": {
		"author": "明皇",
		"authordesc": "帝諱隆基睿宗第三子性英斷多藝尤知音律善八分書儀範偉麗有非常之表封楚王韋后謀傾宗社率劉幽求等誅之睿宗即位立為太子及即位樂善好賢開元中海内富實幾致刑措天寶十四年祿山陷京師車駕幸蜀肅宗立追尊太上皇"
	},
	"德宗": {
		"author": "德宗",
		"authordesc": "帝諱适代宗子\n紀事云帝善為詩文毎與學士言詩於浴堂殿夜分不寐幸章敬寺詩松院淨苔色竹房深磬聲時人傳誦帝晚年詩句臣下莫及毎御製奉和退而笑曰排公俗有投石之戲兩頭置標號曰排公以中不中為勝負也\n又韋綬以内相感心疾罷還第帝九日作黃菊歌顧左右曰安可不示韋綬遣使持往綬遽奉和附使進帝曰為文不已豈頤養耶勅曰自今勿復爾"
	},
	"文宗": {
		"author": "文宗",
		"authordesc": "帝諱昻憲宗子\n紀事云帝嘗謂左右曰若不甲夜視事乙夜觀書則何以為人君耶毎試進士多自出題目及所司進所試披覽吟詠終日忘倦常延學士於内庭討論經義較量古今令宫女以下侍茶湯飲饌李訓講周易時方盛夏遂命取水玉腰帶辟暑犀如意以賜訓曰如意足以與卿為談柄也一日延英顧問宰臣詩云呦呦鹿鳴食野之苹苹是何草時宰相楊珏楊嗣復陳夷行相顧未對珏曰臣按爾雅苹是藾蕭上曰朕看毛詩疏葉圓而花白藂生野中似非藾蕭又一日問宰臣古詩云輕衫襯跳脱跳脱是何物宰臣未對上曰即今之腕釧也真誥言安妃有斵粟金跳脱是臂飾\n又常吟杜甫曲江篇云江頭宫殿鎖千門細柳新蒲為誰綠乃知天寶以前樓臺之盛鄭注乃命神策軍淘曲江昆明二池許公卿立亭館兩軍造紫雲樓彩霞亭内出樓額賜之"
	},
	"宣宗": {
		"author": "宣宗",
		"authordesc": "帝諱忱\n紀事云帝好進士及第毎對朝臣問及第茍有科名對者必大喜便問所試詩賦題目并主司姓名或佳人物偶不中第必歎惜移時\n又帝製秦邊陲曲其詞云海岳咸通及帝垂拱而年號咸通焉庶子裴惲進詩賀聖政有太康字帝怒曰太康失邦乃以比我户部韋澳奏云晉平呉寇改號太康雖有失邦之言乃見歸美之文曰天子大須博覽不然幾錯罪惲"
	},
	"長孫皇后": {
		"author": "長孫皇后",
		"authordesc": "后長安人隋右驍衞將軍晟之女太宗后也毎多規諫嘗著女則自為之序"
	},
	"徐賢妃": {
		"author": "徐賢妃",
		"authordesc": "妃名惠湖州人散騎常侍堅之姑生五月能言四歲誦論語毛詩八歲善屬文太宗納為才人遷充容時軍旅亟動宫室互興上疏極諫太宗善其言優賜甚厚卒贈賢妃"
	},
	"江妃": {
		"author": "江妃",
		"authordesc": "妃興化人九歲能誦二南父竒之故名采蘋明皇大見寵幸尤善屬文自比謝女性喜梅所居悉植梅上因其好戲名梅妃妃有蕭蘭梨園梅花鳳笛玻杯剪刀綺牕八賦㑹太真寵愛日隆遷於上陽東宫帝在花萼樓有使貢珍珠者至命封一斛賜妃不受以詩付使者上覽詩悵然不樂命樂府以新聲度之號一斛珠"
	}
}