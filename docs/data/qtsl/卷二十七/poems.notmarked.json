[
  {
    "id": 59857,
    "uid": "poem-27-3",
    "chapter": "卷二十七",
    "chapternum": 27,
    "charstyle": "古體詩",
    "title": "貧交行",
    "titledesc": "",
    "collection": "",
    "collectiondesc": "",
    "poemindex": 3,
    "author": "杜甫",
    "content": "翻手作雲覆手雨紛紛輕薄何須數君不見管鮑貧時交此道今人棄如土"
  },
  {
    "id": 59858,
    "uid": "poem-27-4",
    "chapter": "卷二十七",
    "chapternum": 27,
    "charstyle": "古體詩",
    "title": "兵車行",
    "titledesc": "",
    "collection": "",
    "collectiondesc": "",
    "poemindex": 4,
    "author": "杜甫",
    "content": "車轔轔馬蕭蕭行人弓箭各在腰耶孃妻子走相送塵埃不見咸陽橋牽衣頓足攔道哭哭聲直上干雲霄道傍過者問行人行人但云㸃行頻或從十五北防河便至四十西營田去時里正與裹頭歸来頭白還戍邊邊亭流血成海水武皇開邊意未已君不聞漢家山東二百州千村萬落生荆杞縱有健婦把鋤犁禾生隴畆無東西况復秦兵耐苦戰被驅不異犬與雞長者雖有問役夫敢申恨且如今年冬未休闗西卒縣官急索租租稅從何出信知生男惡反是生女好生女猶得嫁比隣生男埋沒随百草君不見青海頭古来白骨無人收新鬼煩寃舊鬼哭天陰雨濕聲啾啾〈箋曰天寳十載鮮于仲通討南詔蠻士卒死者六萬楊國忠掩其敗狀反以捷聞制大募兩京及河南北兵以擊南詔人聞雲南瘴癘士卒未戰而死者十八九莫肻應募國忠遣御史分道捕人連枷送軍所於是行者愁怨父母妻子送之所在哭聲震野此詩序南征之苦設為役夫問答之詞君不聞已下言征戍之苦海内驛騷不獨南征一役為然故曰役夫敢申恨也且如以下言土著之民亦不堪賦役不獨征人也君不見以下舉青海之故以明征南之必不返也不言南詔而言山東言闗西言隴右其詞哀怨而不迫如此曰君不聞君不見有詩人呼祈父之意焉是時國忠方貴盛未敢斥言之雜舉河隴之事錯牙其詞若不為南詔而發者此作者之深意也〉"
  },
  {
    "id": 59861,
    "uid": "poem-27-7",
    "chapter": "卷二十七",
    "chapternum": 27,
    "charstyle": "古體詩",
    "title": "白絲行",
    "titledesc": "",
    "collection": "",
    "collectiondesc": "",
    "poemindex": 7,
    "author": "杜甫",
    "content": "繰絲須長不須白越羅蜀錦金粟尺象床玉手亂殷紅萬草千花動凝碧已悲素質隨時染裂下鳴機色相射美人細意熨貼平裁縫滅盡針線跡春天衣着爲君舞蛺蜨飛来黄鸝語落絮遊絲亦有情隨風照日宜輕舉香汗輕塵汚顔色開新合故置何許君不見才士汲引難恐懼棄捐忍羇旅"
  },
  {
    "id": 59886,
    "uid": "poem-27-32",
    "chapter": "卷二十七",
    "chapternum": 27,
    "charstyle": "古體詩",
    "title": "閿鄉姜七少府設鱠戲贈長歌",
    "titledesc": "",
    "collection": "",
    "collectiondesc": "",
    "poemindex": 32,
    "author": "杜甫",
    "content": "姜侯設鱠當嚴冬昨日今日皆天風河凍未漁不易得鑿氷恐侵河伯宫饔人受魚鮫人手洗魚磨刀魚眼紅無聲細下飛碎雪有骨已刴觜春葱偏勸腹腴愧年少軟炊香飯緣老翁落碪何曾白紙濕放筯未覺金盤空新歡便飽姜侯徳清觴異味情屢極東歸貪路自覺難欲别上馬身無力可憐爲人好心事於我見子真顔色不恨我衰子貴時悵望且爲今相憶"
  },
  {
    "id": 59907,
    "uid": "poem-27-53",
    "chapter": "卷二十七",
    "chapternum": 27,
    "charstyle": "古體詩",
    "title": "茅屋為秋風所破歌",
    "titledesc": "",
    "collection": "",
    "collectiondesc": "",
    "poemindex": 53,
    "author": "杜甫",
    "content": "八月秋髙風怒號卷我屋上三重茅茅飛度江灑江郊髙者掛罥長林梢下者飄轉沉塘㘭南村羣童欺我老無力忍能對面為盜賊公然抱茅入竹去脣焦口燥呼不得歸來倚杖自嘆息俄頃風定雲墨色秋天漠漠向昏黑布衾多年冷似鐵驕兒惡卧踏裏裂床床屋漏無乾處雨脚如麻未斷絶自經䘮亂少睡眠長夜沾濕何由徹安得廣厦千萬間大庇天下寒士俱歡顔風雨不動安如山嗚呼何時眼前突兀見此屋吾廬獨破受凍死亦足"
  },
  {
    "id": 59910,
    "uid": "poem-27-56",
    "chapter": "卷二十七",
    "chapternum": 27,
    "charstyle": "古體詩",
    "title": "觀打魚歌",
    "titledesc": "",
    "collection": "",
    "collectiondesc": "",
    "poemindex": 56,
    "author": "杜甫",
    "content": "綿州江水之東津魴魚鱍鱍色勝銀漁人漾舟沈大網截江一擁數百鱗衆魚常才盡却棄赤鯉騰出如有神潛龍無聲老蛟怒迴風颯颯吹沙塵饔子左右揮霜刀鱠飛金盤白雪髙徐州秃尾不足憶漢陰槎頭逺遁逃魴魚肥美知第一既飽歡娱亦蕭瑟君不見朝來割素鬐咫尺波濤永相失"
  }
]