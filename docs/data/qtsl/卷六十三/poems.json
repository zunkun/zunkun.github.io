[{"author":"白居易","charstyle":"近體詩","content":"晩景函關路，涼風社日天。\n青巖新有燕，紅樹欲無蟬。\n愁立驛樓上，厭行官堠前。\n蕭條秋興苦，漸近二毛年。\n","id":63255,"chapter":"卷六十三","chapternum":63,"title":"社日關路作","titledesc":"","collection":"","collectiondesc":"","poemindex":1},{"author":"白居易","charstyle":"近體詩","content":"離離原上草，一嵗一枯榮。\n野火燒不盡，春風吹又生。\n逺芳侵古道，晴翠接荒城。\n又送王孫去，萋萋滿别情。\n","id":63256,"chapter":"卷六十三","chapternum":63,"title":"賦得古原草送别","titledesc":"","collection":"","collectiondesc":"","poemindex":2},{"author":"白居易","charstyle":"近體詩","content":"不與人境接，寺門開向山。\n暮鐘鳴鳥聚，秋雨病僧閒。\n月隠雲樹外，螢飛廊宇間。\n幸投花界宿，暫得静心顔。\n","id":63257,"chapter":"卷六十三","chapternum":63,"title":"旅次景空寺宿幽上人院","titledesc":"","collection":"","collectiondesc":"","poemindex":3},{"author":"白居易","charstyle":"近體詩","content":"郊居人事少，晝卧對林巒。\n窮巷厭多雨，貧家愁早寒。\n葛衣秋未換，書卷病仍㸔。\n若問生涯計，前溪一釣竿。\n","id":63258,"chapter":"卷六十三","chapternum":63,"title":"秋暮郊居書懷","titledesc":"","collection":"","collectiondesc":"","poemindex":4},{"author":"白居易","charstyle":"近體詩","content":"守歳樽無酒，思鄉淚滿巾。\n始知為客苦，不及在家貧。\n畏老偏驚節，防愁預惡春。\n故園今夜裏，應念未歸人。\n","id":63259,"chapter":"卷六十三","chapternum":63,"title":"客中守嵗〈在栁家莊〉","titledesc":"","collection":"","collectiondesc":"","poemindex":5},{"author":"白居易","charstyle":"近體詩","content":"念别感時節，早蛩聞一聲。\n風簾夜涼入，露簟秋意生。\n燈盡夢初罷，月斜天未明。\n闇凝無限思，起傍藥欄行。\n","id":63260,"chapter":"卷六十三","chapternum":63,"title":"涼夜有懷","titledesc":"","collection":"","collectiondesc":"","poemindex":6},{"author":"白居易","charstyle":"近體詩","content":"斜月入前楹，迢遙夜坐情。\n梧桐上階影，蟋蟀近牀聲。\n曙傍窓間至，秋從簟上生。\n感時因憶事，不寢到雞鳴。\n","id":63261,"chapter":"卷六十三","chapternum":63,"title":"夜坐","titledesc":"","collection":"","collectiondesc":"","poemindex":7},{"author":"白居易","charstyle":"近體詩","content":"煙澹月濛濛，舟行夜色中。\n江鋪滿槽水，帆展半檣風。\n叫曙嗷嗷雁，啼秋唧唧蟲。\n只應催北客，早作白鬚翁。\n","id":63262,"chapter":"卷六十三","chapternum":63,"title":"江夜舟行","titledesc":"","collection":"","collectiondesc":"","poemindex":8},{"author":"白居易","charstyle":"近體詩","content":"節物行搖落，年顔坐變衰。\n樹初黄葉日，人欲白頭時。\n鄉國程程逺，親朋處處辭。\n惟憐病與老，一步不相離。\n","id":63263,"chapter":"卷六十三","chapternum":63,"title":"途中感秋","titledesc":"","collection":"","collectiondesc":"","poemindex":9},{"author":"白居易","charstyle":"近體詩","content":"南浦閒行罷，西樓小宴時。\n望湖凭檻久，待月放杯遲。\n江果嘗盧橘，山歌聴竹枝。\n相逢且同樂，何必舊相知。\n","id":63264,"chapter":"卷六十三","chapternum":63,"title":"江樓偶宴贈同座","titledesc":"","collection":"","collectiondesc":"","poemindex":10},{"author":"白居易","charstyle":"近體詩","content":"逐處花皆好，隨年貌自衰。\n紅櫻滿眼日，白髪半頭時。\n倚樹無言久，攀條欲放遲。\n臨風兩堪歎，如雪復如絲。\n","id":63265,"chapter":"卷六十三","chapternum":63,"title":"櫻桃花下歎白髪","titledesc":"","collection":"","collectiondesc":"","poemindex":11},{"author":"白居易","charstyle":"近體詩","content":"職散優閒地，身慵老大時。\n送春惟有酒，銷日不過棋。\n禄米麞牙稻，園蔬鴨脚葵。\n飽餐晨晏起，餘暇弄龜兒〈龜兒即小姪名〉。\n","id":63266,"chapter":"卷六十三","chapternum":63,"title":"官舍閒題","titledesc":"","collection":"","collectiondesc":"","poemindex":12},{"author":"白居易","charstyle":"近體詩","content":"寂寞清明日，蕭條司馬家。\n留餳和冷粥，出火煑新茶。\n欲别能無酒，相留亦有花。\n南遷更何處，此地巳天涯。\n","id":63267,"chapter":"卷六十三","chapternum":63,"title":"清明送韋侍郎貶䖍州","titledesc":"","collection":"","collectiondesc":"","poemindex":13},{"author":"白居易","charstyle":"近體詩","content":"東亭盡日坐，誰伴寂寥身。\n緑桂為佳客，紅蕉當美人。\n笑言雖不接，情狀似相親。\n不作悠悠想，如何度晩春。\n","id":63268,"chapter":"卷六十三","chapternum":63,"title":"東亭閒望","titledesc":"","collection":"","collectiondesc":"","poemindex":14},{"author":"白居易","charstyle":"近體詩","content":"閣下燈前夢，巴南城裏遊。\n覔花來渡口，尋寺下山頭。\n江色分明緑，猿聲依舊愁。\n禁鐘驚睡覺，惟不上東樓。\n","id":63269,"chapter":"卷六十三","chapternum":63,"title":"中書夜直夢忠州","titledesc":"","collection":"","collectiondesc":"","poemindex":15},{"author":"白居易","charstyle":"近體詩","content":"不覺百年半，何曽一日閒。\n朝隨燭影出，暮趂鼓聲還。\n甕裏非無酒，牆頭亦有山。\n歸來常困卧，早晩得開顔。\n","id":63270,"chapter":"卷六十三","chapternum":63,"title":"暮歸","titledesc":"","collection":"","collectiondesc":"","poemindex":16},{"author":"白居易","charstyle":"近體詩","content":"近來韓閣老，疎我我心知。\n户大嫌甜酒，才髙笑小詩。\n静吟乘月夜，閒醉曠花時。\n還有愁同處，春風滿鬢絲。\n","id":63271,"chapter":"卷六十三","chapternum":63,"title":"久不見韓侍郎戲題四韻以寄之","titledesc":"","collection":"","collectiondesc":"","poemindex":17},{"author":"白居易","charstyle":"近體詩","content":"好在王貟外，平生記得不。\n共賖黄叟酒，同上莫愁樓。\n静接殷勤語，狂隨爛漫遊。\n那知今日眼，相見冷於秋。\n","id":63272,"chapter":"卷六十三","chapternum":63,"title":"代人贈王貟外","titledesc":"","collection":"","collectiondesc":"","poemindex":18},{"author":"白居易","charstyle":"近體詩","content":"綽約小天仙，生來十六年。\n姑山半峰雪，瑤水一枝蓮。\n晚院花留立，春窓月伴眠。\n迴眸雖欲語，阿母在傍邉。\n","id":63273,"chapter":"卷六十三","chapternum":63,"title":"玉真張觀主下小女冠阿容","titledesc":"","collection":"","collectiondesc":"","poemindex":19},{"author":"白居易","charstyle":"近體詩","content":"曉垂朱綬帶，晩著白綸巾。\n出去為朝客，歸來是野人。\n兩飱聊過日，一榻足容身。\n此外皆閒事，時時訪老陳。\n","id":63274,"chapter":"卷六十三","chapternum":63,"title":"訪陳二","titledesc":"","collection":"","collectiondesc":"","poemindex":20},{"author":"白居易","charstyle":"近體詩","content":"送客出門後，移牀下砌初。\n趂涼行繞竹，引睡卧看書。\n老更為官拙，慵多向事疎。\n松窓倚藤杖，人道似僧居。\n","id":63275,"chapter":"卷六十三","chapternum":63,"title":"晚庭逐涼","titledesc":"","collection":"","collectiondesc":"","poemindex":21},{"author":"白居易","charstyle":"近體詩","content":"少睡多愁客，中宵起望鄉。\n沙明連浦月，帆白滿船霜。\n近海江彌濶，迎秋夜更長。\n煙波三十宿，猶未到錢塘。\n","id":63276,"chapter":"卷六十三","chapternum":63,"title":"夜泊旅望","titledesc":"","collection":"","collectiondesc":"","poemindex":22},{"author":"白居易","charstyle":"近體詩","content":"北客來相訪，東樓為一開。\n卷簾待月出，把火㸔潮來。\n艷聴竹枝曲，香傳蓮子杯。\n寒天殊未曉，歸騎且遲迴。\n","id":63277,"chapter":"卷六十三","chapternum":63,"title":"郡樓夜晏留客","titledesc":"","collection":"","collectiondesc":"","poemindex":23},{"author":"白居易","charstyle":"近體詩","content":"老與病相仍，華簪髪不勝。\n行多朝散藥，睡少夜停燈。\n禄食分供鶴，朝衣減施僧。\n性多移不得，郡政漫如繩。\n","id":63278,"chapter":"卷六十三","chapternum":63,"title":"衰病","titledesc":"","collection":"","collectiondesc":"","poemindex":24},{"author":"白居易","charstyle":"近體詩","content":"獨酌無多興，閒吟有所思。\n一杯新嵗酒，兩句故人詩。\n楊栁初黄日，髭鬚半白時。\n蹉跎春氣味，彼此老心知。\n","id":63279,"chapter":"卷六十三","chapternum":63,"title":"小嵗日對酒唫錢湖州所寄詩","titledesc":"","collection":"","collectiondesc":"","poemindex":25},{"author":"白居易","charstyle":"近體詩","content":"盡日湖亭卧，心閒事亦稀。\n起因殘醉醒，坐待晚涼歸。\n松雨飄藤帽，江風透葛衣。\n栁堤行不厭，沙軟絮霏霏。\n","id":63280,"chapter":"卷六十三","chapternum":63,"title":"湖亭晚歸","titledesc":"","collection":"","collectiondesc":"","poemindex":26},{"author":"白居易","charstyle":"近體詩","content":"盡日前軒卧，神閒境亦空。\n有山當枕上，無事到心中。\n簾卷侵牀日，屏遮入座風。\n望春春未到，應在海門東。\n","id":63281,"chapter":"卷六十三","chapternum":63,"title":"閒卧〈一作賈島詩〉","titledesc":"","collection":"","collectiondesc":"","poemindex":27},{"author":"白居易","charstyle":"近體詩","content":"三載卧山城，閒知接物情。\n鶯多過春語，蟬不待秋鳴。\n氣𠻳因寒，發風痰欲雨。\n生病身無所，用惟解卜隂。\n","id":63282,"chapter":"卷六十三","chapternum":63,"title":"病中書事","titledesc":"","collection":"","collectiondesc":"","poemindex":28},{"author":"白居易","charstyle":"近體詩","content":"小竹圍庭匝，平池與砌連。\n閒多臨水坐，老愛向陽眠。\n營役抛身外，幽竒送枕前。\n誰家卧牀脚，解繫釣魚船。\n","id":63283,"chapter":"卷六十三","chapternum":63,"title":"臨池閒卧","titledesc":"","collection":"","collectiondesc":"","poemindex":29},{"author":"白居易","charstyle":"近體詩","content":"孟夏愛吾廬，陶潛語不虚。\n花樽飄落酒，風案展開書。\n隣女偷新果，家僮漉小魚。\n不知皇甫七，池上興何如。\n","id":63284,"chapter":"卷六十三","chapternum":63,"title":"寄皇甫七","titledesc":"","collection":"","collectiondesc":"","poemindex":30},{"author":"白居易","charstyle":"近體詩","content":"日覺雙眸暗，年驚兩鬢蒼。\n病應無處避，老更不宜忙。\n徇俗心情少，休官道理長。\n今秋歸去定，何必重思量。\n","id":63285,"chapter":"卷六十三","chapternum":63,"title":"重詠","titledesc":"","collection":"","collectiondesc":"","poemindex":31},{"author":"白居易","charstyle":"近體詩","content":"自開山寺路，水陸往來頻。\n銀勒牽驕馬，花船載麗人。\n芰荷生欲遍，桃李種仍新。\n好住湖堤上，長留一道春。\n","id":63286,"chapter":"卷六十三","chapternum":63,"title":"武丘寺路〈去年重開寺路桃李蓮荷約種二千株〉","titledesc":"","collection":"","collectiondesc":"","poemindex":32},{"author":"白居易","charstyle":"近體詩","content":"風轉雲頭斂，煙銷水面開。\n晴虹橋影出，秋雁櫓聲來。\n郡靜官初罷，鄉遙信未迴。\n明朝是重九，誰勸菊花杯。\n","id":63287,"chapter":"卷六十三","chapternum":63,"title":"河亭晴望","titledesc":"","collection":"","collectiondesc":"","poemindex":33},{"author":"白居易","charstyle":"近體詩","content":"何事出長洲，連宵飲不休。\n醒應難作别，歡漸少於愁。\n燈火穿村市，笙歌上驛樓。\n何言五十里，已不屬蘇州。\n","id":63288,"chapter":"卷六十三","chapternum":63,"title":"望亭驛酬别周判官","titledesc":"","collection":"","collectiondesc":"","poemindex":34},{"author":"白居易","charstyle":"近體詩","content":"腕軟撥頭輕，新教略略成。\n四弦千遍語，一曲萬重情。\n法向師邉得，能從意上生。\n莫欺江外手，别是一家聲。\n","id":63289,"chapter":"卷六十三","chapternum":63,"title":"聴琵琶妓彈略略","titledesc":"","collection":"","collectiondesc":"","poemindex":35},{"author":"白居易","charstyle":"近體詩","content":"身外無羈束，心中少是非。\n被花留便住，逢酒醉方歸。\n人事行時少，官曹入日稀。\n春寒遊正好，穩馬薄綿衣。\n","id":63290,"chapter":"卷六十三","chapternum":63,"title":"閒出","titledesc":"","collection":"","collectiondesc":"","poemindex":36},{"author":"白居易","charstyle":"近體詩","content":"小宴追涼散，平橋步月回。\n笙歌歸院落，燈火下樓臺。\n殘暑蟬催盡，新秋雁帶來。\n將何迎睡興，臨臥舉殘杯。\n","id":63291,"chapter":"卷六十三","chapternum":63,"title":"宴散","titledesc":"","collection":"","collectiondesc":"","poemindex":37},{"author":"白居易","charstyle":"近體詩","content":"人定月朧明，香消枕簟清。\n翠屏遮燭影，紅袖下簾聲。\n坐久吟方罷，眠初夢未成。\n誰家教鸚鵡，故故語相驚。\n","id":63292,"chapter":"卷六十三","chapternum":63,"title":"人定","titledesc":"","collection":"","collectiondesc":"","poemindex":38},{"author":"白居易","charstyle":"近體詩","content":"城上歸時晩，庭前宿處危。\n月明無葉樹，霜滑有風枝。\n啼澁饑喉咽，飛低凍翅垂。\n畫堂鸚鵡鳥，冷暖不相知。\n","id":63293,"chapter":"卷六十三","chapternum":63,"title":"賦得烏夜啼","titledesc":"","collection":"","collectiondesc":"","poemindex":39},{"author":"白居易","charstyle":"近體詩","content":"何處春深好，春深富貴家。\n馬為中路鳥，妓作後庭花。\n羅綺驅論隊，金銀用短車。\n眼前何所苦，惟苦日西斜。\n","id":63294,"chapter":"卷六十三","chapternum":63,"title":"和春深二十首","titledesc":"","collection":"","collectiondesc":"","poemindex":40},{"author":"白居易","charstyle":"近體詩","content":"何處春深好，春深貧賤家。\n荒涼三徑草，冷落四隣花。\n奴困歸慵力，妻愁出賃車。\n途窮平路險，舉足劇褒斜。\n","id":63295,"chapter":"卷六十三","chapternum":63,"title":"和春深二十首","titledesc":"","collection":"","collectiondesc":"","poemindex":41},{"author":"白居易","charstyle":"近體詩","content":"何處春深好，春深執政家。\n鳳池添硯水，雞樹落衣花。\n詔借當衢宅，恩容上殿車。\n延英開對久，門與日西斜。\n","id":63296,"chapter":"卷六十三","chapternum":63,"title":"和春深二十首","titledesc":"","collection":"","collectiondesc":"","poemindex":42},{"author":"白居易","charstyle":"近體詩","content":"何處春深好，春深方鎮家。\n通犀排帶胯，瑞鶴勘袍花。\n飛絮衝毬馬，垂楊拂妓車。\n戎裝拜春設，左握寳刀斜。\n","id":63297,"chapter":"卷六十三","chapternum":63,"title":"和春深二十首","titledesc":"","collection":"","collectiondesc":"","poemindex":43},{"author":"白居易","charstyle":"近體詩","content":"何處春深好，春深刺史家。\n隂繁棠布葉，岐秀麥分花。\n五疋鳴珂馬，雙輪畫軾車。\n和風引行樂，葉葉隼旟斜。\n","id":63298,"chapter":"卷六十三","chapternum":63,"title":"和春深二十首","titledesc":"","collection":"","collectiondesc":"","poemindex":44},{"author":"白居易","charstyle":"近體詩","content":"何處春深好，春深學士家。\n鳯書裁五色，馬鬛剪三花。\n蠟炬開明火，銀臺賜物車。\n相逢不敢揖，彼此帽低斜。\n","id":63299,"chapter":"卷六十三","chapternum":63,"title":"和春深二十首","titledesc":"","collection":"","collectiondesc":"","poemindex":45},{"author":"白居易","charstyle":"近體詩","content":"何處春深好，春深女學家。\n慣㸔温室樹，飽識浴堂花。\n御印提隨仗，香牋把下車。\n宋家宫様髻，一片緑雲斜。\n","id":63300,"chapter":"卷六十三","chapternum":63,"title":"和春深二十首","titledesc":"","collection":"","collectiondesc":"","poemindex":46},{"author":"白居易","charstyle":"近體詩","content":"何處春深好，春深御史家。\n絮縈驄馬尾，蝶繞繡衣花。\n破柱行持斧，埋輪立駐車。\n入班遙認得，魚貫一行斜。\n","id":63301,"chapter":"卷六十三","chapternum":63,"title":"和春深二十首","titledesc":"","collection":"","collectiondesc":"","poemindex":47},{"author":"白居易","charstyle":"近體詩","content":"何處春深好，春深遷客家。\n一杯寒食酒，萬里故園花。\n炎瘴蒸如火，光隂走似車。\n為憂鵩鳥至，只恐日光斜。\n","id":63302,"chapter":"卷六十三","chapternum":63,"title":"和春深二十首","titledesc":"","collection":"","collectiondesc":"","poemindex":48},{"author":"白居易","charstyle":"近體詩","content":"何處春深好，春深經業家。\n惟求太常第，不管曲江花。\n折桂名慙郄，收螢志慕車。\n官塲泥鋪處，最怕寸隂斜。\n","id":63303,"chapter":"卷六十三","chapternum":63,"title":"和春深二十首","titledesc":"","collection":"","collectiondesc":"","poemindex":49},{"author":"白居易","charstyle":"近體詩","content":"何處春深好，春深隱士家。\n野衣裁薜葉，山飯曬松花。\n蘭索紉幽佩，蒲輪駐軟車。\n林間箕踞坐，白眼向人斜。\n","id":63304,"chapter":"卷六十三","chapternum":63,"title":"和春深二十首","titledesc":"","collection":"","collectiondesc":"","poemindex":50},{"author":"白居易","charstyle":"近體詩","content":"何處春深好，春深漁父家。\n松灣隨棹月，桃浦落船花。\n投餌移輕楫，牽輪轉小車。\n蕭蕭蘆葉裏，風起釣絲斜。\n","id":63305,"chapter":"卷六十三","chapternum":63,"title":"和春深二十首","titledesc":"","collection":"","collectiondesc":"","poemindex":51},{"author":"白居易","charstyle":"近體詩","content":"何處春深好，春深潮户家。\n濤翻三月雪，浪噴四時花。\n曳練馳千馬，驚雷走萬車。\n餘波落何處，江轉富陽斜。\n","id":63306,"chapter":"卷六十三","chapternum":63,"title":"和春深二十首","titledesc":"","collection":"","collectiondesc":"","poemindex":52},{"author":"白居易","charstyle":"近體詩","content":"何處春深好，春深痛飲家。\n十分杯裏物，五色眼前花。\n餔歠眠糟甕，流涎見麴車。\n中山一沈醉，千度日西斜。\n","id":63307,"chapter":"卷六十三","chapternum":63,"title":"和春深二十首","titledesc":"","collection":"","collectiondesc":"","poemindex":53},{"author":"白居易","charstyle":"近體詩","content":"何處春深好，春深上已家。\n蘭亭席上酒，曲洛岸邉花。\n弄水遊童棹，湔裙小婦車。\n齊橈爭渡處，一匹錦標斜。\n","id":63308,"chapter":"卷六十三","chapternum":63,"title":"和春深二十首","titledesc":"","collection":"","collectiondesc":"","poemindex":54},{"author":"白居易","charstyle":"近體詩","content":"何處春深好，春深寒食家。\n玲瓏鏤雞子，宛轉綵毬花。\n碧草追遊騎，紅塵拜掃車。\n鞦韆細腰語，搖曳逐風斜。\n","id":63309,"chapter":"卷六十三","chapternum":63,"title":"和春深二十首","titledesc":"","collection":"","collectiondesc":"","poemindex":55},{"author":"白居易","charstyle":"近體詩","content":"何處春深好，春深博奕家。\n一先爭破眼，六聚鬭成花。\n鼓應投壺馬，兵衝象戲車。\n彈碁局上事，最妙是長斜。\n","id":63310,"chapter":"卷六十三","chapternum":63,"title":"和春深二十首","titledesc":"","collection":"","collectiondesc":"","poemindex":56},{"author":"白居易","charstyle":"近體詩","content":"何處春深好，春深嫁女家。\n紫排襦上雉，黄貼鬢邉花。\n轉燭初移障，鳴環欲上車。\n青衣傅氊褥，錦繡一條斜。\n","id":63311,"chapter":"卷六十三","chapternum":63,"title":"和春深二十首","titledesc":"","collection":"","collectiondesc":"","poemindex":57},{"author":"白居易","charstyle":"近體詩","content":"何處春深好，春深娶婦家。\n兩行籠裏燭，一樹扇間花。\n賓拜登華席，親迎幛幰車。\n催粧詩未了，星斗漸傾斜。\n","id":63312,"chapter":"卷六十三","chapternum":63,"title":"和春深二十首","titledesc":"","collection":"","collectiondesc":"","poemindex":58},{"author":"白居易","charstyle":"近體詩","content":"何處春深好，春深妓女家。\n眉欺楊栁葉，裙妬石榴花。\n蘭麝熏行被，金銅釘坐車。\n杭州蘇小小，人道最天斜。\n","id":63313,"chapter":"卷六十三","chapternum":63,"title":"和春深二十首","titledesc":"","collection":"","collectiondesc":"","poemindex":59},{"author":"白居易","charstyle":"近體詩","content":"齒髪各蹉跎，疎慵與病和。\n愛花心在否，見酒興如何。\n年長風情少，官髙俗慮多。\n幾時紅燭下，聞唱竹枝歌。\n","id":63314,"chapter":"卷六十三","chapternum":63,"title":"憶夢得","titledesc":"","collection":"","collectiondesc":"","poemindex":60},{"author":"白居易","charstyle":"近體詩","content":"何處難忘酒，長安喜氣新。\n初登髙第後，乍作好官人。\n省壁明張榜，朝衣穩稱身。\n此時無一盞，争奈帝城春。\n","id":63315,"chapter":"卷六十三","chapternum":63,"title":"何處難忘酒七首","titledesc":"","collection":"勸酒十四首〈并序〉","collectiondesc":"予分秩東都居多暇日閒來輒飲醉後輒吟苦無詞章不成謡詠每發一意則成一篇凡十四篇皆主於酒聊以自勸故以何處難忘酒不如來飲酒命篇","poemindex":61},{"author":"白居易","charstyle":"近體詩","content":"何處難忘酒，天涯話舊情。\n青雲俱不達，白髪遞相驚。\n二十年前别，三千里外行。\n此時無一盞，何以叙平生。\n","id":63316,"chapter":"卷六十三","chapternum":63,"title":"何處難忘酒七首","titledesc":"","collection":"勸酒十四首〈并序〉","collectiondesc":"予分秩東都居多暇日閒來輒飲醉後輒吟苦無詞章不成謡詠每發一意則成一篇凡十四篇皆主於酒聊以自勸故以何處難忘酒不如來飲酒命篇","poemindex":62},{"author":"白居易","charstyle":"近體詩","content":"何處難忘酒，朱門羨少年。\n春分花發後，寒食月明前。\n小院迴羅綺，深房理管絃。\n此時無一盞，争過艷陽天。\n","id":63317,"chapter":"卷六十三","chapternum":63,"title":"何處難忘酒七首","titledesc":"","collection":"勸酒十四首〈并序〉","collectiondesc":"予分秩東都居多暇日閒來輒飲醉後輒吟苦無詞章不成謡詠每發一意則成一篇凡十四篇皆主於酒聊以自勸故以何處難忘酒不如來飲酒命篇","poemindex":63},{"author":"白居易","charstyle":"近體詩","content":"何處難忘酒，霜庭老病翁。\n闇聲啼蟋蟀，乾葉落梧桐。\n鬢為愁先白，顔因醉暫紅。\n此時無一盞，何計奈秋風。\n","id":63318,"chapter":"卷六十三","chapternum":63,"title":"何處難忘酒七首","titledesc":"","collection":"勸酒十四首〈并序〉","collectiondesc":"予分秩東都居多暇日閒來輒飲醉後輒吟苦無詞章不成謡詠每發一意則成一篇凡十四篇皆主於酒聊以自勸故以何處難忘酒不如來飲酒命篇","poemindex":64},{"author":"白居易","charstyle":"近體詩","content":"何處難忘酒，軍功第一髙。\n還鄉隨露布，半路授旌旄。\n玉柱剝葱手，金章爛椹袍。\n此時無一盞，何以騁雄豪。\n","id":63319,"chapter":"卷六十三","chapternum":63,"title":"何處難忘酒七首","titledesc":"","collection":"勸酒十四首〈并序〉","collectiondesc":"予分秩東都居多暇日閒來輒飲醉後輒吟苦無詞章不成謡詠每發一意則成一篇凡十四篇皆主於酒聊以自勸故以何處難忘酒不如來飲酒命篇","poemindex":65},{"author":"白居易","charstyle":"近體詩","content":"何處難忘酒，青門送别多。\n斂襟收涕涙，簇馬聴笙歌。\n煙樹灞陵岸，風塵長樂坡。\n此時無一盞，争奈去留何。\n","id":63320,"chapter":"卷六十三","chapternum":63,"title":"何處難忘酒七首","titledesc":"","collection":"勸酒十四首〈并序〉","collectiondesc":"予分秩東都居多暇日閒來輒飲醉後輒吟苦無詞章不成謡詠每發一意則成一篇凡十四篇皆主於酒聊以自勸故以何處難忘酒不如來飲酒命篇","poemindex":66},{"author":"白居易","charstyle":"近體詩","content":"何處難忘酒，逐臣歸故園。\n赦書逢驛騎，賀客出都門。\n半面瘴煙色，滿衫鄉涙痕。\n此時無一盞，何物可招魂。\n","id":63321,"chapter":"卷六十三","chapternum":63,"title":"何處難忘酒七首","titledesc":"","collection":"勸酒十四首〈并序〉","collectiondesc":"予分秩東都居多暇日閒來輒飲醉後輒吟苦無詞章不成謡詠每發一意則成一篇凡十四篇皆主於酒聊以自勸故以何處難忘酒不如來飲酒命篇","poemindex":67},{"author":"白居易","charstyle":"近體詩","content":"莫隠深山去，君應到自嫌。\n齒傷朝水冷，貌苦夜霜嚴。\n漁去風生浦，樵歸雪滿巗。\n不如來飲酒，相對醉厭厭。\n","id":63322,"chapter":"卷六十三","chapternum":63,"title":"不如來飲酒七首","titledesc":"","collection":"勸酒十四首〈并序〉","collectiondesc":"予分秩東都居多暇日閒來輒飲醉後輒吟苦無詞章不成謡詠每發一意則成一篇凡十四篇皆主於酒聊以自勸故以何處難忘酒不如來飲酒命篇","poemindex":68},{"author":"白居易","charstyle":"近體詩","content":"莫作農夫去，君應見自愁。\n迎春犁瘦地，趂晩餧羸牛。\n數被官加稅，稀逢嵗有秋。\n不如來飲酒，相伴醉悠悠。\n","id":63323,"chapter":"卷六十三","chapternum":63,"title":"不如來飲酒七首","titledesc":"","collection":"勸酒十四首〈并序〉","collectiondesc":"予分秩東都居多暇日閒來輒飲醉後輒吟苦無詞章不成謡詠每發一意則成一篇凡十四篇皆主於酒聊以自勸故以何處難忘酒不如來飲酒命篇","poemindex":69},{"author":"白居易","charstyle":"近體詩","content":"莫作商人去，恓惶君未諳。\n雪霜行塞北，風水宿江南。\n藏鏹百千萬，沈舟十二三。\n不如來飲酒，仰面醉酣酣。\n","id":63324,"chapter":"卷六十三","chapternum":63,"title":"不如來飲酒七首","titledesc":"","collection":"勸酒十四首〈并序〉","collectiondesc":"予分秩東都居多暇日閒來輒飲醉後輒吟苦無詞章不成謡詠每發一意則成一篇凡十四篇皆主於酒聊以自勸故以何處難忘酒不如來飲酒命篇","poemindex":70},{"author":"白居易","charstyle":"近體詩","content":"莫事長征去，辛勤難具論。\n何曽畫麟閣，秪是老轅門。\n蟣蝨衣中物，刀鎗面上痕。\n不如來飲酒，合眼醉昏昏。\n","id":63325,"chapter":"卷六十三","chapternum":63,"title":"不如來飲酒七首","titledesc":"","collection":"勸酒十四首〈并序〉","collectiondesc":"予分秩東都居多暇日閒來輒飲醉後輒吟苦無詞章不成謡詠每發一意則成一篇凡十四篇皆主於酒聊以自勸故以何處難忘酒不如來飲酒命篇","poemindex":71},{"author":"白居易","charstyle":"近體詩","content":"莫學長生去，仙方悞殺君。\n那將薤上露，擬待鶴邉雲。\n矻矻皆燒藥，纍纍盡作墳。\n不如來飲酒，閒坐醉醺醺。\n","id":63326,"chapter":"卷六十三","chapternum":63,"title":"不如來飲酒七首","titledesc":"","collection":"勸酒十四首〈并序〉","collectiondesc":"予分秩東都居多暇日閒來輒飲醉後輒吟苦無詞章不成謡詠每發一意則成一篇凡十四篇皆主於酒聊以自勸故以何處難忘酒不如來飲酒命篇","poemindex":72},{"author":"白居易","charstyle":"近體詩","content":"莫上青雲去，青雲足愛憎。\n自賢誇智慧，相糾鬭功能。\n魚爛緣吞餌，蛾燋爲撲燈。\n不如來飲酒，任性醉騰騰。\n","id":63327,"chapter":"卷六十三","chapternum":63,"title":"不如來飲酒七首","titledesc":"","collection":"勸酒十四首〈并序〉","collectiondesc":"予分秩東都居多暇日閒來輒飲醉後輒吟苦無詞章不成謡詠每發一意則成一篇凡十四篇皆主於酒聊以自勸故以何處難忘酒不如來飲酒命篇","poemindex":73},{"author":"白居易","charstyle":"近體詩","content":"莫入紅塵去，令人心力勞。\n相争兩蝸角，所得一牛毛。\n且滅嗔中火，休磨笑裏刀。\n不如來飲酒，穩卧醉陶陶。\n","id":63328,"chapter":"卷六十三","chapternum":63,"title":"不如來飲酒七首","titledesc":"","collection":"勸酒十四首〈并序〉","collectiondesc":"予分秩東都居多暇日閒來輒飲醉後輒吟苦無詞章不成謡詠每發一意則成一篇凡十四篇皆主於酒聊以自勸故以何處難忘酒不如來飲酒命篇","poemindex":74},{"author":"白居易","charstyle":"近體詩","content":"見月連宵坐，聞風盡日眠。\n室香羅藥氣，籠煖焙茶煙。\n鶴啄新晴地，雞棲薄暮天。\n自看淘酒米，倚杖小池前。\n","id":63329,"chapter":"卷六十三","chapternum":63,"title":"即事","titledesc":"","collection":"","collectiondesc":"","poemindex":75},{"author":"白居易","charstyle":"近體詩","content":"西風來幾日，一葉已先飛。\n新霽乗輕屐，初涼換熟衣。\n淺渠銷慢水，疎竹漏斜暉。\n薄暮青苔巷，家僮引鶴歸。\n","id":63330,"chapter":"卷六十三","chapternum":63,"title":"西風","titledesc":"","collection":"","collectiondesc":"","poemindex":76},{"author":"白居易","charstyle":"近體詩","content":"漏傳初五㸃，雞報第三聲。\n帳下從容起，窓間曨昒〈呼骨切〉明。\n照書燈未滅，煖酒火重生。\n理曲絃歌動，先聞唱渭城。\n","id":63331,"chapter":"卷六十三","chapternum":63,"title":"和夢得冬日晨興","titledesc":"","collection":"","collectiondesc":"","poemindex":77},{"author":"白居易","charstyle":"近體詩","content":"把酒思閒事，春愁誰最深。\n乞錢羇客面，落第舉人心。\n月下低眉立，燈前抱膝吟。\n憑君勸一醉，勝與萬黄金。\n","id":63332,"chapter":"卷六十三","chapternum":63,"title":"把酒思閒事","titledesc":"","collection":"","collectiondesc":"","poemindex":78},{"author":"白居易","charstyle":"近體詩","content":"把酒思閒事，春嬌何處多。\n試鞍新白馬，弄鏡小青蛾。\n掌上初教舞，花前欲按歌。\n憑君勸一醉，勸了問如何。\n","id":63333,"chapter":"卷六十三","chapternum":63,"title":"把酒思閒事","titledesc":"","collection":"","collectiondesc":"","poemindex":79},{"author":"白居易","charstyle":"近體詩","content":"自笑營閒事，從朝到日斜。\n澆畦引泉脈，掃徑避蘭芽。\n暖變牆衣色，晴催木筆花。\n桃根知酒渴，晩送一甌茶。\n","id":63334,"chapter":"卷六十三","chapternum":63,"title":"營閒事","titledesc":"","collection":"","collectiondesc":"","poemindex":80},{"author":"白居易","charstyle":"近體詩","content":"老思不禁春，風光照眼新。\n花房紅鳥觜，池浪碧魚鱗。\n倚棹誰為伴，持杯自問身。\n心情多少在，六十二三人。\n","id":63335,"chapter":"卷六十三","chapternum":63,"title":"感春","titledesc":"","collection":"","collectiondesc":"","poemindex":81},{"author":"白居易","charstyle":"近體詩","content":"薄食當齋戒，散班同隠淪。\n佛容為弟子，天許作閒人。\n惟置牀臨水，都無物近身。\n清風散髪後，兼不要紗巾。\n","id":63336,"chapter":"卷六十三","chapternum":63,"title":"閒卧","titledesc":"","collection":"","collectiondesc":"","poemindex":82},{"author":"白居易","charstyle":"近體詩","content":"鐘乳三千兩，金釵十二行。\n妬他心似火，欺我鬢如霜〈思黯自誇前後服鐘乳三千兩甚得力而歌舞之妓頗多來詩戲余羸老故戲答之〉。\n慰老資歌笑，銷愁仰酒漿。\n眼看狂不得，狂得且須狂。\n","id":63337,"chapter":"卷六十三","chapternum":63,"title":"詶思黯戲贈〈同用狂字〉","titledesc":"","collection":"","collectiondesc":"","poemindex":83},{"author":"白居易","charstyle":"近體詩","content":"野鶴一辭籠，虚舟長任風。\n送愁還閙處，移老入閒中。\n身更求何事，天將富此翁。\n此翁何處富，酒庫不曽空〈劉仁軌詩云天將富此翁以一醉為富也〉。\n","id":63338,"chapter":"卷六十三","chapternum":63,"title":"自題酒庫","titledesc":"","collection":"","collectiondesc":"","poemindex":84},{"author":"白居易","charstyle":"近體詩","content":"夜來秋雨後，秋氣颯然新。\n團扇先辭手，生衣不著身。\n更添砧引思，難與簟相親。\n此境誰偏覺，貧閒老瘦人。\n","id":63339,"chapter":"卷六十三","chapternum":63,"title":"雨後秋涼","titledesc":"","collection":"","collectiondesc":"","poemindex":85},{"author":"白居易","charstyle":"近體詩","content":"七十人難到，過三更較稀。\n占花租野寺，定酒典朝衣。\n趂醉春多出，貪歡夜未歸。\n不知親故口，道我是耶非。\n","id":63340,"chapter":"卷六十三","chapternum":63,"title":"問諸親友","titledesc":"","collection":"","collectiondesc":"","poemindex":86},{"author":"白居易","charstyle":"近體詩","content":"憶在貞元嵗初登典校司身名同日授心事一言知〈貞元中與㣲之同登科第俱授祕書省校書郎始相識也〉肺腑都無隔形骸兩不羈疎狂屬年少閒散為官卑分定金蘭契言通藥石規交賢方汲汲友直每偲偲有月多同賞無杯不共持秋風拂琴匣夜月卷書帷髙上慈恩塔幽尋皇子陂唐昌玉蕊會崇敬牡丹期〈唐昌觀玉蕊崇敬寺牡丹花時多與㣲之有期〉笑勸迂辛酒閒吟短李詩〈辛大立度性迂嗜酒李二十紳體短能詩故當時有迂辛短李之號〉儒風愛敦質佛理賞玄師〈劉三十二敦質有儒風庾七玄師談佛理有可賞者〉度日曽無悶通宵靡不為雙聲聨律句八面對宫棋〈雙聲聯句八面宫棋皆當時事〉往往遊三省騰騰出九逵寒銷直城路春到曲江池樹暖枝條弱山晴彩翠竒峰攅石綠㸃栁宛麴塵絲㟁草煙鋪地園花雪壓枝早光紅照耀新溜碧逶迤幄幕侵堤布盤筵占地施徵伶皆絶藝選妓悉名姬粉黛凝春態金鈿耀水嬉風流誇墜髻時世鬭啼眉〈貞元中城中復為墜馬髻啼眉粧也〉密坐隨歡促華樽逐勝移香飄歌袂動醉落舞釵遺籌挿紅螺椀觥飛白玉巵打嫌調笑易飲迓卷波遲〈抛打曲有調笑令飲酒曲有卷白波〉殘席諠譁散歸鞍酩酊騎酡顔烏帽側醉袖玉鞭垂紫陌傳鐘鼓紅塵塞路岐㡬時曽蹔别何處不相隨荏苒星霜換迴環節候催兩衙多請假三考欲成資運偶千年聖天成萬物宜皆當少壯日同惜盛明時光景嗟虚擲雲霄竊闇窺攻文朝矻矻講學夜孜孜䇿目穿如札〈時與㣲之集䇿略之目其數百十〉鋒毫銳若錐〈時與㣲之各有鐵鋒細管筆攜以就試相顧輒笑目為毫錐〉繁張獲鳥網堅守釣魚坻〈謂自冬至夏頻改試期竟與㣲之堅守制試也〉並受䕫龍薦齊陳晁董詞萬言經濟略三䇿太平基中第爭無敵專塲戰不疲輔車排勝陣犄角搴降旗〈並謂同鋪席共筆硯〉雙闕紛容衛千僚儼等衰〈謂制舉人欲唱第時〉恩隨紫泥降名向白麻披既在髙科選還從好爵縻東垣君諫諍西邑我驅馳〈元和元年同登制科㣲之拜拾遺余授盩厔尉〉再喜登烏府多慙侍赤墀〈四年㣲之復拜監察予為拾遺學士也〉官班分内外遊處遂參差每列鵷鸞序偏瞻獬豸姿簡威寒凜列衣彩繡葳蕤正色摧强禦剛腸嫉喔咿嘗憎持禄位不擬保妻兒養勇當除惡輸忠在滅私下鞲驚燕雀當道攝狐狸南國人無怨東臺吏不欺〈㣲之使東原奏寃八十餘家詔從而平之因分司東都〉理寃多定國切諫甚辛毘造次行於是平生志在兹道將心共直言與行兼危水闇波翻覆山藏路險巇未為明主識已被倖臣疑木秀遭風折蘭芳遇霰萎千鈞勢易壓一柱力難支騰口因成痏吹毛遂得疵憂來吟貝錦謫去詠江蘺邂逅塵中遇殷勤馬上辭賈生離魏闕王粲向荆夷水過清源寺山經綺季祠心搖漢臯珮淚墮峴亭碑〈並途中經厯處〉驛路縁雲際城樓枕水湄思鄉多繞澤望闕獨登陴林晩青蕭索江平緑渺瀰野秋鳴蟋蟀沙冷聚鸕鷀官舍黄茅屋人家苦竹籬白醪充夜酌紅粟備晨炊寡鶴摧風翮鰥魚失水鬐闇雛啼渴旦涼葉墜相思〈此四句兼含㣲之鰥居〉一㸃寒燈滅三聲曉角吹藍衫經雨故驄馬卧霜羸念涸誰濡沫嫌醒自歠醨耳垂無伯樂舌在有張儀負氣衝星劍傾心向日葵金言自銷鑠玉性肯磷緇伸屈須看蠖窮通莫問龜定知身是患當用道為醫想子今如彼嗟予獨在斯無憀當歳杪有夢到天涯坐阻連襟帶行乖接履綦潤銷衣上霧香散室中芝念逺縁遷貶驚時為别離素書三往復明月七盈虧〈自與㣲之别經七月三度得書〉舊理非難到餘歡不可追樹依興善老草傍静安衰〈㣲之宅在静安坊西近興善寺〉前事思如昨中懷寫向誰北村尋古柏南宅訪辛夷〈開元西北院即隋時龍村佛堂有古柏一枝㣲之宅中有辛夷兩樹常與㣲之遊息其下〉此日空搔首何人共解頥病多知夜永年長覺秋悲不飲長如醉加飡亦似饑狂吟一千字因使寄㣲之","id":63341,"chapter":"卷六十三","chapternum":63,"title":"代書詩一百韻寄㣲之","titledesc":"","collection":"","collectiondesc":"","poemindex":87},{"author":"白居易","charstyle":"近體詩","content":"甲第何年置，朱門此地開。\n山當賓閣出，溪繞妓堂迴。\n覆井桐新長，䕃窓竹舊栽。\n池荒紅菡蓞，砌老緑莓苔。\n捐館梁王去，思人楚客來。\n西園飛葢處，依舊月徘徊。\n","id":63342,"chapter":"卷六十三","chapternum":63,"title":"題王曹故宅〈宅在檀溪〉","titledesc":"","collection":"","collectiondesc":"","poemindex":88},{"author":"白居易","charstyle":"近體詩","content":"聖代元和歳閒居渭水陽不才甘命舛多幸遇時康朝野分倫序賢愚定否臧重文疎卜式尚少棄馮唐由是推天蓮從兹樂性塲籠禽放髙翥霧豹得深藏世慮休相擾身謀且自强猶須務衣食未免事農桑薙草通三徑開田占一坊晝扉扄白版夜碓掃黄粱隙地治塲圃閒時糞土疆枳籬編刺夾薤壟擘科秧穡力嫌身病農心願歳穰朝衣典杯酒佩劍博牛羊困倚栽松鍤饑提採蕨筐引泉來後澗移竹下前岡生計雖勤苦家資甚渺茫塵埃常滿甑錢帛少盈囊弟病仍扶杖妻愁不出房傳衣念襤褸舉案笑糟糠犬吠村胥閙蟬鳴織婦忙納租看縣帖輸粟問軍倉夕歇攀村樹秋行遶野塘雲容隂慘澹月色冷悠揚蕎麥鋪花白棠梨間葉黄早寒風摵摵新霽月蒼蒼園菜迎霜死庭蕪過雨荒簷空愁宿燕壁闇思啼螿眼為看書損肱因運甓傷病骸渾似木老鬢欲成霜少睡知年長端憂覺夜長舊遊多廢㤀往事偶思量忽憶煙霄路常陪劍履行登朝思檢束入閣學趨蹌命偶風雲會恩覃雨露霶沾枮發枝葉磨鈍起鋒鋩崔閤連鑣騖錢兄接翼翔齊竽混韶夏燕石厠琳瑯同日升金馬分宵直未央共調加寵命合表謝恩光廐馬驕初跨天厨味始嘗朝晡頒餅餌寒暑賜衣裳對秉鵝毛筆俱含雞舌香青縑衾薄絮朱裏幕髙張晝食恒連案宵眠每共牀差肩承詔㫖連署進封章起草偏同視疑文最共詳滅私容㸃竄窮理析毫芒便共輸肝膽何曽異肺腸慎㣲參石奮決密學張湯禁闥青交瑣宫垣紫界牆井欄排菡萏簷瓦鬭鴛鴦樓額題鳷鵲池心浴鳳凰風枝萬年動温樹四時芳宿露凝金掌晨暉上璧璫砌筠塗緑粉庭果滴紅漿曉從朝興慶春陪宴柏梁傳呼鞭索索拜舞佩鏘鏘仙仗還雙闕神兵闢兩廂火翻紅尾斾氷卓白竿鎗滉瀁經魚藻深沈近浴堂分庭皆命婦對面即儲皇貴主冠浮動親王轡閙裝金鈿相照耀朱紫間熒煌毬簇桃花綺歌巡竹葉觴窪銀中貴帶昻黛内人粧賜禊東城下頒酺曲水傍樽罍分聖酒妓樂借仙娼淺酌看紅藥徐吟把緑楊宴迴過御陌行歇入僧房白鹿原東郭青龍寺北廊望春花景暖避暑竹風涼下直閒如社尋芳醉似狂有時還後到無處不相將雞鶴初雖雜蕭蘭久乃彰來燕隗貴重去魯孔恓惶聚散期難定飛沈勢不常五年同晝夜一别似參商屈折孤生竹銷摧百鍊鋼途窮任憔悴道在肯徬徨尚念遺簪折仍憐病雀瘡䘏寒分賜帛救餒減餘糧藥物來盈裹書題寄滿箱殷勤翰林主珍重禮闈郎喣沫誠多謝摶扶豈所望提攜勞氣力吹簸不飛揚拙劣才何用龍鍾分自當粧嫫徒費黛磨甋〈丁力切磚也〉詎成璋習隠將時背干名與道妨外身宗老氏齊物學䝉莊疎放遺千慮愚䝉守一方樂天無怨歎倚命不劻勷憤懣胸須豁交加臂莫攘珠沈猶是寳金躍未為祥泥尾休搖掉灰心罷激昻漸閒親道友因病事醫王息亂歸禪定存神入坐亡斷癡求慧劍濟苦得慈航不動為吾志無何是我鄉可憐身與世從此兩相忘","id":63343,"chapter":"卷六十三","chapternum":63,"title":"渭邨退居寄禮部崔侍郎翰林錢舍人詩一百韻","titledesc":"","collection":"","collectiondesc":"","poemindex":89},{"author":"白居易","charstyle":"近體詩","content":"湘竹初封植盧生此考槃久持霜節苦新託露根難等度須當砌疎稠要滿欄買憐分薄俸栽稱作閒官葉剪藍羅碎莖抽玉琯端㡬聲清淅瀝一簇綠檀欒未夜青嵐入先秋白露團拂肩搖翡翠熨手弄琅玕韻透窓風起隂鋪砌月殘炎天聞覺冷窄地見疑寛梢動勝搖扇枝低好掛冠碧籠煙羃羃珠灑雨珊珊晩籜晴雲展隂芽蟄虺蟠愛從抽馬策惜未截魚竿松韻徒煩聴桃夭不足觀梁慙當室杏臺陋本司蘭〈古詩云盧家蘭室杏為梁又秘書府即蘭臺也〉撑撥詩人興勾牽酒客歡静連蘆簟滑涼拂葛衣單豈止消時暑應能保歳寒莫同凡草木一種夏中看","id":63344,"chapter":"卷六十三","chapternum":63,"title":"題盧秘書夏日新栽竹二十韻","titledesc":"","collection":"","collectiondesc":"","poemindex":90},{"author":"白居易","charstyle":"近體詩","content":"東道常為主南亭别待賓規模何日創景致一時新廣砌羅紅藥疎窓䕃緑筠鎖開賓閣曉梯上妓樓春置醴寧三爵加籩過八珍茶香飄紫筍膾縷落紅鱗輝赫車輿閙珍竒鳥獸馴獼猴看櫪馬鸚鵡喚家人錦額簾髙捲銀花盞慢巡勸嘗光禄酒許看洛川神〈周兼光祿卿有家妓數十人〉斂翠凝歌黛流香動舞巾裙翻繡鸂𪆟梳陷鈿麒麟笛怨音含楚筝嬌語帶秦侍兒催畫燭醉客吐文茵投轄多連夜鳴珂便達晨入朝紆紫綬待漏擁朱輪貴介交三事光榮照四隣甘濃將奉客穩暖不縁身十載歌鐘地三朝節鉞臣愛才心倜儻敦舊禮殷勤門以招賢盛家因好事貧始知豪傑意富貴為交親","id":63345,"chapter":"卷六十三","chapternum":63,"title":"題周皓大夫新亭子二十二韻","titledesc":"","collection":"","collectiondesc":"","poemindex":91},{"author":"白居易","charstyle":"近體詩","content":"南去經三楚東來過五湖山頭看候館水面問征途地逺窮江界天低極海隅飄零同落葉浩蕩似乗桴漸覺鄉原異深知土產殊夷音語嘲哳蠻態笑睢盱水市通闤闠煙邨混舳艫吏徵魚户稅人納火田租亥日饒鰕蠏寅年足虎貙成人男作丱似鬼女為巫樓闇攅倡婦隄喧簇販夫夜船論鋪賃春酒斷缻沽見果多盧橘聞禽悉鷓鴣山歌猿獨叫野哭鳥相呼嶺徼雲成棧江郊水當郛月移翹柱鶴風汎颭檣烏鼇礙潮無信蛟驚浪不虞鼉鳴泉窟室蜃結氣浮圖樹裂山魈穴沙含水弩樞喘牛犁紫芋羸馬放青菰繡面誰家婢鵶頭幾歳奴泥中採菱芡燒後拾樵蘇鼎膩愁烹鼈盤腥厭膾鱸鍾儀徒戀楚張翰浪思呉氣序涼還熱光隂旦復晡身方逐萍梗年欲近桑榆渭北田園廢江西歳月徂憶歸恒慘澹懐舊忽踟蹰自念咸秦客嘗為鄒魯儒藴藏經國術輕棄度關繻賦力凌鸚鵡詞鋒敵轆轤戰文重掉鞅射䇿一彎弧崔杜鞭齊下元韋轡並驅名聲逼楊馬交分過蕭朱世務輕摩揣周行竊覬覦風雲皆會合雨露各霑濡共偶昇平代偏慙固陋軀承明連夜直建禮拂晨趨美服頒王府珍羞降御厨議髙通白虎諫切伏青蒲柏殿行陪晏花樓走看酺神旗張鳥獸天籟動笙竽丸劍星芒耀魚龍電䇿驅定塲排漢旅促坐進吴歈縹緲疑仙樂嬋姢勝畫圗歌鬟低翠羽舞汗墮紅珠别選閒遊伴潛招小飲徒一杯愁已破三盞氣彌麤軟美仇家酒幽閒葛氏姝十千方得斗二八正當壚論笑杓胡硉談憐鞏囁嚅李酣猶短竇庾醉更蔫迂鞍馬呼教住骰盆喝遣輸長驅波卷白連擲采成盧〈骰盆卷白波莫走鞍馬皆當時酒令〉籌併頻逃席觥嚴列置盂滿巵那可灌頽玉不勝扶入視中樞草歸乗内廐駒醉曽衝宰相驕不揖金吾日近恩雖重雲髙勢却孤翻身落霄漢失脚倒泥塗博望移門籍潯陽佐郡符〈予自太子賛善大夫出為江州司馬〉時情變寒暑世利算錙銖即日辭雙闕明朝别九衢播遷分郡國次第出京都〈十年春㣲之移佐通州其年秋予出佐潯陽明年冬杓直出牧澧州崔二十二出牧果州韋大出牧開州〉秦嶺馳三驛商山上二邘〈商山險道中有東西二邘〉峴陽亭寂寞夏口路﨑嶇大道全生棘中丁盡執殳江關未徹警淮口尚稽誅〈時淮西未平路經襄郡二州界所見如此〉林對東西寺山分大小姑〈東林西林寺在廬山北大姑小姑在廬山南彭蠡湖中〉廬峯蓮刻削湓浦帶縈紆〈蓮花峯在廬山北湓水在江城南何遜詩云湓城對湓水湓水縈如帶〉九派吞青草〈潯陽在九派南通青草洞庭湖〉孤城覆緑蕪〈南方城壁多以草覆〉黄昏鐘寂寂清曉角嗚嗚春色辭門栁秋聲到井梧殘芳悲鶗鴂暮節感茱萸蕊拆金英菊花飄雪片蘆波紅日斜没沙白月平鋪㡬見林抽笋頻驚燕引雛歳華何儵忽年少不須臾眇黙思千古蒼茫想八區孔窮縁底事顔夭有何辜龍智猶經醢龜靈未免刳窮通應已定聖哲不能逾况我身謀拙逢他厄運拘漂流隨大海鎚鍛任洪爐險阻嘗之矣栖遲命也夫沈冥消意氣窮餓耗肌膚防瘴和殘藥迎寒補舊襦書牀鳴蟋蟀琴匣網蜘蛛貧室如懸磬端憂劇守株時遭人指㸃數被鬼揶揄兀兀都疑夢昏昏半是愚女驚朝不起妻怪夜長吁萬里抛朋侣三年隔友于自然悲聚散不是恨榮枯去夏㣲之瘧今春席八殂天涯書達否泉下哭知無〈去年間元九瘧書去竟未報今春聞席八殂久與還往能無慟哭〉漫冩詩盈卷空盛酒滿壺只添新悵望豈復舊歡娱壯志因愁減衰容與病俱相逢應不識滿頷白髭鬚","id":63346,"chapter":"卷六十三","chapternum":63,"title":"東南行一百韻寄通州元九侍御澧州李十一舍人果州崔二十二使君開州韋大貟外庾三十二補闕杜十四拾遺李二十助教貟外竇七校書","titledesc":"","collection":"","collectiondesc":"","poemindex":92},{"author":"白居易","charstyle":"近體詩","content":"自作潯陽客，無如苦雨何。\n隂昏晴日少，閒悶睡時多。\n湖濶將天合，雲低與水和。\n籬根舟子語，巷口釣人歌。\n霧島沈黄氣，風㠶蹵白波。\n門前車馬道，一宿變江湖。\n","id":63347,"chapter":"卷六十三","chapternum":63,"title":"霖雨苦多江湖暴漲塊然獨望因題北亭","titledesc":"","collection":"","collectiondesc":"","poemindex":93},{"author":"白居易","charstyle":"近體詩","content":"踏軟沙觀魚傍湓浦看竹入楊家〈湓浦多魚浦西有楊侍郎宅多好竹〉林迸穿籬笋藤飄落水花雨埋釣舟小風颺酒旗斜嫩剥青菱角濃煎白茗茶淹留不知夕城樹欲栖鵶","id":63348,"chapter":"卷六十三","chapternum":63,"title":"春末夏初閒遊江郭","titledesc":"","collection":"","collectiondesc":"","poemindex":94},{"author":"白居易","charstyle":"近體詩","content":"栁影繁初合，鶯聲澁漸稀。\n早梅迎夏結，殘絮送春飛。\n西日韶光盡，南風暑氣㣲。\n展張新小簟，熨貼舊生衣。\n緑蟻杯香嫩，紅絲鱠縷肥。\n故園無此味，何必苦思歸。\n","id":63349,"chapter":"卷六十三","chapternum":63,"title":"春末夏初閒遊江郭","titledesc":"","collection":"","collectiondesc":"","poemindex":95},{"author":"白居易","charstyle":"近體詩","content":"笛竹出蘄春，霜刀劈翠筠。\n織成雙鎖簟，寄與獨眠人。\n卷作筒中布，舒為席上珍。\n滑如鋪薤葉，冷似卧龍鱗。\n清潤宜乗露，鮮華不受塵。\n通州交瘴地，此物最關身。\n","id":63350,"chapter":"卷六十三","chapternum":63,"title":"寄蘄州簟與元九因題六韻〈時元九鰥居〉","titledesc":"","collection":"","collectiondesc":"","poemindex":96},{"author":"白居易","charstyle":"近體詩","content":"霜紅二林葉，風白九江波。\n瞑色投煙鳥，秋聲帶雨荷。\n馬閒無處出，門冷少人過。\n鹵莽還鄉夢，依稀望闕歌。\n共思除醉外，無計奈愁何。\n試問陶家酒，新篘得幾多。\n","id":63351,"chapter":"卷六十三","chapternum":63,"title":"潯陽秋懷贈許明府","titledesc":"","collection":"","collectiondesc":"","poemindex":97},{"author":"白居易","charstyle":"近體詩","content":"竒果標南土芳林對北堂素華春漠漠丹實夏煌煌葉捧低垂户枝擎重壓牆始因風弄色漸與日争光夕訝條懸火朝驚樹㸃粧深於紅躑躅大校白㯽榔星綴連心朶珠排耀眼房紫羅裁襯殻白玉裹填瓤早嵗曽聞說今朝始摘嘗嚼疑天上味嗅異世間香潤勝蓮生水鮮逾橘得霜臙脂掌中顆甘露舌頭漿物少猶珍重天髙苦渺茫已教生暑月又使阻遐方粹液靈難駐妍姿嫩易傷近南光景熱向北道途長不得充王賦無由寄帝鄉惟君堪擲贈面白似潘郎","id":63352,"chapter":"卷六十三","chapternum":63,"title":"題郡中茘枝詩十八韻兼寄楊萬州八使君","titledesc":"","collection":"","collectiondesc":"","poemindex":98},{"author":"白居易","charstyle":"近體詩","content":"白狗次黄牛，灘如竹節稠。\n路穿天地險，人續古今愁。\n忽見千花塔，因停一葉舟。\n畏途長迫促，静境蹔淹留。\n巴曲春全盡，巫陽雨半收。\n北歸雖引領，南望亦迴頭。\n昔去悲殊俗，今來念舊遊。\n别僧山北寺，抛竹水西樓。\n郡樹花如雪，軍厨酒似油。\n時時大開口，自笑憶忠州。\n","id":63353,"chapter":"卷六十三","chapternum":63,"title":"發白狗峽次黄牛峡登髙寺却望忠州","titledesc":"","collection":"","collectiondesc":"","poemindex":99},{"author":"白居易","charstyle":"近體詩","content":"我說南中事，君應不願聴。\n曽經身困苦，不覺語丁寧。\n燒處愁雲夢，波時憶洞庭。\n春畬煙勃勃，秋瘴霧冥冥。\n蚊蚋經冬活，魚龍欲雨腥。\n水蟲能射影，山鬼解藏形。\n穴掉巴蛇尾，林飄鴆鳥翎。\n𩗗風千里，黑䕭〈徐亷切山菜也〉草四時。\n青客似驚弦，鴈舟如委浪。\n萍誰人勸言，笑何計慰漂。\n零慎勿琴離，膝長須酒滿。\n瓶大都從此，去宜醉不宜。\n","id":63354,"chapter":"卷六十三","chapternum":63,"title":"送客南遷","titledesc":"","collection":"","collectiondesc":"","poemindex":100},{"author":"白居易","charstyle":"近體詩","content":"冒寵已三遷歸朝始二年囊中貯餘俸園外買閒田狐兎同三徑蒿萊共一壥新園聊剗穢舊屋且扶顛簷漏移傾瓦梁欹換蠧椽平治遶臺路整頓近階甎巷狹開容駕牆低壘過肩門閭堪駐盖堂室可鋪筵丹鳯樓當後青龍寺在前市街塵不到宫樹影相連省吏嫌坊逺豪家笑地偏敢勞賓客訪或望子孫傳不覔他人愛惟將自性便等閒栽樹木隨分占風煙逸致因心得幽期遇境牽松聲疑澗底草色勝河邉虚潤氷銷地晴和日出天苔行滑如簟莎坐軟於綿簾每當山卷帷多待月褰籬東花掩暎窓北竹嬋姢迹慕青門隠名慙紫禁仙假歸思晚沐朝去戀春眠拙薄才無取疎慵職不專題牆書命筆沽酒率分錢柏杵舂靈藥銅瓶潄暖泉爐香穿盖散籠燭隔紗然陳室何曽掃陶琴不要絃屏除俗事盡養活道情全尚有妻孥累猶為組綬纒終須抛爵禄漸擬斷腥羶大抵宗莊叟私心事竺乾浮榮水劃字眞諦火生蓮梵部經十二玄書字五千是非多付夢語黙不妨禪博士官猶冷郎中病已痊多同僻處住久結静中縁緩歩攜笻杖徐吟展蜀牋老冝閒語話悶憶好書篇蠻榼來方㵼䝉茶到始煎無辭數相見鬢髪各蒼然","id":63355,"chapter":"卷六十三","chapternum":63,"title":"新昌新居書事四十韻因寄元郎中張博士","titledesc":"","collection":"","collectiondesc":"","poemindex":101},{"author":"白居易","charstyle":"近體詩","content":"掌綸知是忝剖竹信為榮才薄官仍重恩深責尚輕昔徴從典午今出自承明鳳詔休揮翰漁歌欲濯纓還乘小艛艓却到古湓城醉客臨江待禪僧出郭迎青山滿眼在白髪半頭生又校三年老何曽一事成重過蕭寺宿再上庾樓行雲水新秋思閭閻舊日情郡民猶認得司馬詠詩聲","id":63356,"chapter":"卷六十三","chapternum":63,"title":"重到江州感舊遊題郡樓十一韻","titledesc":"","collection":"","collectiondesc":"","poemindex":102},{"author":"白居易","charstyle":"近體詩","content":"曽住爐峰下，書堂對藥臺。\n斬新蘿徑合，依舊竹窓開。\n砌水親開決，池荷手自栽。\n五年方暫至，一宿又須回。\n縱未長歸得，猶勝不到來。\n君家白鹿洞，聞道亦生苔。\n","id":63357,"chapter":"卷六十三","chapternum":63,"title":"題别遺愛草堂兼呈李十使君〈李亦廬山人常隠白鹿洞〉","titledesc":"","collection":"","collectiondesc":"","poemindex":103},{"author":"白居易","charstyle":"近體詩","content":"俱來滄海郡，半作白頭翁。\n漫道風煙接，何曽笑語同。\n吏稀秋稅畢，客散晩亭空。\n霽後當樓月，潮來滿座風。\n霅〈水名在呉興〉溪殊冷僻，茂苑太繁雄。\n唯此錢塘郡，閒忙恰得中。\n","id":63358,"chapter":"卷六十三","chapternum":63,"title":"初到郡齋寄錢湖州李蘇州〈聊取二郡一哂故有落句之戲〉","titledesc":"","collection":"","collectiondesc":"","poemindex":104},{"author":"白居易","charstyle":"近體詩","content":"五十江城守，停杯一自思。\n頭仍未盡白，官亦不全卑。\n榮寵尋過分，歡娱已校遲。\n肺傷雖怕酒，心健尚誇詩。\n夜舞吴娘袖，春歌蠻子詞。\n猶堪三五歳，相伴醉花時。\n","id":63359,"chapter":"卷六十三","chapternum":63,"title":"對酒自勉","titledesc":"","collection":"","collectiondesc":"","poemindex":105},{"author":"白居易","charstyle":"近體詩","content":"上馬復呼賓湖邉景氣新管絃三數事騎從十餘人立換登山屐行攜漉酒巾逢花看當妓遇草坐為茵西日籠黄栁東風蕩白蘋小橋裝雁齒輕浪甃魚鱗畫舫牽徐轉銀船酌慢巡野情遺世累醉態任天真彼此年將老平生分最親髙天從所願逺地得為隣雲樹分三驛煙波限一津翻嗟寸步隔却厭尺書頻浙右稱雄鎮山隂委重臣貴隨長紫綬榮駕大朱輪出動刀槍隊歸生道路塵雁驚弓易散鷗怕鼓難馴百吏瞻相面千夫捧擁身自然閒興少應負鏡湖春","id":63360,"chapter":"卷六十三","chapternum":63,"title":"早春西湖閒遊悵然興懐憶與㣲之同賞因思在越官重事殷鏡湖之遊或恐未暇偶成十八韻寄㣲之","titledesc":"","collection":"","collectiondesc":"","poemindex":106},{"author":"白居易","charstyle":"近體詩","content":"在郡六百日，入山十二回。\n宿因月桂落，醉為海榴開〈天竺嘗有月中桂子落靈隠多海石榴花也〉。\n黄紙除書到，青宫詔命催。\n僧徒多悵望，賓從亦徘徊。\n寺闇煙埋竹，林香雨落梅。\n别橋憐白石，辭洞戀青苔〈石橋在天竺明洞在靈隠〉。\n漸出松間路，猶飛馬上杯。\n誰教冷泉水，送我下山來。\n","id":63361,"chapter":"卷六十三","chapternum":63,"title":"留題天竺靈隠兩寺","titledesc":"","collection":"","collectiondesc":"","poemindex":107},{"author":"白居易","charstyle":"近體詩","content":"秋館清涼日，書因解悶看。\n夜窓幽獨處，琴不為人彈。\n遊宴慵多廢，趨朝老漸難。\n禪僧教斷酒，道士勸休官。\n渭曲莊猶在，錢塘俸尚殘。\n如能便歸去，亦不至饑寒。\n","id":63362,"chapter":"卷六十三","chapternum":63,"title":"洛下寓居","titledesc":"","collection":"","collectiondesc":"","poemindex":108},{"author":"白居易","charstyle":"近體詩","content":"娃館松江北，稽城浙水東。\n屈君為長吏，伴我作衰翁。\n旌斾知非逺，煙雲望不通。\n忙多對酒榼，興少閱詩筒〈比在杭州兩浙留和詩贈答于筒中遞往來〉。\n淡白秋來日，疎涼雨後風。\n餘霞數片綺，新月一張弓。\n影滿衰桐樹，香凋晩蕙叢。\n饑啼舂穀鳥，寒怨絡絲蟲。\n覽鏡頭雖白，聴歌耳未聾。\n老愁從此遣，醉笑與誰同。\n清旦方堆案，黄昏始退公。\n可憐朝暮景，銷在兩衙中。\n","id":63363,"chapter":"卷六十三","chapternum":63,"title":"秋寄㣲之十二韻","titledesc":"","collection":"","collectiondesc":"","poemindex":109},{"author":"白居易","charstyle":"近體詩","content":"逐勝移朝宴，留歡放晩衙。\n賓寮多謝客，騎從半吴娃。\n到處銷春景，歸時及月華。\n城隂一道直，燭熖兩行斜。\n東吹先催栁，南霜不殺花。\n臯橋夜沽酒，燈火是誰家。\n","id":63364,"chapter":"卷六十三","chapternum":63,"title":"夜歸","titledesc":"","collection":"","collectiondesc":"","poemindex":110},{"author":"白居易","charstyle":"近體詩","content":"潦倒官僚盡，蕭條芳歳闌。\n欲辭南國去，重上北城看。\n複叠江山壯，平鋪井邑寛。\n人稠過揚府，坊閙半長安。\n揷霧峰頭没，穿霞日脚殘。\n水光紅漾漾，樹色緑漫漫。\n約畧留遺愛，殷勤念舊歡。\n病抛官職易，老别友朋難。\n九月全無熱，西風亦未寒。\n齊雲樓北面，半日凭欄干。\n","id":63365,"chapter":"卷六十三","chapternum":63,"title":"齊雲樓晚望偶題十韻兼呈馮侍御周殷二恊律〈樓在蘇州〉","titledesc":"","collection":"","collectiondesc":"","poemindex":111},{"author":"白居易","charstyle":"近體詩","content":"忽憶東都宅春來事宛然雪銷行徑裏水上卧房前厭緑栽黄竹嫌紅種白蓮醉教鸎送酒閒遣鶴看船幸是林園主慙為食祿牽宦情薄似紙鄉思急如弦豈合姑蘇守歸休更待年","id":63366,"chapter":"卷六十三","chapternum":63,"title":"憶洛中所居","titledesc":"","collection":"","collectiondesc":"","poemindex":112},{"author":"白居易","charstyle":"近體詩","content":"能驟復能馳翩翩白馬兒毛寒一團雪鬃薄萬條絲皂盖春行日驪駒曉促時雙旌前獨步五馬内偏騎芳草承蹄葉垂楊拂頂枝跨將迎好客惜不換妖姬慢鞚遊蕭寺閒驅醉習池睡來乗作夢興發倚成詩鞭為馴難下鞍縁穩不離北歸還共到東使亦相隨赭白何曽變玄黄豈得知嘶風覺聲急蹋雪怪行遲昨夜猶芻秣今朝尚縶維卧槽應不起顧主遂長辭塵滅駸駸迹霜留皎皎姿度關形未改過隙影難追念倍燕求駿情深項别騅銀收鉤臆帶金卸絡頭羈何處埋竒骨誰家覔弊帷稠桑驛門外吟罷涕雙垂","id":63367,"chapter":"卷六十三","chapternum":63,"title":"有小白馬乗馭多時奉使東行至稠桑驛溘然而斃足可驚傷不能㤀情題二十韻","titledesc":"","collection":"","collectiondesc":"","poemindex":113},{"author":"白居易","charstyle":"近體詩","content":"青陽行已半白日坐將徂越國强仍大稽城髙且孤利饒鹽煮海名勝水澄湖牛斗天垂象台明地展圖〈天台四明二山〉瓌竒填市井佳麗溢闉闍勾踐遺風霸西施舊俗姝船頭龍夭矯橋脚獸睢盱鄉味珍蟛蚏時鮮貴鷓鴣語言諸夏異衣服一方殊搗練蛾眉婢鳴榔蝸角奴江清敵伊洛山翠勝荆巫華表雙棲鶴聨檣幾㸃烏煙波分渡口雲樹接城隅澗逺松如畫洲平水似鋪緑科秧早稻紫笋折新蘆暖踏泥中藕香尋石上蒲雨來萌盡達雷後蟄全蘇栁眼黄絲纇花房絳䗶珠林風新竹折野燒老桑枯帶嚲長枝蕙錢穿短貫榆暄和生野菜卑濕長街蕪女浣紗相伴兒烹鯉一呼山魈啼稚子林狖挂山都産業論蠶蟻孳生計鴨雛泉岩雪飄灑苔壁錦漫糊堰限舟航路堤通車馬途耶溪㟁回合禹廟徑盤紆洞穴何因鑿星槎誰與刳石凹仙藥臼峰峭佛香爐去為投金簡來因挈玉壺貴仍招客宿健未要人扶聞望賢丞相儀形美丈夫前驅駐旌斾偏坐列笙竽刺史旟翻隼尚書履曳鳬學禪超後有觀妙造虚無髻裏傳僧寳環中得道樞登樓詩八詠置硯賦三都捧擁羅將綺趨蹌紫與朱廟謨藏稷卨兵畧貯孫吴令下三軍整風髙四海趨千家得慈母六郡事嚴姑重士過三哺輕財抵一銖送觥歌宛轉嘲妓笑盧胡佐飲時炮鼈蠲酲數鱠鱸醉鄉雖咫尺樂事亦須臾若不中賢聖何由外智愚伊予一生志我爾百年軀江上三千里城中十二衢出多無伴侣歸只是妻孥白首青山約抽身去得無","id":63368,"chapter":"卷六十三","chapternum":63,"title":"和㣲之春日投簡陽明洞天五十韻","titledesc":"","collection":"","collectiondesc":"","poemindex":114},{"author":"白居易","charstyle":"近體詩","content":"海内時無事江南歳有秋生民皆樂業地主盡賢侯郊静銷戎馬城髙逼斗牛平河七百里沃壤二三州〈自常及杭凡七百里〉坐有湖山趣行無風浪憂食寧㤀解纜寢不廢乗流泉石諳天竺煙霞識虎丘〈天竺虎丘寺領郡時舊遊最熟處〉餘芳認蘭澤遺詠思蘋洲〈古詩云蘭澤多芳草又栁惲詩云汀洲採白蘋〉菡萏紅塗粉菰蒲緑潑油鱗差漁户舍綺錯稻田溝紫洞藏仙窟玄泉貯怪湫精神昻老鶴姿彩媚潜虯〈大謝詩云潛虯媚幽姿〉静閱天工妙閒窺物狀幽投竿出比目擲果下獼猴味苦蓮心小漿甜蔗節稠橘苞從自結藕孔是誰鎪逐日移潮信隨風變棹謳遞夫交烈火候吏次鳴騶梵塔形疑踊〈重元閣〉閶門勢欲浮〈吴閶門〉客迎攜酒榼僧待置茶甌小宴閒談笑初筵雅獻酬稍催朱蠟炬徐動碧牙籌圓盞飛蓮子長裾曳石榴柘枝隨畫鼔調笑從香毬幕颺雲飄檻簾褰月露鉤舞繁紅袖去歌切翠眉愁絃管寧容歇杯盤未許収良辰宜酩酊卒嵗好優游鱖縷鮮仍細蓴絲滑且柔飽餐為日計穩睡是身謀名愧空虚得官知止足休自嫌猶屑屑衆笑太悠悠物表疎形役人寰足悔尤蛾須逺燈燭兎勿近罝罘幻世春來夢浮生水上漚百憂中莫入一醉外何求未死癡王湛無兒老鄧攸蜀琴安膝上周易在牀頭去去無程客行行不繫舟勞君頻問訊勸我少淹留〈自此後並屬㣲之〉雲雨多分散關山苦阻修一吟江月别七見日星周〈昔在杭州别㣲之㣲之留詩云明朝又向江頭别月落潮平是去時〉珠玉傳新什鵷鸞念故儔懸旌心宛轉束楚意綢繆驛舫粧青雀官槽䬴紫騮鏡湖期逺汎禹穴約冥搜預掃題詩壁先開望海樓飲思親履舄宿憶並衾禂志氣吾衰也風情子在不應須相見後别作一家遊〈吾衰子在並出家語〉","id":63369,"chapter":"卷六十三","chapternum":63,"title":"想東遊五十韻〈并序〉","titledesc":"大和三年春予病免官後憶遊浙右數郡兼思到越一訪㣲之故兩浙之間一物已上想皆在目吟且成篇不能自休盈五百字亦猶孫興公想天台山而賦之也","collection":"","collectiondesc":"","poemindex":115},{"author":"白居易","charstyle":"近體詩","content":"雲髻飄蕭緑花顔旖旎紅雙眸剪秋水十指剝春葱楚艷為門閥秦聲是女工甲鳴銀玓瓅柱觸玉玲瓏猿苦啼嫌月鸞嬌語䛏風移愁來手底送恨入絃中趙瑟清相似胡琴閙不同慢彈迴斷鴈急奏轉飛蓬霜珮鏘還委氷泉咽復通珠聨千拍碎刀截一聲終倚麗精神定矜能意態融歇時情不斷休去思無窮燈下青春夜樽前白首翁且聽應得在老耳未多聾","id":63370,"chapter":"卷六十三","chapternum":63,"title":"筝","titledesc":"","collection":"","collectiondesc":"","poemindex":116},{"author":"白居易","charstyle":"近體詩","content":"勿訝春來晩無嫌花發遲人憐全盛日我愛半開時紫蠟粘為蔕紅酥㸃作蕤成都新夾纈梁漢碎胭脂樹杪真珠顆牆頭小女兒淺深粧駮落髙下火參差蝶戲爭香朶鶯啼選穩枝好教郎作伴合共酒相隨醉翫無勝此狂嘲更讓誰猶殘少年興未是老人詩西日憑輕照東風莫殺吹明朝應爛漫後夜更離披林下遙相憶樽前闇有期銜杯嚼蕊思唯我與君知","id":63371,"chapter":"卷六十三","chapternum":63,"title":"翫半開花贈皇甫郎中〈八年寒食日池東小樓上作〉","titledesc":"","collection":"","collectiondesc":"","poemindex":117},{"author":"白居易","charstyle":"近體詩","content":"小妓攜桃葉新歌蹋栁枝粧成剪燭後醉起拂衫時繡履嬌行緩花筵笑上遲身輕委迴雪羅薄透凝脂笙引簧頻煖筝催柱數移樂童翻怨調才子與妍詞便想人如樹先將髪比絲風條搖兩帶煙葉貼雙眉口動櫻桃破鬟低翡翠垂枝柔腰嫋娜荑嫩手蔵蕤唳鶴晴呼侶哀猿夜叫兒玉敲音厯厯珠貫字纍纍袖為收聲㸃釵因赴節遺重重遍頭别一一拍心知塞北愁攀折江南苦别離黄遮金谷岸綠暎杏園池春惜芳華好秋憐顔色衰取來歌裏唱勝向笛中吹曲罷那能别情多不自持纒頭無别物一首斷腸詩","id":63372,"chapter":"卷六十三","chapternum":63,"title":"楊柳枝二十韻〈楊栁枝洛下新聲也洛之小妓有善歌之者詞章音韻聴可動人故賦之〉","titledesc":"","collection":"","collectiondesc":"","poemindex":118},{"author":"白居易","charstyle":"近體詩","content":"與君俱老也，自問老何如。\n眼澁夜先睡，頭慵朝未梳。\n有時扶杖出，盡日閉門居。\n懶照新磨鏡，休看小字書。\n情於故人重，跡共少年疎。\n惟是閒談興，相逢尚有餘。\n","id":63373,"chapter":"卷六十三","chapternum":63,"title":"詠老贈夢得","titledesc":"","collection":"","collectiondesc":"","poemindex":119},{"author":"白居易","charstyle":"近體詩","content":"性與時相逺，身將世兩忘。\n寄名朝士籍，寓興少年塲。\n老豈無談笑，貧猶有酒漿。\n隨時求伴侣，逐日用風光。\n數數遊何爽，些些病未妨。\n天教榮啟樂，人恕接輿狂。\n改業為逋客，移家住醉鄉。\n不論招夢得，兼擬誘竒章。\n要路風波險，權門市井忙。\n世間無可戀，不是不思量。\n","id":63374,"chapter":"卷六十三","chapternum":63,"title":"分司洛中多暇數與諸客宴遊醉後狂吟偶成十韻因招夢得賓客兼呈思闇竒章公","titledesc":"","collection":"","collectiondesc":"","poemindex":120},{"author":"白居易","charstyle":"近體詩","content":"水畔竹林邉，閒居二十年。\n健常攜酒出，病即掩門眠。\n解綬収朝珮，褰裳出野船。\n屏除身外物，擺落世間縁。\n報曙窓何早，知秋簟最先。\n㣲風深樹裏，斜日小樓前。\n渠口添新石，籬根寫亂泉。\n欲招同宿客，誰解愛潺湲〈西亭牆下泉石有聲〉。\n","id":63375,"chapter":"卷六十三","chapternum":63,"title":"閒居自題戲招宿客","titledesc":"","collection":"","collectiondesc":"","poemindex":121},{"author":"白居易","charstyle":"近體詩","content":"頭白醉昏昏，狂歌秋復春。\n一生耽酒客，五度棄官人〈蘇州刺史刑部侍郎河南尹同州刺史太子少傳皆以病免也〉。\n異世陶元亮，前生劉伯倫。\n卧將琴作枕，行以鍤隨身。\n歳要衣三對，年支穀一囷。\n園葵烹佐飯，秋葉掃添薪。\n没齒甘蔬食，搖頭謝縉紳。\n自能抛爵禄，終不惱交親。\n但得杯中淥，從生甑上塵。\n煩君問生計，憂醒不憂貧。\n","id":63376,"chapter":"卷六十三","chapternum":63,"title":"醉中得上都親友書以予停俸多時憂問貧乏偶乗酒興詠而報之","titledesc":"","collection":"","collectiondesc":"","poemindex":122}]