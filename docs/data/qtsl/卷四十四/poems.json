[{"author":"竇叔向","charstyle":"近體詩","id":10158,"chapter":"卷四十四","chapternum":44,"title":"春日早朝應制","titledesc":"","content":"紫殿俯千官春松應合歡御爐香焰煖馳道玉聲寒乳燕翻珠綴祥烏集露盤宫花一萬樹不敢舉頭看","collection":"","collectiondesc":"","poemindex":1},{"author":"竇叔向","charstyle":"近體詩","id":10159,"chapter":"卷四十四","chapternum":44,"title":"過擔石湖","titledesc":"","content":"曉發漁門戍晴看擔石湖日銜髙浪出天入四空無咫尺分洲島纎毫指舳艫渺然從此去誰念客帆孤","collection":"","collectiondesc":"","poemindex":2},{"author":"竇叔向","charstyle":"近體詩","id":10160,"chapter":"卷四十四","chapternum":44,"title":"秋砧送包大夫","titledesc":"","content":"斷續長門夜清泠逆旅秋征夫應待信寒女不勝愁帶月飛城上因風散陌頭離居偏入聽况復送歸舟","collection":"","collectiondesc":"","poemindex":3},{"author":"竇叔向","charstyle":"近體詩","id":10161,"chapter":"卷四十四","chapternum":44,"title":"貞懿皇后挽歌","titledesc":"","content":"後庭攀畫栁上陌咽清笳命婦羞蘋葉都人挿柰花夀宫星月異仙路往來賖縱有迎神術終悲隔絳紗〈晉史云成帝時三吳女子相與簪白花望之如素柰傳言天公織女死為之著服已而杜皇后崩其言遂驗〉","collection":"","collectiondesc":"","poemindex":4},{"author":"竇叔向","charstyle":"近體詩","id":10162,"chapter":"卷四十四","chapternum":44,"title":"夏夜宿表兄話舊","titledesc":"","content":"夜合花開香滿庭夜深微雨醉初醒逺書珍重何曾達舊事凄涼不可聽去日兒童皆長大昔年親友半周零明朝又是孤舟别愁見河橋酒幔青","collection":"","collectiondesc":"","poemindex":5},{"author":"竇叔向","charstyle":"近體詩","id":10163,"chapter":"卷四十四","chapternum":44,"title":"酬李袁州嘉祐","titledesc":"","content":"少年輕㑹復輕離老大關心總是非强説前程聊自慰未知攜手定何時公才屈指登黃閣匪服胡顔上赤墀想到長安誦佳句滿朝誰不念瓊枝〈嘉祐以詩送叔向并寄其弟紓云自歎未霑黄紙詔那堪逺送赤墀人老為僑客偏相戀素是詩家倍益親妻兒共載無羇思鴛鷺同行不負身憑爾將書通令弟惟論華髪愧頭巾故叔向詩有瓊枝之句〉","collection":"","collectiondesc":"","poemindex":6},{"author":"竇常","charstyle":"近體詩","id":10164,"chapter":"卷四十四","chapternum":44,"title":"北固晩眺","titledesc":"","content":"水國芒種後梅天風雨涼露蠶開晩簇〈釋圓至云露蠶謂露養於外自淮以西其俗皆然每至晚晴連屋開箔望之如雪簇蠶箔也〉江燕繞危檣山趾北來固潮頭西去長年年此登眺人事幾銷亡","collection":"","collectiondesc":"","poemindex":7},{"author":"竇常","charstyle":"近體詩","id":10165,"chapter":"卷四十四","chapternum":44,"title":"晩次方山精舍卻寄張薦員外","titledesc":"","content":"楚臘還無雪江春又足風馬羸三徑外人病四愁中西塞波濤濶南朝寺舍空猶衘步兵酒宿醉在滁東","collection":"","collectiondesc":"","poemindex":8},{"author":"竇常","charstyle":"近體詩","id":10166,"chapter":"卷四十四","chapternum":44,"title":"途中立春寄懐楊郇伯","titledesc":"","content":"浪跡終年客驚心此地春風前獨去馬澤畔耦耕人老大交情重悲涼物外親子雲今在宅應見栁條新","collection":"","collectiondesc":"","poemindex":9},{"author":"竇常","charstyle":"近體詩","id":10167,"chapter":"卷四十四","chapternum":44,"title":"早春金鈎店寄奚十唐大二茂才","titledesc":"","content":"出門山未曙風葉暗蕭蕭月影臨荒栅泉聲近廢橋歳經秋後役程在洛中遙寄謝金門侣弓旌悞見招","collection":"","collectiondesc":"","poemindex":10},{"author":"竇常","charstyle":"近體詩","id":10168,"chapter":"卷四十四","chapternum":44,"title":"之任武陵寒食日途次松滋渡先寄劉員外禹錫","titledesc":"","content":"杏花榆莢曉風前雲際離離上峽船江轉數程淹驛騎楚曾三户少人烟看春又過清明節算老重經癸已年幸得桂山當郡舍在朝長詠卜居篇〈桂山在武陵郡東十七里今徳山縣〉","collection":"","collectiondesc":"","poemindex":11},{"author":"竇常","charstyle":"近體詩","id":10169,"chapter":"卷四十四","chapternum":44,"title":"過宋氏五女舊居〈宋氏女姊妹五人貞元中同入宫〉","titledesc":"","content":"謝庭風韻婕妤才天縱斯文去不回一宅栁花今似雪鄉人擬築望仙臺","collection":"","collectiondesc":"","poemindex":12},{"author":"竇牟","charstyle":"近體詩","id":10170,"chapter":"卷四十四","chapternum":44,"title":"望終南","titledesc":"","content":"日愛南山好時逢夏景殘白雲兼似雪清晝乍生寒九陌峰如墜千門翠可團欲知形勝盡都在紫宸看","collection":"","collectiondesc":"","poemindex":13},{"author":"竇牟","charstyle":"近體詩","id":10171,"chapter":"卷四十四","chapternum":44,"title":"元日喜聞大禮寄上翰林四學士中書六舍人二十韻","titledesc":"","content":"有事郊壇畢無私日月臨歳華春更早天瑞雪猶深玉輦迴時令金門降徳音翰飛鴛别侣藂植桂為林粉澤資鴻筆薫和本素琴禮成戎器下恩徹鬼方沈麟爵來稱紀官師退絶箴道風黃閣靜祥景紫垣隂夀酒朝時獻農書夜直尋國香煴翠幄庭燎艶紅衾漢魏文章盛堯湯雨露湛宻辭投水石精義出砂金宸扆親惟敬鈞衡近匪侵疾驅千里駿清唳九霄禽慶賜迎新服齋莊棄舊簪忽思班女怨遙聽越人吟末路甘貧病流年苦滯淫夢中青瑣闥歸去碧山岑竊抃聞韶濩觀光想韎任大哉環海晏不笇子牟心","collection":"","collectiondesc":"","poemindex":14},{"author":"竇牟","charstyle":"近體詩","id":10172,"chapter":"卷四十四","chapternum":44,"title":"洛下閒居夜晴觀雪寄四逺諸兄弟","titledesc":"","content":"雪月相輝雲四開終風助凍不揚埃萬重瓊樹宫中接一直銀河天上來荆楚嵗時知染翰湘湖醇酎憶銜杯强題縑素無顔色紅鴈南飛早晩回","collection":"","collectiondesc":"","poemindex":15},{"author":"竇牟","charstyle":"近體詩","id":10173,"chapter":"卷四十四","chapternum":44,"title":"秋夕閒居對雨贈别盧七侍御坦","titledesc":"","content":"燕燕辭巢蟬蜕枝窮居積雨壞藩籬夜長簷溜寒無寢日晏厨煙濕未炊悟主一言那可學從軍五首竟徒為故人驄馬朝天使洛下秋聲恐要知","collection":"","collectiondesc":"","poemindex":16},{"author":"竇牟","charstyle":"近體詩","id":10174,"chapter":"卷四十四","chapternum":44,"title":"奉誠園聞笛","titledesc":"","content":"曾絶朱纓吐錦茵欲披荒草訪遺塵秋風忽灑西園淚滿目山陽笛裏人〈唐史馬燧之子暢以第中大杏餉竇文場文場以進徳宗徳宗未嘗見怪之令中使封杏樹暢懼進宅為奉誠園雍録云在安邑坊西暢自父死後屢為豪家邀取財産末年妻子凍餒無室無居徳宗播越非馬燧幾亡不能恤其孤又奪其財業使之失所此故吏之所以傷也〉","collection":"","collectiondesc":"","poemindex":17},{"author":"竇羣","charstyle":"古體詩","id":10175,"chapter":"卷四十四","chapternum":44,"title":"晨過昌師院","titledesc":"","content":"深庭芳草濃曉井山泉溢林馥亂沈烟石潤侵徑室幽巖鳥飛靜晴嶺雲歸密壁蘚凝蒼華竹隂滿晴日生期半宵夢憂緒仍非一若無髙世心安能此終畢","collection":"","collectiondesc":"","poemindex":18},{"author":"竇羣","charstyle":"近體詩","id":10176,"chapter":"卷四十四","chapternum":44,"title":"初入諫司喜家室至","titledesc":"","content":"一旦悲歡見孟光十年辛苦伴滄浪不知筆硯縁封事猶問傭書日幾行","collection":"","collectiondesc":"","poemindex":19},{"author":"竇庠","charstyle":"古體詩","id":10177,"chapter":"卷四十四","chapternum":44,"title":"金山行〈潤州金山寺寺在江心〉","titledesc":"","content":"西江中𤃩波四截涌出一峰青滯㙞外如削成中决裂陽氣發生隂氣結是時炎天五六月上有火雲下氷雪夜色晨光相蕩沃積翠流霞滿坑谷龍泓徹底沙布金鳥道插雲梯甃玉架險凌虚隨指顧榱桷玲瓏皆固䕶斡流倒景不可窺萬仞千崖生跬步日華曈曈上金榜丹楹碧砌真珠網此時天海風浪清吳楚萬家皆在掌瓊樓菌閣紛明媚曲檻回軒深且邃海鳥夜上珊瑚枝江花曉落琉璃地有時倒景沈江底萬狀分明光似洗不知水上有樓臺却就波中看閉啟舟人忘却江水深水神誤到人間世歘然風生波出沒瀖濩晶熒無定物居人相顧非人間如到日宫經月窟信知靈境長有靈住者不得無仙骨三神山上蓬萊宫徒有丹青人未逢何如此處靈山宅清涼不與囂塵隔曽到金山處處行夢魂長羡金山客","collection":"","collectiondesc":"","poemindex":20},{"author":"竇庠","charstyle":"近體詩","id":10178,"chapter":"卷四十四","chapternum":44,"title":"詶韓愈侍郎登岳陽樓見贈〈時予權知岳州事〉","titledesc":"","content":"巨浸連空濶危樓在杳冥稍分巴子國欲近老人星昏旦呈新𠉀川原按舊經地圖封七澤天限鎖重扄萬象皆歸掌三光豈遁形月車纔碾浪日御己翻溟落照金成柱餘霞翠擁屏夜光疑漢曲寒韻辨湘靈山曉雲常碧湖春草遍青軒黄曾舉樂范蠡幾揚舲有客初留鷁貪程尚數蓂自當徐孺榻不是謝公亭雅論氷生水雄材刃發硎座中瓊玉潤名下茝蘭馨假守誠知拙齋心匪暫寧每慙公府粟却憶故山苓苦調當三嘆知音願一聽自悲由也瑟敢墜孔悝銘野杏初成雪松醪正滿瓶莫辭今日醉長恨古人醒","collection":"","collectiondesc":"","poemindex":21},{"author":"竇庠","charstyle":"近體詩","id":10179,"chapter":"卷四十四","chapternum":44,"title":"陪留守韓僕射巡内至上陽宫感興","titledesc":"","content":"愁烟漠漠草離離太液鈎陳處處疑薄暮毁垣春雨裏殘花猶發萬年枝","collection":"","collectiondesc":"","poemindex":22},{"author":"竇鞏","charstyle":"近體詩","id":10180,"chapter":"卷四十四","chapternum":44,"title":"老將吟","titledesc":"","content":"烽烟猶未盡年鬢暗相催輕敵心空在彎弓手不開馬依秋草病栁傍故營摧惟有酬恩客時聽説劍來","collection":"","collectiondesc":"","poemindex":23},{"author":"竇鞏","charstyle":"近體詩","id":10181,"chapter":"卷四十四","chapternum":44,"title":"早秋江行","titledesc":"","content":"回望湓城逺西風吹荻花暮潮江勢濶秋雨雁行斜多醉渾無夢頻愁欲到家漸驚雲樹轉數㸃是晨鴉","collection":"","collectiondesc":"","poemindex":24},{"author":"竇鞏","charstyle":"近體詩","id":10182,"chapter":"卷四十四","chapternum":44,"title":"題任處士幽居","titledesc":"","content":"紅葉江村夕孤烟草舍貧水清魚識釣林靜犬隨人採掇山無主扶持藥有神客來惟勸酒蝴蝶是前身","collection":"","collectiondesc":"","poemindex":25},{"author":"竇鞏","charstyle":"近體詩","id":10183,"chapter":"卷四十四","chapternum":44,"title":"贈蕭都官","titledesc":"","content":"蕭郎自小賢愛客不言錢有酒輕寒夜無愁倚少年閒尋織錦字醉上看花船好是闗身事從人道性偏","collection":"","collectiondesc":"","poemindex":26},{"author":"竇鞏","charstyle":"近體詩","id":10184,"chapter":"卷四十四","chapternum":44,"title":"江陵遇元九李六二侍御紀事書情呈十二韻","titledesc":"","content":"自見人相愛如君愛我稀好閒容問道攻短每言非夢想何曽間追歡未省違看花憐後到避酒許先歸栁寺春隄逺津橋曙月微漁翁隨去處禪客共因依蓬閣初疑義霜臺晩畏威學深通古字心直觸危機肯滯荆州掾猶香柏署衣山連巫峽秀田傍渚宫肥美玉方齊價遷鶯尚怯飛佇看霄漢上連步侍彤闈","collection":"","collectiondesc":"","poemindex":27},{"author":"竇鞏","charstyle":"近體詩","id":10185,"chapter":"卷四十四","chapternum":44,"title":"南陽道中作","titledesc":"","content":"東風雨洗順陽川蜀錦花開緑草田彩雉鬭時頻駐馬酒旗翻處亦留錢新晴日照山頭雪薄暮人爭渡口船早晩到家春欲盡今年寒食月初圓","collection":"","collectiondesc":"","poemindex":28},{"author":"竇鞏","charstyle":"近體詩","id":10186,"chapter":"卷四十四","chapternum":44,"title":"哭吕衡州八郎中","titledesc":"","content":"今朝血淚問蒼蒼不分先悲旅舘喪人送劍來歸壠上雁飛書去叫衡陽還家路逺兒童小埋玉泉深晝夜長望盡素車秋草外欲將身贖返魂香","collection":"","collectiondesc":"","poemindex":29},{"author":"竇鞏","charstyle":"近體詩","id":10187,"chapter":"卷四十四","chapternum":44,"title":"自京將赴黔南","titledesc":"","content":"風雨荆州二月天問人初僱峽中船西南一望雲和水猶道黔南有四千","collection":"","collectiondesc":"","poemindex":30},{"author":"竇鞏","charstyle":"近體詩","id":10188,"chapter":"卷四十四","chapternum":44,"title":"南逰感興","titledesc":"","content":"傷心欲問前朝事惟見江流去不回日暮東風春草緑鷓鴣飛上越王臺","collection":"","collectiondesc":"","poemindex":31},{"author":"竇鞏","charstyle":"近體詩","id":10189,"chapter":"卷四十四","chapternum":44,"title":"宫人斜","titledesc":"","content":"離宫路遶北原斜生死恩深不到家雲雨今歸何處去黃鸝飛上野棠花","collection":"","collectiondesc":"","poemindex":32},{"author":"竇鞏","charstyle":"近體詩","id":10190,"chapter":"卷四十四","chapternum":44,"title":"代鄰叟","titledesc":"","content":"年來七十罷耕桑就暖支羸强下牀滿眼兒孫身外事閒梳白髪對殘陽","collection":"","collectiondesc":"","poemindex":33},{"author":"竇鞏","charstyle":"近體詩","id":10191,"chapter":"卷四十四","chapternum":44,"title":"襄陽寒食寄宇文籍","titledesc":"","content":"烟水初消見萬家東風吹柳萬條斜大隄欲上誰相伴馬踏春泥半是花","collection":"","collectiondesc":"","poemindex":34},{"author":"竇鞏","charstyle":"近體詩","id":10192,"chapter":"卷四十四","chapternum":44,"title":"寄南逰弟兄","titledesc":"","content":"書來未報幾時還知在三湘五嶺間獨立衡門秋水濶寒鴉飛去日銜山","collection":"","collectiondesc":"","poemindex":35},{"author":"竇鞏","charstyle":"近體詩","id":10193,"chapter":"卷四十四","chapternum":44,"title":"放魚〈武昌作〉","titledesc":"","content":"金錢贖得免刀痕聞道禽魚亦感恩好去長江千萬里不須辛苦上龍門","collection":"","collectiondesc":"","poemindex":36},{"author":"竇鞏","charstyle":"近體詩","id":10194,"chapter":"卷四十四","chapternum":44,"title":"悼妓東東","titledesc":"","content":"芳菲美艶不禁風未到春殘已墜紅惟有側輪車上鐸耳邉長似叫東東","collection":"","collectiondesc":"","poemindex":37},{"author":"暢當","charstyle":"近體詩","id":10195,"chapter":"卷四十四","chapternum":44,"title":"軍中醉歌寄沈八劉叟","titledesc":"","content":"酒渴愛江清餘酣潄晩汀軟莎欹坐穏冷石醉眠醒野膳隨行帳華音發從伶數杯君不見都已遣沈冥","collection":"","collectiondesc":"","poemindex":38},{"author":"暢當","charstyle":"近體詩","id":10196,"chapter":"卷四十四","chapternum":44,"title":"山居奉酬韋蘇州見寄","titledesc":"","content":"孤茅泄烟處此中山叟居親雲寧有事耽酒詎知餘水定鶴翻去松欹峰儼如猶煩使君問更欲結環廬","collection":"","collectiondesc":"","poemindex":39},{"author":"暢當","charstyle":"近體詩","id":10197,"chapter":"卷四十四","chapternum":44,"title":"天柱隠所重答韋江州","titledesc":"","content":"寂寞一悵望秋風山景清此中惟草色翻意見人行荒徑饒松子深蘿絶鳥聲陽崖全帶日寛嶂偶通耕拙昧難容世貧窮别有情煩君瓊玖贈幽懶百無成","collection":"","collectiondesc":"","poemindex":40},{"author":"暢當","charstyle":"近體詩","id":10198,"chapter":"卷四十四","chapternum":44,"title":"登鸛鵲樓","titledesc":"","content":"迥臨飛鳥上髙出世塵間天勢圍平野河流入斷山","collection":"","collectiondesc":"","poemindex":41},{"author":"暢諸","charstyle":"近體詩","id":10199,"chapter":"卷四十四","chapternum":44,"title":"早春","titledesc":"","content":"獻歳春猶淺園林未盡開雪和新雨落風帶舊寒來聴鳥聞歸雁看花識早梅生涯知幾日更被一年催","collection":"","collectiondesc":"","poemindex":42},{"author":"朱灣","charstyle":"古體詩","id":10200,"chapter":"卷四十四","chapternum":44,"title":"寒城晩角","titledesc":"","content":"髙臺髙髙畫角雄五更初發寒城中寒城北臨大河水淇門賊烽隔岸是〈闕〉風送過黎陽川我軍氣雄賊心死羇人此夜寐不成萬里邉情枕上生乍似隴頭戍寒泉幽咽流不住又如巴江頭啼猿帶雨斷續愁忽憶嫖姚北征伐空山宿兵寒對月一聲老將去三奏行人發冀馬為之嘶朔雲為之結二十年來天下兵到處不曾無此聲洛陽陌長安路角聲朝朝兼暮暮平居聞之尚難度何况天山征戍兒雲中下營雪裏吹","collection":"","collectiondesc":"","poemindex":43},{"author":"朱灣","charstyle":"古體詩","id":10201,"chapter":"卷四十四","chapternum":44,"title":"壁畫古松","titledesc":"","content":"石上盤古根謂言天生朽安知草木性變在畫師手隂深方丈間真趣幽且閒木文離披勢搓捽中裂空心火燒出掃成三寸五寸枝便作千年萬年物莓苔濃淡意不同一半死皮藏蠧蟲風霜未必來到此氣色杳似寒山中孤標可玩不可取能使支公道場古","collection":"","collectiondesc":"","poemindex":44},{"author":"朱灣","charstyle":"近體詩","id":10202,"chapter":"卷四十四","chapternum":44,"title":"賦得白鳥翔翠微送陳偃下第歸","titledesc":"","content":"不知鷗與鸖天畔弄晴暉背日分明見臨川相映微淨中雲一㸃迥處雪孤飛正好髙枝立翩翩何所歸","collection":"","collectiondesc":"","poemindex":45},{"author":"朱灣","charstyle":"近體詩","id":10203,"chapter":"卷四十四","chapternum":44,"title":"九日登青山","titledesc":"","content":"昔人惆悵地繫馬又登臨舊處烟霞在多時草木深水將空合色雲共我無心想見龍山㑹良辰亦似今","collection":"","collectiondesc":"","poemindex":46},{"author":"朱灣","charstyle":"近體詩","id":10204,"chapter":"卷四十四","chapternum":44,"title":"秋夜宴王郎中宅賦得露中菊","titledesc":"","content":"衆芳春競發寒菊露偏滋受氣何曾異開花獨自遲晚成猶有分欲採未過時忍棄東籬下看隨秋草衰","collection":"","collectiondesc":"","poemindex":47},{"author":"朱灣","charstyle":"近體詩","id":10205,"chapter":"卷四十四","chapternum":44,"title":"逼寒節寄崔七","titledesc":"","content":"閒庭只是長莓苔三徑曾無車馬來旅舘尚愁寒食火羇心懶向不燃灰門前下客雖彈鋏溪畔窮魚且曝腮他日趨庭應問禮須言陋巷有顔回","collection":"","collectiondesc":"","poemindex":48},{"author":"朱灣","charstyle":"近體詩","id":10206,"chapter":"卷四十四","chapternum":44,"title":"尋隠者韋九於東溪草堂","titledesc":"","content":"尋得仙源訪隠淪漸來深處漸無塵初行竹裏惟通馬直到花間始見人四面雲山誰作主數家烟火自為隣路傍樵客何須問朝市如今不是秦","collection":"","collectiondesc":"","poemindex":49},{"author":"朱灣","charstyle":"近體詩","id":10207,"chapter":"卷四十四","chapternum":44,"title":"過宣上人湖上蘭若","titledesc":"","content":"十年湖上結幽期偏向東林遇逺師未道姓名童子識不酬言語上人知閒花落地滋苔徑細雨和烟著柳枝問我别來何所得解將無事當無為","collection":"","collectiondesc":"","poemindex":50},{"author":"于鵠","charstyle":"古體詩","id":10208,"chapter":"卷四十四","chapternum":44,"title":"過凌霄洞天謁張先生祠","titledesc":"","content":"戢戢亂峰裏一峰獨凌天下看如尖髙上有十里泉至人愛幽深一住五十年懸犢到其上乘春耕藥田衣食不下求乃是雲中仙山僧獨知處相引衝碧烟斷崖晝昏黒槎臬横雙椽面壁攀石稜養力方敢前累歇日已沒始到茅堂邉見客不問誰禮質無周旋醉卧枕欹樹寒坐展青氊折松掃藜牀秋菓顔色鮮白犬䑛客衣驚走聞腥羶乃知軒冕徒寧比雲壑眠","collection":"","collectiondesc":"","poemindex":51},{"author":"于鵠","charstyle":"古體詩","id":10209,"chapter":"卷四十四","chapternum":44,"title":"入白芝溪尋黃尊師","titledesc":"","content":"觸煙入溪口岸岸唯檉櫟其中盡碧流十里不通屐出林山始轉絶徑縁峭壁把藤借行勢側足憑石脈顑牙斷行處光滑猿猱跡忽然風景異乃到神仙宅天晴茒屋頭殘雪蒸氣白隔窓梳髪聲乆立聞吹幘抱琴出門來不顧人間客山院不灑掃四時自虚寂落葉埋長松出地纔數尺曾讀上清經知注長生籍願示不死方何山有瓊液","collection":"","collectiondesc":"","poemindex":52},{"author":"于鵠","charstyle":"古體詩","id":10210,"chapter":"卷四十四","chapternum":44,"title":"寄盧儼員外秋衣詞","titledesc":"","content":"寄逺空以心心誠亦難知篋中有秋帛裁作逺客衣縫製雖女工尺度手自持容貌常目中長短不復疑斜縫密且堅遊客多塵緇意欲都無言澣濯耐歳時殷勤託行人傳語慎勿遺别來年已老亦聞鬢成絲縱然更相逢握手惟是悲所寄莫復棄願見長相思","collection":"","collectiondesc":"","poemindex":53},{"author":"于鵠","charstyle":"近體詩","id":10211,"chapter":"卷四十四","chapternum":44,"title":"山中自述","titledesc":"","content":"三十無名客空山獨卧秋病多知藥性年長信人愁螢影竹窓下松聲茅屋頭近來心更靜不夢世間逰","collection":"","collectiondesc":"","poemindex":54},{"author":"于鵠","charstyle":"近體詩","id":10212,"chapter":"卷四十四","chapternum":44,"title":"春山居","titledesc":"","content":"獨來多任性惟與白雲期深處花開盡遲眠人不知水流山暗處風起月明時望見南峰近年年懶更移","collection":"","collectiondesc":"","poemindex":55},{"author":"于鵠","charstyle":"近體詩","id":10213,"chapter":"卷四十四","chapternum":44,"title":"尋李逸人舊居","titledesc":"","content":"舊隠松林下衝泉入兩涯琴書隨弟子雞犬在隣家茅屋長黄菌槿籬生白花幽墳無處訪恐是入烟霞","collection":"","collectiondesc":"","poemindex":56},{"author":"于鵠","charstyle":"近體詩","id":10214,"chapter":"卷四十四","chapternum":44,"title":"尋李暹","titledesc":"","content":"任性常多出人來得見稀市樓逢酒住野寺送僧歸簷下懸秋葉籬頭曬褐衣門前南北路誰肯入柴扉","collection":"","collectiondesc":"","poemindex":57},{"author":"于鵠","charstyle":"近體詩","id":10215,"chapter":"卷四十四","chapternum":44,"title":"題隣居","titledesc":"","content":"僻巷隣家少茅簷喜並居蒸梨常共竈澆薤亦同渠傳屐朝尋藥分燈夜讀書雖然在城市還得似樵漁","collection":"","collectiondesc":"","poemindex":58},{"author":"于鵠","charstyle":"近體詩","id":10216,"chapter":"卷四十四","chapternum":44,"title":"山中寄韋鉦","titledesc":"","content":"懶成身病日因醉卧多時送客出谿少讀書終卷遲幽窓聞墜葉晴景見逰絲早晩來收藥門前有紫芝","collection":"","collectiondesc":"","poemindex":59},{"author":"于鵠","charstyle":"近體詩","id":10217,"chapter":"卷四十四","chapternum":44,"title":"送韋判官歸薊門","titledesc":"","content":"桑乾歸路逺聞説亦愁人有雪常經夏無花空到春下營雲外火收馬月中塵白首從戎客青衫未離身","collection":"","collectiondesc":"","poemindex":60},{"author":"于鵠","charstyle":"近體詩","id":10218,"chapter":"卷四十四","chapternum":44,"title":"山中寄樊尚書","titledesc":"","content":"却憶東溪日同袍是魯儒僧房閒共宿酒肆醉相扶江上雙旌貴山中病客孤無媒還有計春谷種桑榆","collection":"","collectiondesc":"","poemindex":61},{"author":"于鵠","charstyle":"近體詩","id":10219,"chapter":"卷四十四","chapternum":44,"title":"送客逰塞","titledesc":"","content":"若到并州北誰人不憶家塞深無去伴路盡有平沙磧冷惟逢鴈天春不見花莫隨邉將意垂老事輕車","collection":"","collectiondesc":"","poemindex":62},{"author":"于鵠","charstyle":"近體詩","id":10220,"chapter":"卷四十四","chapternum":44,"title":"公子行","titledesc":"","content":"少年初拜大長秋半醉垂鞭見列侯馬上抱雞三市鬭袖中攜劍五陵逰玉簫金管迎歸院錦袖紅粧擁上樓更向苑西新買宅月陂春水入門流","collection":"","collectiondesc":"","poemindex":63},{"author":"于鵠","charstyle":"近體詩","id":10221,"chapter":"卷四十四","chapternum":44,"title":"送宫人入道","titledesc":"","content":"十五吹簫入漢宫看修水殿種芙蓉自傷白髪辭金屋許著黄冠向雪峰解語老猿開曉户學飛雛鶴落髙松定知别後宫中伴遙聽緱山半夜鐘","collection":"","collectiondesc":"","poemindex":64},{"author":"于鵠","charstyle":"近體詩","id":10222,"chapter":"卷四十四","chapternum":44,"title":"江南曲","titledesc":"","content":"偶向江邉採白蘋還隨女伴賽江神衆中不敢分明語暗擲金錢卜逺人","collection":"","collectiondesc":"","poemindex":65},{"author":"于鵠","charstyle":"近體詩","id":10223,"chapter":"卷四十四","chapternum":44,"title":"巴女謠","titledesc":"","content":"巴女騎牛唱竹枝藕絲菱葉傍江時不愁日暮還家錯記得芭蕉出槿籬","collection":"","collectiondesc":"","poemindex":66},{"author":"于鵠","charstyle":"近體詩","id":10224,"chapter":"卷四十四","chapternum":44,"title":"襄陽席上","titledesc":"","content":"老大看花長不足沿江尋得一枝紅黄昏人散東風起吹落誰家明月中","collection":"","collectiondesc":"","poemindex":67},{"author":"于鵠","charstyle":"近體詩","id":10225,"chapter":"卷四十四","chapternum":44,"title":"題美人","titledesc":"","content":"秦女窺人不解羞攀花趂蝶出墻頭胸前空帶宜男草嫁得蕭郎愛逺㳺","collection":"","collectiondesc":"","poemindex":68},{"author":"朱放","charstyle":"近體詩","id":10226,"chapter":"卷四十四","chapternum":44,"title":"山中聽子規","titledesc":"","content":"幽人自愛山中宿又近葛洪丹井西窓中有箇長松樹半夜子規來上啼","collection":"","collectiondesc":"","poemindex":69},{"author":"戴叔倫","charstyle":"古體詩","id":10227,"chapter":"卷四十四","chapternum":44,"title":"感懐","titledesc":"","content":"尺帛無長裁淺水無長流水淺易成枯帛短誰人收人生取舍間趨競固非優舊交跡雖疎中心自云稠新交意雖密中道生怨尤踟蹰復踟蹰世路今悠悠","collection":"","collectiondesc":"","poemindex":70},{"author":"戴叔倫","charstyle":"古體詩","id":10228,"chapter":"卷四十四","chapternum":44,"title":"南野","titledesc":"","content":"治田長山下引流坦溪曲東山有遺塋南野起新築家世素業儒子孫鄙食禄披雲朝出畊帶月夜歸讀身勩竟忘疲團團欣在目野芳緑可採泉美清可掬茂樹延晩涼早田𠉀秋熟茶烹松火紅酒吸荷杯緑解佩臨清池撫栗看修竹此懐誰與同此樂吾所獨","collection":"","collectiondesc":"","poemindex":71},{"author":"戴叔倫","charstyle":"古體詩","id":10229,"chapter":"卷四十四","chapternum":44,"title":"女耕田行","titledesc":"","content":"乳燕入巢笋成竹誰家二女種新穀無人無牛不及犁持刀斫地翻作泥自言家貧母年老長兄從軍未娶嫂去年灾疫牛囤空截絹買刀都市中頭巾掩面畏人識以刀代牛誰與同姊妹相擕心正苦不見路人唯見土疏通畦壠防亂苗整頓溝塍待時雨日正南岡下餉歸可憐朝雉擾驚飛東隣西舍花發盡共惜餘芳淚滿衣","collection":"","collectiondesc":"","poemindex":72},{"author":"戴叔倫","charstyle":"古體詩","id":10230,"chapter":"卷四十四","chapternum":44,"title":"白苧詞","titledesc":"","content":"館娃宫中露華冷月落啼鵶散金井吳王扶頭酒初醒秉燭張筵樂清景美人不眠憐夜永起舞亭亭亂花影新裁白苧勝紅綃玉佩珠纓金步搖回鸞轉鳳意自嬌銀筝錦瑟聲相調君恩如水流不斷但願年年同此宵東風吹花落庭樹春色催人等閒去大家為歡莫延佇頃刻銅龍報天曙","collection":"","collectiondesc":"","poemindex":73},{"author":"戴叔倫","charstyle":"古體詩","id":10231,"chapter":"卷四十四","chapternum":44,"title":"邉城曲","titledesc":"","content":"人生莫作逺行客逺行莫戍黄沙磧黄沙磧下八月時霜風裂膚百草衰塵沙晴天迷道路河水悠悠向東去胡笳聽徹雙淚流羇魂慘慘生邉愁原頭獵火夜相向馬蹄蹴蹋層氷上不似京華俠少年清歌妙舞落花前","collection":"","collectiondesc":"","poemindex":74},{"author":"戴叔倫","charstyle":"古體詩","id":10232,"chapter":"卷四十四","chapternum":44,"title":"屯田詞","titledesc":"","content":"春來耕田遍沙磧老稚欣欣種禾麥麥苗漸長天苦晴土乾确确鉏不得新禾未熟飛蝗生青苗食盡餘枯莖捕蝗歸來守空屋囊無寸帛缾無粟十月移屯來向城官教去伐南山木驅牛駕車入山去霜重草枯牛凍死艱辛歴盡誰得知望斷天南淚如雨","collection":"","collectiondesc":"","poemindex":75},{"author":"戴叔倫","charstyle":"古體詩","id":10233,"chapter":"卷四十四","chapternum":44,"title":"早春曲","titledesc":"","content":"青樓昨夜東風轉錦帳凝寒覺春淺垂楊搖絲鶯亂啼裊裊烟光不堪剪博山吹雲龍腦香銅壺滴愁更漏長玉頰啼紅夢初醒羞見青鸞鏡中影儂家少年愛逰逸萬里輪蹄去無跡朱顔未衰消息稀腸斷天涯草空碧","collection":"","collectiondesc":"","poemindex":76},{"author":"戴叔倫","charstyle":"古體詩","id":10234,"chapter":"卷四十四","chapternum":44,"title":"相思曲","titledesc":"","content":"髙樓重重閉明月腸斷先年隔山别紫簫横笛寂無聲獨向瑤窓坐愁絶魚沈雁杳天涯路始信人間别離苦恨滿牙床翡翠衾怨折金釵鳳凰股井深轆轤嗟綆短衣帶相思日應緩將刀砍水水復連揮刃割情情不斷落紅亂逐東流水一㸃芳心為君死妾身願作巫山雲飛入仙郎夢魂裏","collection":"","collectiondesc":"","poemindex":77},{"author":"戴叔倫","charstyle":"古體詩","id":10235,"chapter":"卷四十四","chapternum":44,"title":"懐素上人草書歌","titledesc":"","content":"楚僧懐素工草書古法盡能新有餘神清骨疎意真率醉來為我揮健筆始從破體變風姿一一花開春景遲忽為壯麗就枯澁龍蛇騰盤獸屹立馳毫聚墨劇奔灑滿座失聲看不及心手相師勢轉竒詭形怪狀翻合宜人人細問此中妙懐素自言初不知","collection":"","collectiondesc":"","poemindex":78},{"author":"戴叔倫","charstyle":"近體詩","id":10236,"chapter":"卷四十四","chapternum":44,"title":"除夜宿石頭驛","titledesc":"","content":"旅舘誰相問寒燈獨可親一年將盡夜萬里未歸人寥落悲前事支離笑此身愁顔與衰鬢明日又逢春","collection":"","collectiondesc":"","poemindex":79},{"author":"戴叔倫","charstyle":"近體詩","id":10237,"chapter":"卷四十四","chapternum":44,"title":"汝南逢董校書","titledesc":"","content":"擾擾倦行役相逢陳蔡間如何百年内不見一人閒對酒惜餘景問程愁亂山秋風萬里道又度穆陵關","collection":"","collectiondesc":"","poemindex":80},{"author":"戴叔倫","charstyle":"近體詩","id":10238,"chapter":"卷四十四","chapternum":44,"title":"早行寄朱放","titledesc":"","content":"山曉旅人去天髙秋氣悲明河川上沒芳草露中衰此别又千里少年能幾時心知剡溪路聊且寄前期","collection":"","collectiondesc":"","poemindex":81},{"author":"戴叔倫","charstyle":"近體詩","id":10239,"chapter":"卷四十四","chapternum":44,"title":"潘處士宅㑹别","titledesc":"","content":"相邀寒影晩惜别故山空鄰里疎林在池塘野水通十年多難後一醉幾人同復此悲行子蕭蕭逐逺蓬","collection":"","collectiondesc":"","poemindex":82},{"author":"戴叔倫","charstyle":"近體詩","id":10240,"chapter":"卷四十四","chapternum":44,"title":"灞岸别友","titledesc":"","content":"車馬去遲遲離言未盡時看花一醉别㑹面幾年期撨路商山館漁洲楚帝祠南登回首處猶得望京師","collection":"","collectiondesc":"","poemindex":83},{"author":"戴叔倫","charstyle":"近體詩","id":10241,"chapter":"卷四十四","chapternum":44,"title":"送謝夷甫宰鄮縣","titledesc":"","content":"君去方為縣干戈尚未銷邑中殘老小亂後少官僚廨宇經山火公田没海潮到時應變俗新政滿餘姚","collection":"","collectiondesc":"","poemindex":84},{"author":"戴叔倫","charstyle":"近體詩","id":10242,"chapter":"卷四十四","chapternum":44,"title":"山居即事","titledesc":"","content":"巖雲掩竹扉去鳥帶餘暉地僻生涯薄山深俗事稀養花分宿雨剪葉補秋衣野渡逢漁子同舟蕩月歸","collection":"","collectiondesc":"","poemindex":85},{"author":"戴叔倫","charstyle":"近體詩","id":10243,"chapter":"卷四十四","chapternum":44,"title":"卧病","titledesc":"","content":"門掩青山卧莓苔積雨深病多知藥性客乆見人心衆鳥趨林健孤蟬抱葉吟滄洲詩社散無夢盍朋簪","collection":"","collectiondesc":"","poemindex":86},{"author":"戴叔倫","charstyle":"近體詩","id":10244,"chapter":"卷四十四","chapternum":44,"title":"晩望","titledesc":"","content":"山氣碧氤氲深林帶夕曛人歸孤嶂晩犬吠隔溪雲杉竹何年種烟塵此地分桃源寧異此猶恐世間聞","collection":"","collectiondesc":"","poemindex":87},{"author":"戴叔倫","charstyle":"近體詩","id":10245,"chapter":"卷四十四","chapternum":44,"title":"山行","titledesc":"","content":"山行分曙色一路見人稀野鳥啼還歇林花墮不飛雲迷棲鶴寺水澁釣魚磯回首天將暝逢僧話未歸","collection":"","collectiondesc":"","poemindex":88},{"author":"戴叔倫","charstyle":"近體詩","id":10246,"chapter":"卷四十四","chapternum":44,"title":"泛舟","titledesc":"","content":"風軟扁舟穏行依緑水堤孤樽秋露滑短棹晩烟迷夜静月初上江空天更低飄飄信流去悞過子猷溪","collection":"","collectiondesc":"","poemindex":89},{"author":"戴叔倫","charstyle":"近體詩","id":10247,"chapter":"卷四十四","chapternum":44,"title":"客中言懐","titledesc":"","content":"白髪照烏紗逢人只自嗟官閒如致仕客乆似無家夜雨孤燈夢春風幾度花故園歸有日詩酒老生涯","collection":"","collectiondesc":"","poemindex":90},{"author":"戴叔倫","charstyle":"近體詩","id":10248,"chapter":"卷四十四","chapternum":44,"title":"江干","titledesc":"","content":"江干望不極樓閣影繽紛水氣多為雨人烟逺是雲予生何濩落客路轉辛勤楊柳牽愁思和春上翠裙","collection":"","collectiondesc":"","poemindex":91},{"author":"戴叔倫","charstyle":"近體詩","id":10249,"chapter":"卷四十四","chapternum":44,"title":"春日訪山人","titledesc":"","content":"逺訪山中客分泉漫煮茶相擕林下坐共惜鬢邉華歸路逢殘雨沿溪見落花𠉀門童子問逰樂到誰家","collection":"","collectiondesc":"","poemindex":92},{"author":"戴叔倫","charstyle":"近體詩","id":10250,"chapter":"卷四十四","chapternum":44,"title":"江上别張歡","titledesc":"","content":"年年五湖上厭見五湖春長醉非闗酒多愁不為貧山川迷道路伊洛暗風塵今日扁舟别俱為滄海人","collection":"","collectiondesc":"","poemindex":93},{"author":"戴叔倫","charstyle":"近體詩","id":10251,"chapter":"卷四十四","chapternum":44,"title":"客舍與故人偶集","titledesc":"","content":"天秋月又滿城闕夜千重還作江南㑹翻疑夢裏逢風枝驚暗鵲露草覆寒蛩羇旅長堪醉相留畏曉鐘","collection":"","collectiondesc":"","poemindex":94},{"author":"戴叔倫","charstyle":"近體詩","id":10252,"chapter":"卷四十四","chapternum":44,"title":"送友人東歸","titledesc":"","content":"萬里楊栁色出闗逢故人輕烟拂流水落日照行塵積夢江湖濶憶家兄弟貧徘徊灞亭上不語自傷春","collection":"","collectiondesc":"","poemindex":95},{"author":"戴叔倫","charstyle":"近體詩","id":10253,"chapter":"卷四十四","chapternum":44,"title":"和汴州李相公勉人日喜春","titledesc":"","content":"年來日日春光好今日春光好更新獨獻菜羮憐應節遍傳金勝喜逢人烟添柳色看猶淺鳥踏梅花落已頻東閣此時聞一曲翻令和者不勝春","collection":"","collectiondesc":"","poemindex":96},{"author":"戴叔倫","charstyle":"近體詩","id":10254,"chapter":"卷四十四","chapternum":44,"title":"宫詞","titledesc":"","content":"紫禁迢迢宫漏鳴夜深無語獨含情春風鸞鏡愁中影明月羊車夢裏聲塵暗玉階綦跡斷香飄金屋篆烟清貞心一任蛾眉妬買賦何須問馬卿","collection":"","collectiondesc":"","poemindex":97},{"author":"戴叔倫","charstyle":"近體詩","id":10255,"chapter":"卷四十四","chapternum":44,"title":"過賈誼舊居","titledesc":"","content":"楚鄉卑濕歎殊方鵩賦人非宅已荒漫有長書憂漢室空將哀些弔沅湘雨餘古井生秋草葉盡疎林見夕陽過客不須頻太息咸陽宫殿亦凄涼","collection":"","collectiondesc":"","poemindex":98},{"author":"戴叔倫","charstyle":"近體詩","id":10256,"chapter":"卷四十四","chapternum":44,"title":"閨怨","titledesc":"","content":"看花無語淚如傾多少春風怨别情不識玉門闗外路夢中昨夜到邉城","collection":"","collectiondesc":"","poemindex":99},{"author":"戴叔倫","charstyle":"近體詩","id":10257,"chapter":"卷四十四","chapternum":44,"title":"題友人山居","titledesc":"","content":"四郭青山處處同客懐無計答秋風數家茅屋清溪上千樹蟬聲落日中","collection":"","collectiondesc":"","poemindex":100},{"author":"戴叔倫","charstyle":"近體詩","id":10258,"chapter":"卷四十四","chapternum":44,"title":"夜發烏江作","titledesc":"","content":"半夜回舟入楚鄉月明山色共蒼蒼孤猿更叫秋風裏不是愁人也斷腸","collection":"","collectiondesc":"","poemindex":101},{"author":"戴叔倫","charstyle":"近體詩","id":10259,"chapter":"卷四十四","chapternum":44,"title":"湘南即事","titledesc":"","content":"盧橘花開楓葉衰出門何處望京師沅湘日夜東流去不為愁人住少時〈釋圓至云身不得去故怨水之去所以深傷已不能去蓋叔倫事曹王於湖湘故有是作秦少㳺謫彬州有詞云彬江幸自遶彬山為誰流下瀟湘去正用此意〉","collection":"","collectiondesc":"","poemindex":102},{"author":"戴叔倫","charstyle":"近體詩","id":10260,"chapter":"卷四十四","chapternum":44,"title":"蘇溪亭","titledesc":"","content":"蘇溪亭上草漫漫誰倚東風十二䦨燕子不歸春事晚一汀晩雨杏花寒","collection":"","collectiondesc":"","poemindex":103},{"author":"戴叔倫","charstyle":"近體詩","id":10261,"chapter":"卷四十四","chapternum":44,"title":"别張員外","titledesc":"","content":"木葉紛紛湘水濵此中何事往頻頻臨風自笑歸時晚更送浮雲逐故人","collection":"","collectiondesc":"","poemindex":104},{"author":"戴叔倫","charstyle":"近體詩","id":10262,"chapter":"卷四十四","chapternum":44,"title":"送吕少府","titledesc":"","content":"共醉流芳獨歸去故園髙士日相親深山古路無楊栁折取桐花寄逺人","collection":"","collectiondesc":"","poemindex":105}]