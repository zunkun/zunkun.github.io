[{"author":"陳子昻","charstyle":"古體詩","content":"微月生西海，幽陽始代昇。\n圓光正東滿，隂魄巳朝凝。\n太極生天地，三元更廢興。\n至精諒斯在，三五誰能徴〈三五出火記至道不逺三五必返〉。\n","id":57624,"chapter":"卷五","chapternum":5,"title":"感遇詩","titledesc":"","collection":"","collectiondesc":"","poemindex":1},{"author":"陳子昻","charstyle":"古體詩","content":"蘭若生春夏，芊蔚何青青。\n幽獨空林色，朱㽔冐紫莖。\n遲遲白日晩，嫋嫋秋風生。\n歲華盡揺落，芳意竟何成。\n","id":57625,"chapter":"卷五","chapternum":5,"title":"感遇詩","titledesc":"","collection":"","collectiondesc":"","poemindex":2},{"author":"陳子昻","charstyle":"古體詩","content":"樂羊為魏將，食子殉軍功。\n骨肉且相薄，他人安得忠。\n吾聞中山相，乃屬放麑翁。\n孤獸猶不忍，况以奉君終。\n","id":57626,"chapter":"卷五","chapternum":5,"title":"感遇詩","titledesc":"","collection":"","collectiondesc":"","poemindex":3},{"author":"陳子昻","charstyle":"古體詩","content":"市人矜巧智，於道重童䝉。\n傾奪相夸侈，不知身所終。\n曷見玄真子，觀世玉壺中。\n窅然遺天地，乘化入無窮。\n","id":57627,"chapter":"卷五","chapternum":5,"title":"感遇詩","titledesc":"","collection":"","collectiondesc":"","poemindex":4},{"author":"陳子昻","charstyle":"古體詩","content":"吾觀龍變化，乃知至陽精。\n石林何㝠密，幽洞無留行。\n古之得仙道，信與元化并。\n玄感非象識，誰能測淪㝠。\n世人拘目見，酣酒笑丹經。\n崑崙有瑶樹，安得采其英。\n","id":57628,"chapter":"卷五","chapternum":5,"title":"感遇詩","titledesc":"","collection":"","collectiondesc":"","poemindex":5},{"author":"陳子昻","charstyle":"古體詩","content":"白日每不歸，青陽時暮矣。\n茫茫吾何思，林卧觀無始。\n衆芳委時晦，鶗鴂悲鳴耳。\n鴻荒古已頽，誰識巢居子。\n","id":57629,"chapter":"卷五","chapternum":5,"title":"感遇詩","titledesc":"","collection":"","collectiondesc":"","poemindex":6},{"author":"陳子昻","charstyle":"古體詩","content":"吾觀崑崙化，日月淪洞㝠。\n精魄相交㑹，天壤以羅生。\n仲尼推太極，老聃貴窈㝠。\n西方金仙子，崇議乃無明。\n空色皆寂滅，緣業定何成。\n名教信紛藉，死生俱未停。\n","id":57630,"chapter":"卷五","chapternum":5,"title":"感遇詩","titledesc":"","collection":"","collectiondesc":"","poemindex":7},{"author":"陳子昻","charstyle":"古體詩","content":"聖人秘元命，懼世亂其真。\n如何嵩公輩，詼譎誤時人。\n先天誠為美，階亂禍誰因。\n長城備邊寇，嬴禍發其親。\n赤精既迷漢，子年何救秦。\n去去桃李花，多言死如麻。\n","id":57631,"chapter":"卷五","chapternum":5,"title":"感遇詩","titledesc":"","collection":"","collectiondesc":"","poemindex":8},{"author":"陳子昻","charstyle":"古體詩","content":"深居觀羣動，悱然爭朶頤。\n讒說相啖食，利害紛㘈㘈。\n便便夸毗子，榮耀更相持。\n務光讓天下，商賈競刀錐。\n巳矣行采芝，萬世同一時。\n","id":57632,"chapter":"卷五","chapternum":5,"title":"感遇詩","titledesc":"","collection":"","collectiondesc":"","poemindex":9},{"author":"陳子昻","charstyle":"古體詩","content":"吾愛鬼谷子，青谿無垢氛。\n囊括經世道，遺身在白雲。\n七雄方龍鬭，天下亂無君。\n浮榮不足貴，遵養晦時文。\n舒可彌宇宙，卷之不盈分。\n豈徒山木壽，空與麋鹿羣。\n","id":57633,"chapter":"卷五","chapternum":5,"title":"感遇詩","titledesc":"","collection":"","collectiondesc":"","poemindex":10},{"author":"陳子昻","charstyle":"古體詩","content":"呦呦南山鹿，罹罟以媒和。\n招揺青桂樹，幽蠧亦成科。\n世情甘迎習，榮耀紛如何。\n怨憎未相復，親愛生禍羅。\n瑶臺傾巧笑，玉杯殞雙蛾。\n誰見枯城蘖，青青成斧柯。\n","id":57634,"chapter":"卷五","chapternum":5,"title":"感遇詩","titledesc":"","collection":"","collectiondesc":"","poemindex":11},{"author":"陳子昻","charstyle":"古體詩","content":"林居病時久，水木澹孤清。\n閒卧觀物化，悠悠念無生。\n青春始萌達，朱火巳滿盈。\n徂落方自此，感嘆何時平。\n","id":57635,"chapter":"卷五","chapternum":5,"title":"感遇詩","titledesc":"","collection":"","collectiondesc":"","poemindex":12},{"author":"陳子昻","charstyle":"古體詩","content":"臨岐泣世道，天命良悠悠。\n昔日殷王子，玉馬遂朝周。\n寶鼎淪伊榖，瑶臺成古丘。\n西山傷遺老，東陵有故侯。\n","id":57636,"chapter":"卷五","chapternum":5,"title":"感遇詩","titledesc":"","collection":"","collectiondesc":"","poemindex":13},{"author":"陳子昻","charstyle":"古體詩","content":"貴人難得意，賞愛在須臾。\n莫以心如玉，探他明月珠。\n昔稱夭桃子，今為舂市徒。\n鴟鴞悲東國，麋鹿泣姑蘇。\n誰見鴟夷子，扁舟去五湖。\n","id":57637,"chapter":"卷五","chapternum":5,"title":"感遇詩","titledesc":"","collection":"","collectiondesc":"","poemindex":14},{"author":"陳子昻","charstyle":"古體詩","content":"聖人去已久，公道緬良難。\n蚩蚩夸毗子，堯禹以為謾。\n驕榮貴工巧，勢利遞相干。\n燕王尊樂毅，分國願同歡。\n魯連讓齊爵，遺組去邯鄲。\n伊人信往矣，感激為誰歎。\n","id":57638,"chapter":"卷五","chapternum":5,"title":"感遇詩","titledesc":"","collection":"","collectiondesc":"","poemindex":15},{"author":"陳子昻","charstyle":"古體詩","content":"幽居觀大運，悠悠念羣生。\n終古代興没，豪聖莫能争。\n三季淪周赧，七雄滅秦嬴。\n復聞赤精子，提劍入咸京。\n炎光既無象，晉虜復縱横。\n堯禹道已昧，昏虐勢方行。\n豈無當世雄，天道與胡兵。\n咄咄安可言，時醉而未醒。\n仲尼溺東魯，伯陽遁西溟。\n大運自古來，旅人胡歎哉。\n","id":57639,"chapter":"卷五","chapternum":5,"title":"感遇詩","titledesc":"","collection":"","collectiondesc":"","poemindex":16},{"author":"陳子昻","charstyle":"古體詩","content":"逶迤勢巳久，骨鯁道斯窮。\n豈無感激者，時俗頽此風。\n灌園何其鄙，皎皎於陵中。\n世道不相容，嗟嗟張長公。\n","id":57640,"chapter":"卷五","chapternum":5,"title":"感遇詩","titledesc":"","collection":"","collectiondesc":"","poemindex":17},{"author":"陳子昻","charstyle":"古體詩","content":"聖人不利巳憂濟在元元黄屋非堯意瑶臺安可論吾聞西方化清净道彌敦奈何窮金玉雕刻以為尊雲構山林盡瑶圖珠翠煩鬼工尚未可人力安能存夸愚適增累矜智道逾昏","id":57641,"chapter":"卷五","chapternum":5,"title":"感遇詩","titledesc":"","collection":"","collectiondesc":"","poemindex":18},{"author":"陳子昻","charstyle":"古體詩","content":"元天幽且黙，羣議曷嗤嗤。\n聖人教猶在，世運久陵夷。\n一繩將何繫，憂醉不能持。\n去去行采芝，勿為塵所欺。\n","id":57642,"chapter":"卷五","chapternum":5,"title":"感遇詩","titledesc":"","collection":"","collectiondesc":"","poemindex":19},{"author":"陳子昻","charstyle":"古體詩","content":"蜻蛉遊天地，與世本無患。\n飛飛未能止，黄雀來相干。\n穰侯富秦寵，金石比交歡。\n出入咸陽裏，諸侯莫敢言。\n寜知山東客，激怒秦王肝。\n布衣取丞相，千載為辛酸。\n","id":57643,"chapter":"卷五","chapternum":5,"title":"感遇詩","titledesc":"","collection":"","collectiondesc":"","poemindex":20},{"author":"陳子昻","charstyle":"古體詩","content":"微霜知歲宴，斧柯始青青。\n况乃金天夕，浩露霑羣英。\n登山望宇宙，白日已西暝。\n雲海方蕩潏，孤鱗安得寜。\n","id":57644,"chapter":"卷五","chapternum":5,"title":"感遇詩","titledesc":"","collection":"","collectiondesc":"","poemindex":21},{"author":"陳子昻","charstyle":"古體詩","content":"翡翠巢南海，雄雌珠樹林。\n何知美人意，驕愛比黄金。\n殺身炎洲裏，委羽玉堂隂。\n旖旎光首飾，葳㽔爛錦衾。\n豈不在遐逺，虞羅忽見尋。\n多材信為累，歎息此珍禽。\n","id":57645,"chapter":"卷五","chapternum":5,"title":"感遇詩","titledesc":"","collection":"","collectiondesc":"","poemindex":22},{"author":"陳子昻","charstyle":"古體詩","content":"挈瓶者誰子，姣服當青春。\n三五明月滿，盈盈不自珍。\n髙堂委金玉，微縷懸千鈞。\n如何負公鼎，被敓笑時人。\n","id":57646,"chapter":"卷五","chapternum":5,"title":"感遇詩","titledesc":"","collection":"","collectiondesc":"","poemindex":23},{"author":"陳子昻","charstyle":"古體詩","content":"元蟬號白露，兹歲巳蹉跎。\n羣物從大化，孤英將奈何。\n瑶臺有青鳥，逺食玉山禾。\n崑崙見玄鳯，豈復虞雲羅。\n","id":57647,"chapter":"卷五","chapternum":5,"title":"感遇詩","titledesc":"","collection":"","collectiondesc":"","poemindex":24},{"author":"陳子昻","charstyle":"古體詩","content":"朝發宜都渚，浩然思故鄉。\n故鄉不可見，路隔巫山陽。\n巫山綵雲没，高丘正微茫。\n佇立望已久，涕落沾衣裳。\n豈兹越鄉感，憶昔楚襄王。\n朝雲無處所，荆國亦淪亡。\n","id":57648,"chapter":"卷五","chapternum":5,"title":"感遇詩","titledesc":"","collection":"","collectiondesc":"","poemindex":25},{"author":"陳子昻","charstyle":"古體詩","content":"昔日章華宴，荆王樂荒淫。\n霓旌翠羽葢，射兕雲夢林。\n朅來高唐觀，悵望雲陽岑。\n雄圖今何在，黄雀空哀吟。\n","id":57649,"chapter":"卷五","chapternum":5,"title":"感遇詩","titledesc":"","collection":"","collectiondesc":"","poemindex":26},{"author":"陳子昻","charstyle":"古體詩","content":"丁亥歲云暮，西山事甲兵。\n贏糧匝卭道，荷㦸争羌城。\n嚴冬隂風勁，窮岫泄雲生。\n昏曀無晝夜，羽檄復相驚。\n拳跼競萬仞，崩危走九㝠。\n籍籍峯壑裏，哀哀氷雪行。\n聖人御宇宙，聞道泰階平。\n肉食謀何失，藜藿緬縱横。\n","id":57650,"chapter":"卷五","chapternum":5,"title":"感遇詩","titledesc":"","collection":"","collectiondesc":"","poemindex":27},{"author":"陳子昻","charstyle":"古體詩","content":"可憐瑶臺樹，灼灼美人姿。\n碧華映朱實，攀折青春時。\n豈不盛光寵，榮君白玉墀。\n但恨紅芳歇，凋傷感所思。\n","id":57651,"chapter":"卷五","chapternum":5,"title":"感遇詩","titledesc":"","collection":"","collectiondesc":"","poemindex":28},{"author":"陳子昻","charstyle":"古體詩","content":"朅來豪遊子，勢利禍之門。\n如何蘭膏歎，感激自生寃。\n衆趨明所避，時棄道猶存。\n雲淵既巳失，羅網與誰論。\n箕山有高節，湘水有清源。\n唯應白鷗鳥，可為洗心言。\n","id":57652,"chapter":"卷五","chapternum":5,"title":"感遇詩","titledesc":"","collection":"","collectiondesc":"","poemindex":29},{"author":"陳子昻","charstyle":"古體詩","content":"索居猶幾日，炎夏忽然衰。\n陽彩皆隂翳，親友盡暌違。\n登山望不見，涕泣久漣洏。\n宿昔感顔色，若與白雲期。\n世中驕豪子，驅逐正蚩蚩。\n蜀山與楚水，㩦手在何時。\n","id":57653,"chapter":"卷五","chapternum":5,"title":"感遇詩","titledesc":"","collection":"","collectiondesc":"","poemindex":30},{"author":"陳子昻","charstyle":"古體詩","content":"金鼎合神丹，世人將見欺。\n飛飛騎羊子，胡乃在峨眉。\n變化固非類，芳菲能幾時。\n疲疴苦淪世，憂悔日侵淄。\n眷然顧幽褐，白雲空涕洟。\n","id":57654,"chapter":"卷五","chapternum":5,"title":"感遇詩","titledesc":"","collection":"","collectiondesc":"","poemindex":31},{"author":"陳子昻","charstyle":"古體詩","content":"朔風吹海樹，蕭條邊巳秋。\n亭上誰家子，哀哀明月樓。\n自言幽燕客，結髪事逺遊。\n赤丸殺公吏，白刃報私讐。\n避讎至海上，被役此邊州。\n故鄉三千里，遼水復悠悠。\n每憤胡兵入，常為漢國羞。\n何知七十戰，白首未封侯。\n","id":57655,"chapter":"卷五","chapternum":5,"title":"感遇詩","titledesc":"","collection":"","collectiondesc":"","poemindex":32},{"author":"陳子昻","charstyle":"古體詩","content":"本為貴公子，平生實愛才。\n感時思報國，㧞劍起蒿萊。\n西馳丁零塞，北上單于臺。\n登山見千里，懐古心悠哉。\n誰言未㤀禍，磨滅成塵埃。\n","id":57656,"chapter":"卷五","chapternum":5,"title":"感遇詩","titledesc":"","collection":"","collectiondesc":"","poemindex":33},{"author":"陳子昻","charstyle":"古體詩","content":"浩然坐何慕，吾蜀有蛾眉。\n念與楚狂子，悠悠白雲期。\n時哉悲不會，涕泣久漣洏。\n夢登綏山穴，南采巫山芝。\n探元觀羣化，遺世從雲螭。\n婉孌時永矣，感悟不見之。\n","id":57657,"chapter":"卷五","chapternum":5,"title":"感遇詩","titledesc":"","collection":"","collectiondesc":"","poemindex":34},{"author":"陳子昻","charstyle":"古體詩","content":"仲尼探元化，幽鴻順陽和。\n大運自盈縮，春秋遞來過。\n盲飈忽號怒，萬物相紛劘。\n溟海皆震蕩，孤鳯其如何。\n","id":57658,"chapter":"卷五","chapternum":5,"title":"感遇詩","titledesc":"","collection":"","collectiondesc":"","poemindex":35},{"author":"陳子昻","charstyle":"古體詩","content":"鴟夷雙白玉，此玉有緇磷。\n懸之千金價，舉世莫知真。\n丹青非異色，輕重有殊倫。\n勿信玉工言，徒悲荆國人。\n","id":57659,"chapter":"卷五","chapternum":5,"title":"觀荆玉篇〈幷序〉","titledesc":"丙戍歲余從左補闕喬公北征夏四月軍幕次於張掖河河洲草木無他異者唯有仙人杖往往叢生幽朔地寒與中國稍異予家世好服食昔常餌之及此役也而息意兹味或有薦嘉蔬者此物存焉囅爾而笑曰始者與此君别不圖至是而見之豈非神明嘉惠將欲扶吾壽也因為喬公昌言其能時東萊王仲烈亦同旅舍聞而大喜甘心食之巳旬有五日矣適有行人自謂能知藥者謂喬公曰此白棘也公何謬哉仲烈愕然而疑亦曰吾怪其味甘今果如此喬公信是言廼譏予作采玉篇謂宋人不識玉而寶珉石也予心知必是猶以獨見之故被奪於衆人廼喟然而嘆曰嗟乎人之大明者目也心之至信者口也夫目照五色口分五味玄黄甘苦亦可斷而不惑矣而路傍一議二子增疑况君臣之際朋友之間乎自是而觀則萬物之情可見也感采玉詠而作觀玉篇以答之幷示仲烈譏其失真也","collection":"","collectiondesc":"","poemindex":36},{"author":"陳子昻","charstyle":"古體詩","content":"飛飛鴛鴦鳥舉翼相蔽虧俱來綠潭裏共向白雲涯音容相眷戀羽翮兩逶迤蘋萍戲春渚霜霰遶寒池浦沙連岸净汀樹拂潭垂年年此遊翫歲歳來追隨鳯皇起丹穴獨向梧桐枝鴻雁來紫塞空憶稻粱肥烏啼倦依託鶴鳴傷别離豈若此雙禽飛翻不異林刷尾青江浦交頸紫山岑文章負奇色和鳴多好音聞有鴛鴦綺復有鴛鴦衾持為美人贈朂此故交心","id":57660,"chapter":"卷五","chapternum":5,"title":"鴛鴦篇","titledesc":"","collection":"","collectiondesc":"","poemindex":37},{"author":"陳子昻","charstyle":"古體詩","content":"龍種生南嶽，孤翠鬰亭亭。\n峰嶺上崇崒，烟雨下微冥。\n夜聞鼯䑕叫，晝聒泉壑聲。\n春風正淡蕩，白露已清泠。\n哀響激金奏，密色滋玉英。\n歲寒霜雪苦，含彩獨青青。\n豈不厭凝冽，羞比春木榮。\n春木有榮歇，此節無凋零。\n始願與金石，終古保堅貞。\n不意伶倫子，吹之學鳯鳴。\n遂偶雲和瑟，張樂奏天庭。\n妙曲方千變，簫韶亦九成。\n信䝉雕斵美，常願事仙靈。\n驅馳翠虬駕，伊鬰紫鸞笙。\n結交嬴臺女，吟弄昇天行。\n㩦手登白日，逺遊戲赤城。\n低昻玄鶴舞，斷續彩雲生。\n水隨衆仙逝，三山逰玉京。\n","id":57661,"chapter":"卷五","chapternum":5,"title":"與東方左史虬修竹篇〈并書〉","titledesc":"東方公足下文章道弊五百年矣漢魏風骨晉宋莫傳然而文獻有可徴者僕嘗暇時觀齊梁間詩彩麗競繁而興寄都絶每以永歎思古人常恐邐逶頽靡風雅不作以耿耿也一昨於解三處見明公詠孤桐篇骨氣端翔音情頓挫光英朗練有金石聲遂用洗心飾視發揮幽鬰不圖正始之音復覩於茲可使建安作者相視而笑解君云張茂先何敬祖東方生與其比肩僕亦以為知言也故感歎雅製作修竹詩一首當有知音以傳示之","collection":"","collectiondesc":"","poemindex":38},{"author":"陳子昻","charstyle":"古體詩","content":"北登薊丘望，求古軒轅臺。\n應龍巳不見，牧馬空黄埃。\n尚想廣成子，遺跡白雲隈〈軒轅臺〉。\n","id":57662,"chapter":"卷五","chapternum":5,"title":"薊丘覽古贈盧居士藏用〈幷序〉","titledesc":"丁酉歳吾北征出自薊門歴觀燕之舊都其城池霸業迹已蕪昧矣乃慨然仰嘆憶昔樂生鄒子羣賢之逰盛矣因登薊丘作詩以志之寄終南盧居士亦有軒轅之遺跡也","collection":"","collectiondesc":"","poemindex":39},{"author":"陳子昻","charstyle":"古體詩","content":"南登碣石坂，遥望黄金臺。\n丘陵盡喬木，昭王安在哉。\n霸圖悵已矣，驅馬復歸來〈燕昭王〉。\n","id":57663,"chapter":"卷五","chapternum":5,"title":"薊丘覽古贈盧居士藏用〈幷序〉","titledesc":"丁酉歳吾北征出自薊門歴觀燕之舊都其城池霸業迹已蕪昧矣乃慨然仰嘆憶昔樂生鄒子羣賢之逰盛矣因登薊丘作詩以志之寄終南盧居士亦有軒轅之遺跡也","collection":"","collectiondesc":"","poemindex":40},{"author":"陳子昻","charstyle":"古體詩","content":"王道巳淪昧，戰國競貪兵。\n樂生何感激，仗義下齊城。\n雄圖竟中天，遺歎寄阿衡〈樂生〉。\n","id":57664,"chapter":"卷五","chapternum":5,"title":"薊丘覽古贈盧居士藏用〈幷序〉","titledesc":"丁酉歳吾北征出自薊門歴觀燕之舊都其城池霸業迹已蕪昧矣乃慨然仰嘆憶昔樂生鄒子羣賢之逰盛矣因登薊丘作詩以志之寄終南盧居士亦有軒轅之遺跡也","collection":"","collectiondesc":"","poemindex":41},{"author":"陳子昻","charstyle":"古體詩","content":"秦王日無道，太子怨亦深。\n一聞田光義，匕首贈千金。\n其事雖不立，千載為傷心〈燕太子〉。\n","id":57665,"chapter":"卷五","chapternum":5,"title":"薊丘覽古贈盧居士藏用〈幷序〉","titledesc":"丁酉歳吾北征出自薊門歴觀燕之舊都其城池霸業迹已蕪昧矣乃慨然仰嘆憶昔樂生鄒子羣賢之逰盛矣因登薊丘作詩以志之寄終南盧居士亦有軒轅之遺跡也","collection":"","collectiondesc":"","poemindex":42},{"author":"陳子昻","charstyle":"古體詩","content":"自古皆有死，狥義良獨稀。\n奈何燕太子，尚使田生疑。\n伏劍誠已矣，感我涕沾衣〈田光先生〉。\n","id":57666,"chapter":"卷五","chapternum":5,"title":"薊丘覽古贈盧居士藏用〈幷序〉","titledesc":"丁酉歳吾北征出自薊門歴觀燕之舊都其城池霸業迹已蕪昧矣乃慨然仰嘆憶昔樂生鄒子羣賢之逰盛矣因登薊丘作詩以志之寄終南盧居士亦有軒轅之遺跡也","collection":"","collectiondesc":"","poemindex":43},{"author":"陳子昻","charstyle":"古體詩","content":"葳蕤蒼梧鳯，嘹唳白露蟬。\n羽翰本非匹，結交何獨全。\n昔君事胡馬，余得奉戎㫋。\n攜手向沙塞，闗河緬幽燕。\n芳歲幾陽止，白日屢徂遷。\n功業雲臺薄，平生玉佩捐。\n歎此南歸日，猶聞北戍邊。\n代水不可涉，巴江亦潺湲。\n攬衣度函谷，銜涕望秦川。\n蜀門自兹始，雲山方浩然。\n","id":57667,"chapter":"卷五","chapternum":5,"title":"西還至散關答喬補闕知之","titledesc":"","collection":"","collectiondesc":"","poemindex":44},{"author":"陳子昻","charstyle":"古體詩","content":"皎皎白林秋，微㣲翠山静。\n禪居感物變，獨坐開軒屏。\n風泉夜聲雜，月露宵光冷。\n多謝忘機人，塵憂未能整。\n","id":57668,"chapter":"卷五","chapternum":5,"title":"酬暉上人秋夜山亭有贈","titledesc":"","collection":"","collectiondesc":"","poemindex":45},{"author":"陳子昻","charstyle":"古體詩","content":"聞道白雲居，窈窕青蓮宇。\n巗泉萬丈流，樹石千年古。\n林卧對軒牕，山隂滿庭户。\n方釋塵事勞，從君襲蘭杜。\n","id":57669,"chapter":"卷五","chapternum":5,"title":"酬暉上人夏日林泉","titledesc":"","collection":"","collectiondesc":"","poemindex":46},{"author":"陳子昻","charstyle":"古體詩","content":"東山宿昔意北征非我心孤負平生願感涕下沾襟暮登薊樓上永望燕山岑遼海方漫漫胡沙飛且深峩眉杳如夢仙子曷由尋擊劒起歎息白日忽西沈聞君洛陽使因子寄南音","id":57670,"chapter":"卷五","chapternum":5,"title":"登薊丘樓送賈兵曹入都","titledesc":"","collection":"","collectiondesc":"","poemindex":47},{"author":"陳子昻","charstyle":"古體詩","content":"幽寂曠日遥，林園轉清密。\n疲疴澹無豫，獨坐汎瑶瑟。\n懐挾萬古情，憂虞百年疾。\n綿綿多滯念，忽忽每如失。\n緬想赤松遊，高尋白雲逸。\n榮吝始都䘮，幽人遂貞吉。\n圖書紛滿牀，山木藹盈室。\n宿昔心所尚，平生自兹畢。\n願言誰見知，梵筵有同術。\n八月高秋晚，凉風正蕭瑟。\n","id":57671,"chapter":"卷五","chapternum":5,"title":"秋園卧病呈暉上人","titledesc":"","collection":"","collectiondesc":"","poemindex":48},{"author":"陳子昻","charstyle":"古體詩","content":"前不見古人後不見來者念天地之悠悠獨愴然而涕下","id":57672,"chapter":"卷五","chapternum":5,"title":"登幽州臺歌","titledesc":"","collection":"","collectiondesc":"","poemindex":49},{"author":"陳子昻","charstyle":"近體詩","content":"遥遥去巫峽，望望下章臺。\n巴國山川盡，荆門煙霧開。\n城分蒼野外，樹斷白雲隈。\n今日狂歌客，誰知入楚來。\n","id":57673,"chapter":"卷五","chapternum":5,"title":"度荆門望楚","titledesc":"","collection":"","collectiondesc":"","poemindex":50},{"author":"陳子昻","charstyle":"近體詩","content":"故鄉杳無際，日暮且孤征。\n川原迷舊國，道路入邊城。\n野戍荒煙斷，深山古木平。\n如何此時恨，噭噭夜猿鳴。\n","id":57674,"chapter":"卷五","chapternum":5,"title":"晩次樂鄉縣","titledesc":"","collection":"","collectiondesc":"","poemindex":51},{"author":"陳子昻","charstyle":"近體詩","content":"故人洞庭去，楊栁春風生。\n相送河洲晩，蒼茫別思盈。\n白蘋巳堪把，綠芷復含榮。\n江南多桂樹，歸客贈生平。\n","id":57675,"chapter":"卷五","chapternum":5,"title":"送客","titledesc":"","collection":"","collectiondesc":"","poemindex":52},{"author":"陳子昻","charstyle":"近體詩","content":"銀燭吐青煙，金樽對綺筵。\n離堂思琴瑟，别路遶山川。\n明月隱髙樹，長河没曉天。\n悠悠洛陽道，此會在何年。\n","id":57676,"chapter":"卷五","chapternum":5,"title":"春夜別友人","titledesc":"","collection":"","collectiondesc":"","poemindex":53},{"author":"陳子昻","charstyle":"近體詩","content":"寳劒千金買，平生未許人。\n懐君萬里别，持贈結交親。\n孤松宜晩歲，衆木愛芳春。\n巳矣將何道，無令白首新。\n","id":57677,"chapter":"卷五","chapternum":5,"title":"送東萊王學士無競","titledesc":"","collection":"","collectiondesc":"","poemindex":54},{"author":"陳子昻","charstyle":"近體詩","content":"金天方肅殺，白露始專征。\n王師非樂戰，之子慎佳兵。\n海氣侵南部，邊風掃北平。\n莫賣盧龍塞，歸邀麟閣名。\n","id":57678,"chapter":"卷五","chapternum":5,"title":"送著作佐郎崔融等從梁王東征","titledesc":"","collection":"","collectiondesc":"","poemindex":55},{"author":"陳子昻","charstyle":"近體詩","content":"黄鶴煙雲去，青江琴酒同。\n離帆方楚越，溝水復西東。\n芙蓉生夏浦，楊栁送春風。\n明日相思處，應對菊花叢。\n","id":57679,"chapter":"卷五","chapternum":5,"title":"春晦餞陶七於江南同用風字","titledesc":"","collection":"","collectiondesc":"","poemindex":56},{"author":"陳子昻","charstyle":"近體詩","content":"謝病南山下，幽卧不知春。\n使星入東井，云是故交親。\n惠風吹寶瑟，微月憶清真。\n憑軒一留醉，江海寄情人。\n","id":57680,"chapter":"卷五","chapternum":5,"title":"喜遇冀侍御珪崔司議泰之二使〈幷序〉","titledesc":"余獨坐一隅孤憤五蠧雖身在江海而心馳魏闕歳時仲春幽卧未起忽聞二星入井四牡臨亭邀使者之車乃故人之駕隱几一笑把臂入林既聞朝廷之樂復此琴樽之事山林幽寂鐘鼎舊遊語黙譚詠今復一得况北堂夜永西軒月微巴山有望别之嗟洛陽無寄載之客江關離會三千餘里名位寵辱一百年中歡娯如何日月其邁不為目前之賞以增别後之思蟋蟀殺人夫子何嘆","collection":"","collectiondesc":"","poemindex":57},{"author":"陳子昻","charstyle":"近體詩","content":"美人挾趙瑟，微月在西軒。\n寂寞夜何久，殷勤玉指繁。\n清光委衾枕，遥思屬湘沅。\n空簾隔星漢，猶夢感精魂。\n","id":57681,"chapter":"卷五","chapternum":5,"title":"月夜有懐","titledesc":"","collection":"","collectiondesc":"","poemindex":58},{"author":"陳子昻","charstyle":"近體詩","content":"白玉仙臺古，丹丘别望遥。\n山川亂雲日，樓榭入煙霄。\n鶴舞千年樹，虹飛百尺橋。\n還疑赤松子，天路坐相邀。\n","id":57682,"chapter":"卷五","chapternum":5,"title":"春日登金華觀","titledesc":"","collection":"","collectiondesc":"","poemindex":59},{"author":"陳子昻","charstyle":"近體詩","content":"日落滄江晩，停橈問土風。\n城臨巴子國，臺没漢王宫。\n荒服仍周甸，深山尚禹功。\n巖懸青壁斷，地險碧流通。\n古木生雲際，孤帆出霧中。\n川途去無限，客思坐何窮。\n","id":57683,"chapter":"卷五","chapternum":5,"title":"白帝城懐古","titledesc":"","collection":"","collectiondesc":"","poemindex":60},{"author":"陳子昻","charstyle":"近體詩","content":"秣馬臨荒甸，登髙覽舊都。\n猶悲墮淚碣，尚想卧龍圖。\n城邑遥分楚，山川半入吳。\n丘陵徒自出，賢聖幾凋枯。\n野樹蒼煙斷，津樓晩氣孤。\n誰知萬里客，懷古正踟蹰。\n","id":57684,"chapter":"卷五","chapternum":5,"title":"峴山懐古","titledesc":"","collection":"","collectiondesc":"","poemindex":61},{"author":"陳子昻","charstyle":"近體詩","content":"沿流辭北渚，結䌫宿南州。\n合岸昏初夕，迴塘暗不流。\n卧聞塞鴻斷，坐聽峽猿愁。\n沙浦明如月，汀葭晦若秋。\n不及能鳴雁，徒思海上鷗。\n天河殊未曉，滄海信悠悠。\n","id":57685,"chapter":"卷五","chapternum":5,"title":"宿讓河驛浦","titledesc":"","collection":"","collectiondesc":"","poemindex":62},{"author":"陳子昻","charstyle":"近體詩","content":"忽聞天上將，關塞重横行。\n始返樓蘭國，還向朔方城。\n黄金裝戰馬，白羽集神兵。\n星月開天陣，山川列地營。\n晩風吹畫角，春色耀飛旌。\n寜知班定逺，猶是一書生。\n","id":57686,"chapter":"卷五","chapternum":5,"title":"和陸明府贈將軍重出塞","titledesc":"","collection":"","collectiondesc":"","poemindex":63},{"author":"陳子昻","charstyle":"近體詩","content":"輶軒鳯凰使，林藪鶡鷄冠。\n江湖一相許，雲霧坐交歡。\n興盡崔亭伯，言㤀釋道安。\n林光稍欲暮，歲物已將闌。\n古樹蒼烟斷，虗庭白露寒。\n瑶琴山水曲，今日為君彈。\n","id":57687,"chapter":"卷五","chapternum":5,"title":"秋日遇荆州府崔兵曹使宴〈并序〉","titledesc":"若夫尊卑位隔榮賤途分使卿士大夫倚軒裳而傲物山棲木食負林壑而驕人未有能屈富貴於沈冥雜薜蘿於簪笏天人坐契相從雲霧之遊風雨不疲髙縱琴樽之賞崔兵曹紫庭公冑青雲貴人以鐘鼎不足以致奇才烟霞可以交名士皇華昭國懐鳯綍而髙尋白桂追遊邀兎罝而下顧大矣哉生平未識一見而交道遂存此日披懐千載之風期坐合支道林之雅論妙理沈微崔子玉之雄才斯文未䘮屬乎金龍掌氣石鴈驚秋天泬寥而烟日無光野寂寞而山川變色芸其黃矣悲白露於蒼葭木葉落兮慘紅霜於綠野爾其高興洽芳酒䦨頓羲和而不留顧華堂而欲晩長歌何託思傳稽古之文爰命小人率記當時之事人探一字六韻成篇","collection":"","collectiondesc":"","poemindex":64},{"author":"陳子昻","charstyle":"近體詩","content":"東巖初解纜，南浦遂離羣。\n出没同洲島，沿洄異渚濆。\n風煙猶可望，歌笑浩難聞。\n路轉青山合，峯迴白日曛。\n奔濤上漫漫，積水下沄沄。\n倐忽猶疑及，差池復兩分。\n離離間逺樹，藹藹没遥氛。\n地上巴陵道，星連牛斗文。\n孤狖啼寒月，哀鴻叫斷雲。\n仙舟不可見，揺思坐氛氲。\n","id":57688,"chapter":"卷五","chapternum":5,"title":"入東陽峽與李明府舟前後不相及","titledesc":"","collection":"","collectiondesc":"","poemindex":65},{"author":"陳子昻","charstyle":"近體詩","content":"寂寥守窮巷，幽獨卧空林。\n松竹生虚白，階庭横古今。\n鬰蒸炎夏晩，凉宇閟清隂。\n軒窓交紫靄，簷户對蒼岑。\n鳯藴仙人籙，鸞歌素女琴。\n㤀機委人代，閉牖察天心。\n蛺蝶憐紅藥，蜻蜓愛碧潯。\n坐觀萬象化，方見百年侵。\n擾擾將何息，青青長苦吟。\n願隨白雲駕，龍鶴相招尋。\n","id":57689,"chapter":"卷五","chapternum":5,"title":"南山家園林木交映盛夏五月幽然清凉獨坐思逺率成十韻","titledesc":"","collection":"","collectiondesc":"","poemindex":66},{"author":"杜審言","charstyle":"近體詩","content":"北斗掛城邊，南山倚殿前。\n雲標金闕迥，樹杪玉堂懸。\n半嶺通佳氣，中峯繞瑞烟。\n小臣持獻壽，長此戴堯天。\n","id":57690,"chapter":"卷五","chapternum":5,"title":"萊三殿侍宴奉敕詠終南山應制","titledesc":"","collection":"","collectiondesc":"","poemindex":67},{"author":"杜審言","charstyle":"近體詩","content":"步輦千門出，離宫二月開。\n風光新栁報，宴賞落花催。\n碧水揺空閣，青山繞吹臺。\n聖情留晩興，歌管送餘杯。\n","id":57691,"chapter":"卷五","chapternum":5,"title":"宿羽亭侍宴應制","titledesc":"","collection":"","collectiondesc":"","poemindex":68},{"author":"杜審言","charstyle":"近體詩","content":"草綠長門掩，苔青永巷幽。\n寵移新愛奪，淚落故情留。\n啼鳥驚殘夢，飛花攪獨愁。\n自憐春色罷，團扇復迎秋。\n","id":57692,"chapter":"卷五","chapternum":5,"title":"賦得妾薄命","titledesc":"","collection":"","collectiondesc":"","poemindex":69},{"author":"杜審言","charstyle":"近體詩","content":"逕轉危峯逼，橋迴缺岸妨。\n玉泉移酒味，石髓換稉香。\n綰霧青絲弱，牽風紫蔓長。\n猶言宴樂少，别向後池塘。\n","id":57693,"chapter":"卷五","chapternum":5,"title":"和韋承慶過義陽公主山池","titledesc":"","collection":"","collectiondesc":"","poemindex":70},{"author":"杜審言","charstyle":"近體詩","content":"㩦琴遶碧沙，揺筆弄青霞。\n杜若幽庭草，芙蓉曲沼花。\n宴遊成野客，形勝得山家。\n往往留仙步，登攀日易斜。\n","id":57694,"chapter":"卷五","chapternum":5,"title":"和韋承慶過義陽公主山池","titledesc":"","collection":"","collectiondesc":"","poemindex":71},{"author":"杜審言","charstyle":"近體詩","content":"攢石當軒倚，懸泉度牖飛。\n鹿麛銜妓席，鶴子曳童衣。\n園果嘗難遍，池蓮摘未稀。\n卷簾唯待月，應在醉中歸。\n","id":57695,"chapter":"卷五","chapternum":5,"title":"和韋承慶過義陽公主山池","titledesc":"","collection":"","collectiondesc":"","poemindex":72},{"author":"杜審言","charstyle":"近體詩","content":"賞翫奇他日，高深愛此時。\n地分八水背，峰作九山疑。\n池静魚偏逸，人閒鳥欲欺。\n青谿留别興，更與白雲期。\n","id":57696,"chapter":"卷五","chapternum":5,"title":"和韋承慶過義陽公主山池","titledesc":"","collection":"","collectiondesc":"","poemindex":73},{"author":"杜審言","charstyle":"近體詩","content":"獨有宦逰人，偏驚物候新。\n雲霞出海曙，梅栁渡江春。\n淑氣催黄鳥，晴光照綠蘋。\n忽聞歌古調，歸思欲霑巾。\n","id":57697,"chapter":"卷五","chapternum":5,"title":"和晉陵陸丞早春遊望","titledesc":"","collection":"","collectiondesc":"","poemindex":74},{"author":"杜審言","charstyle":"近體詩","content":"行止皆無地，招尋獨有君。\n酒中堪累月，身外即浮雲。\n露白宵鐘徹，風清曉漏聞。\n坐㩦餘興往，還似未離羣。\n","id":57698,"chapter":"卷五","chapternum":5,"title":"秋夜宴臨津鄭明府宅","titledesc":"","collection":"","collectiondesc":"","poemindex":75},{"author":"杜審言","charstyle":"近體詩","content":"明月高秋迥，愁人獨夜看。\n暫將弓並曲，飜與扇俱團。\n露濯清輝苦，風飄素影寒。\n羅衣一此鍳，頓使别離難。\n","id":57699,"chapter":"卷五","chapternum":5,"title":"和康五庭芝望月有懷","titledesc":"","collection":"","collectiondesc":"","poemindex":76},{"author":"杜審言","charstyle":"近體詩","content":"交趾殊風候，寒遲暖復催。\n仲冬山果熟，正月野花開。\n積雨生昏霧，輕霜下震雷。\n故鄉踰萬里，客思倍從來。\n","id":57700,"chapter":"卷五","chapternum":5,"title":"旅寓安南","titledesc":"","collection":"","collectiondesc":"","poemindex":77},{"author":"杜審言","charstyle":"近體詩","content":"紫藤縈葛藟，綠刺𦊰薔。\n薇下釣看魚，躍探巢畏鳥。\n飛葉踈荷已，晩枝亞果新。\n肥勝迹都無，限只應伴月。\n","id":57701,"chapter":"卷五","chapternum":5,"title":"都尉山亭","titledesc":"","collection":"","collectiondesc":"","poemindex":78},{"author":"杜審言","charstyle":"近體詩","content":"共有樽中好，言尋谷口來。\n薜蘿山逕入，荷芰水亭開。\n日氣含殘雨，雲隂送晩雷。\n洛陽鐘鼔至，車馬繫遲回。\n","id":57702,"chapter":"卷五","chapternum":5,"title":"夏日過鄭七山齋","titledesc":"","collection":"","collectiondesc":"","poemindex":79},{"author":"杜審言","charstyle":"近體詩","content":"君王行出將，書記逺從征。\n祖帳連河闕，軍麾動洛城。\n旌㫋朝朔氣，笳吹夜邊聲。\n坐覺烟塵掃，秋風古北平。\n","id":57703,"chapter":"卷五","chapternum":5,"title":"送崔融","titledesc":"","collection":"","collectiondesc":"","poemindex":80},{"author":"杜審言","charstyle":"近體詩","content":"分野都畿列，時乘六御均。\n京師舊西幸，洛道此東廵。\n文物驅三統，聲明走百神。\n龍旗縈漏夕，鳯輦拂鈎陳。\n撫迹地靈古，游情皇鑒新。\n山追㪚馬日，水憶釣魚人。\n禹食傳中使，堯樽遍下臣。\n省方稱國阜，問道識風淳。\n歲晩天行吉，年豐景從親。\n歡娛包歴代，宇宙忽疑春。\n","id":57704,"chapter":"卷五","chapternum":5,"title":"扈從出長安應制","titledesc":"","collection":"","collectiondesc":"","poemindex":81},{"author":"杜審言","charstyle":"近體詩","content":"旅客揺邊思，春江弄晩晴。\n烟銷垂栁弱，霧捲落花輕。\n飛棹乘空下，囘流向日平。\n鳥啼移幾處，蝶舞亂相迎。\n忽歎人皆濁，隄防水至清。\n谷王常不讓，深可戒中盈。\n","id":57705,"chapter":"卷五","chapternum":5,"title":"春日江津遊望","titledesc":"","collection":"","collectiondesc":"","poemindex":82},{"author":"杜審言","charstyle":"近體詩","content":"石門千仞斷，迸水落遥空。\n道束懸崖半，橋欹絶澗中。\n仰攀人屢息，直下騎纔通。\n泥擁奔虵徑，雲埋伏獸叢。\n星躔牛斗北，地脉象牙東。\n開塞隨行變，高深觸望同。\n江聲連驟雨，日氣抱殘虹。\n未改朱明律，先含白露風。\n堅貞深不憚，險澀諒難窮。\n有異登臨賞，徒為造化功。\n","id":57706,"chapter":"卷五","chapternum":5,"title":"度石門山","titledesc":"","collection":"","collectiondesc":"","poemindex":83},{"author":"杜審言","charstyle":"近體詩","content":"北地寒應苦，南庭戍未歸。\n邊聲亂羌笛，朔氣卷戎衣。\n雨雪關山暗，風霜草木稀。\n胡兵戰欲盡，漢卒尚重圍。\n雲净妖星落，秋深塞馬肥。\n據鞍雄劒動，揺筆羽書飛。\n輿駕還京邑，朋游滿帝畿。\n方期來獻凱，歌舞共春輝。\n","id":57707,"chapter":"卷五","chapternum":5,"title":"贈蘇味道","titledesc":"","collection":"","collectiondesc":"","poemindex":84},{"author":"杜審言","charstyle":"近體詩","content":"六位乾坤動，三微厯數遷。\n謳歌移火德，圖䜟在金天。\n子月開階統，房星受命年。\n禎符龍馬出，寶籙鳯皇傳。\n地即交風雨，都仍卜澗瀍。\n明堂唯御極，清廟乃尊先。\n不宰神功運，無為大象懸。\n八荒平物土，四海接人煙。\n巳屬羣生泰，猶言至道偏。\n璽書傍問俗，旌節近推賢。\n秩比司空位，官臨御史員。\n推詞執刀筆，直諫罷樓船。\n國有大臣器，朝加小會筵。\n將行備禮樂，送別仰神仙。\n城闕周京轉，關河陜服連。\n稍觀汾水曲，俄指絳臺前。\n姑射聊長望，平陽遂宛然。\n舜耕餘草木，禹鑿舊山川。\n昔出諸侯上，無何霸業全。\n中軍歸戰敵，外府絶兵權。\n隱隱帝鄉逺，瞻瞻肅命䖍。\n西河偃風俗，東壁掛星躔。\n井邑枌榆社，陵園松栢田。\n榮光晴掩代，佳氣曉侵燕。\n雨霈鴻私滌，風行睿㫖宣。\n𢝼嫠訪疾，苦屠釣採貞。\n堅人樂逢刑，措時康恰賞。\n延賜踰秦氏，級恩倍漢家。\n錢擁傳咸翹，首稱觴競比。\n肩拜迎彌道，路舞詠溢郊。\n鄽殺氣西衡，白窮陰北暝。\n玄飛霜遥渡，海殘月迥臨。\n邊緬邈朝廷，問周流朔塞。\n旋興來探馬，策俊發抱龍。\n泉學總八千，卷文傾三百。\n篇澄清得使，者作頌有人。\n焉莫以崇班，閡而云勝託。\n捐偉才何磊，落陋質幾翩。\n翾江海寜為，讓巴渝轉自。\n牽一聞歌聖，道助曲荷陶。\n","id":57708,"chapter":"卷五","chapternum":5,"title":"和李大夫嗣真奉使存撫河東","titledesc":"","collection":"","collectiondesc":"","poemindex":85},{"author":"杜審言","charstyle":"近體詩","content":"季冬除夜接新年，帝子王孫捧御筵。\n宫闕星河低拂樹，殿庭燈燭上薰天。\n彈絃奏節梅風入，對局探鈎柏酒傳。\n欲向正元歌萬壽，暫留歡賞寄春前。\n","id":57709,"chapter":"卷五","chapternum":5,"title":"守歲侍宴應制","titledesc":"","collection":"","collectiondesc":"","poemindex":86},{"author":"杜審言","charstyle":"近體詩","content":"毘陵震澤九州通，士女歡娛萬國同。\n伐鼓撞鐘驚海上，新妝袨服照江東。\n梅花落處疑殘雪，栁葉開時任好風。\n火德雲官逄道泰，天長地久屬年豐。\n","id":57710,"chapter":"卷五","chapternum":5,"title":"大酺","titledesc":"","collection":"","collectiondesc":"","poemindex":87},{"author":"杜審言","charstyle":"近體詩","content":"今年遊寓獨遊秦，愁思看春不當春。\n上林苑裏花徒發，細栁營前葉漫新。\n公子南橋應盡興，將軍西第幾畱賔。\n寄語洛城風日道，明年春色倍還人。\n","id":57711,"chapter":"卷五","chapternum":5,"title":"春日京中有懐","titledesc":"","collection":"","collectiondesc":"","poemindex":88},{"author":"杜審言","charstyle":"近體詩","content":"知君書記本翩翩，為許從戎赴朔邉。\n紅粉樓中應計日，燕攴山下莫經年。\n","id":57712,"chapter":"卷五","chapternum":5,"title":"贈蘇綰書記","titledesc":"","collection":"","collectiondesc":"","poemindex":89},{"author":"杜審言","charstyle":"近體詩","content":"遲日園林悲昔遊，今春花鳥作邊愁。\n獨憐京國人南竄，不似湘江水北流。\n","id":57713,"chapter":"卷五","chapternum":5,"title":"渡湘江","titledesc":"","collection":"","collectiondesc":"","poemindex":90},{"author":"杜審言","charstyle":"近體詩","content":"紅粉青娥映楚雲，桃花馬上石榴裙。\n羅敷獨向東方去，漫學他家作使君。\n","id":57714,"chapter":"卷五","chapternum":5,"title":"戲贈趙使君美人","titledesc":"","collection":"","collectiondesc":"","poemindex":91}]