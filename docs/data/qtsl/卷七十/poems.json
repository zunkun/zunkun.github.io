[{"author":"張祜","charstyle":"古體詩","content":"日下西塞山南來洞庭客晴空一鳥渡萬里秋江碧惆悵異鄉人無言空脉脉","id":63764,"chapter":"卷七十","chapternum":70,"title":"西江行","titledesc":"","collection":"","collectiondesc":"","poemindex":1},{"author":"張祜","charstyle":"古體詩","content":"楚客去岷江西南指天末平生不達意萬里船一發行行三峽夜十二峯頂月哀猿别曾林忽忽聲斷咽嘉陵水初漲巖嶺耗積雪不妨髙唐雲却藉宋玉說峩眉逺凝黛脚底谷洞穴錦城晝氲氲錦水春活活成都滯遊地酒客須醉殺莫戀卓家壚相如已屑屑","id":63765,"chapter":"卷七十","chapternum":70,"title":"送蜀客","titledesc":"","collection":"","collectiondesc":"","poemindex":2},{"author":"張祜","charstyle":"古體詩","content":"東方曨曨車軋軋地色不分新去轍閨門半掩床半空斑斑枕花殘淚紅君心若車千萬轉妾身如轍移漸逺碧川棲棲山宛宛馬蹄在耳輪在眼桑間女兒情不淺莫道野蠶能作繭","id":63766,"chapter":"卷七十","chapternum":70,"title":"車遥遥","titledesc":"","collection":"","collectiondesc":"","poemindex":3},{"author":"張祜","charstyle":"近體詩","content":"日下苑西宫，花開香徑紅。\n玉釵斜白燕，羅帶弄青蟲。\n皓齒初含雪，柔枝欲斷風。\n可憐傾國艶，誰信女為戎。\n","id":63767,"chapter":"卷七十","chapternum":70,"title":"吳宫曲","titledesc":"","collection":"","collectiondesc":"","poemindex":4},{"author":"張祜","charstyle":"近體詩","content":"春色滿城池，盃盤著處移。\n鐙金斜雁子，鞍帕嫩鵞兒。\n買笑歌桃葉，尋歡折栁枝。\n可憐明月夜，長是管絃隨。\n","id":63768,"chapter":"卷七十","chapternum":70,"title":"公子行","titledesc":"","collection":"","collectiondesc":"","poemindex":5},{"author":"張祜","charstyle":"近體詩","content":"邉風捲地時，日暮帳初移。\n磧迥三通角，山寒一㸃旗。\n連收榻索馬，引滿射雕兒。\n莫道功勲細，將軍昔戍師。\n","id":63769,"chapter":"卷七十","chapternum":70,"title":"塞上曲","titledesc":"","collection":"","collectiondesc":"","poemindex":6},{"author":"張祜","charstyle":"近體詩","content":"二十逐嫖姚，分兵逺戍遼。\n雪迷經塞夜，氷壯渡河朝。\n促放鵰難下，生騎馬未調。\n小儒何足問，看取劍横腰。\n","id":63770,"chapter":"卷七十","chapternum":70,"title":"塞下曲","titledesc":"","collection":"","collectiondesc":"","poemindex":7},{"author":"張祜","charstyle":"近體詩","content":"萬里配長征，連年慣野營。\n入羣來揀馬，抛伴去擒生。\n箭插鵰翎濶，弓盤鵲角輕。\n閒看行近逺，西去受降城。\n","id":63771,"chapter":"卷七十","chapternum":70,"title":"塞下","titledesc":"","collection":"","collectiondesc":"","poemindex":8},{"author":"張祜","charstyle":"近體詩","content":"垂老歸休意，栖栖陋巷中。\n暗燈棋子落，殘語酒瓶空。\n滴羃侵簷露，虚踈入檻風。\n何妨一蟬嘒，自抱木蘭叢。\n","id":63772,"chapter":"卷七十","chapternum":70,"title":"秋霽","titledesc":"","collection":"","collectiondesc":"","poemindex":9},{"author":"張祜","charstyle":"近體詩","content":"古㟁扁舟晚，荒園一徑微。\n鳥啼新果熟，花落故人稀。\n宿潤侵苔甃，斜陽照竹扉。\n相逢盡鄉老，無復話時機。\n","id":63773,"chapter":"卷七十","chapternum":70,"title":"晚夏歸别業","titledesc":"","collection":"","collectiondesc":"","poemindex":10},{"author":"張祜","charstyle":"近體詩","content":"一别雲陽宅，深愁度嵗華。\n翠濃春檻栁，紅滿夜庭花。\n鳥影垂纎竹，魚行踐淺沙。\n聊當因寤寐，歸思浩無涯。\n","id":63774,"chapter":"卷七十","chapternum":70,"title":"憶雲陽宅","titledesc":"","collection":"","collectiondesc":"","poemindex":11},{"author":"張祜","charstyle":"近體詩","content":"重檻構雲端，江城四鬱盤。\n河流出郭靜，山色對樓寒。\n浪草侵天白，霜林映日丹。\n悠然此江思，樹杪幾檣竿。\n","id":63775,"chapter":"卷七十","chapternum":70,"title":"江城晚眺","titledesc":"","collection":"","collectiondesc":"","poemindex":12},{"author":"張祜","charstyle":"近體詩","content":"日落江村逺，烟雲度幾重。\n問人孤驛路，驅馬亂山峯。\n夜入霜林火，寒生水寺鐘。\n凄凉哭途意，行處又饑㐫。\n","id":63776,"chapter":"卷七十","chapternum":70,"title":"江西道中","titledesc":"","collection":"","collectiondesc":"","poemindex":13},{"author":"張祜","charstyle":"近體詩","content":"西江江上月，逺逺照征衣。\n夜色草中網，秋聲林外機。\n渚田牛路熟，石岸客船稀。\n無復是鄉井，鷓鴣聊自飛。\n","id":63777,"chapter":"卷七十","chapternum":70,"title":"江西道中","titledesc":"","collection":"","collectiondesc":"","poemindex":14},{"author":"張祜","charstyle":"近體詩","content":"秋灘一望平，逺逺見山城。\n落日懸烏桕，空林露寄生。\n燒畬殘火色，盪槳夜溪聲。\n况是曾游處，荒田小變更。\n","id":63778,"chapter":"卷七十","chapternum":70,"title":"江西道中","titledesc":"","collection":"","collectiondesc":"","poemindex":15},{"author":"張祜","charstyle":"近體詩","content":"百里清溪口，扁舟此去過。\n晚潮風勢急，寒葉雨聲多。\n戍出山頭鼓，樵通竹裏歌。\n不堪無酒夜，廽首夢烟波。\n","id":63779,"chapter":"卷七十","chapternum":70,"title":"夕次桐廬","titledesc":"","collection":"","collectiondesc":"","poemindex":16},{"author":"張祜","charstyle":"近體詩","content":"山色逺含空，蒼茫澤國東。\n海明先見日，江白迥聞風。\n鳥道髙原去，人烟小徑通。\n那知舊遺逸，不在五湖中。\n","id":63780,"chapter":"卷七十","chapternum":70,"title":"松汀驛","titledesc":"","collection":"","collectiondesc":"","poemindex":17},{"author":"張祜","charstyle":"近體詩","content":"一徑逗霜林，朱欄遶碧岑。\n地盤雲夢角，山鎮洞庭心。\n樹白看烟起，沙紅見日沈。\n還因此悲屈，惆悵又行吟。\n","id":63781,"chapter":"卷七十","chapternum":70,"title":"洞庭南館","titledesc":"","collection":"","collectiondesc":"","poemindex":18},{"author":"張祜","charstyle":"近體詩","content":"都城三百里，雄險此廻環。\n地勢遥尊嶽，河流側讓闗。\n秦皇曾虎視，漢祖昔龍顔。\n何事梟兇輩，干戈自不閒。\n","id":63782,"chapter":"卷七十","chapternum":70,"title":"入潼闗","titledesc":"","collection":"","collectiondesc":"","poemindex":19},{"author":"張祜","charstyle":"近體詩","content":"廣武原西北，華夷此浩然。\n地盤山入海，河遶郭連天。\n逺樹千門色，髙檣萬里船。\n鄉心日云暮，猶在楚城邉。\n","id":63783,"chapter":"卷七十","chapternum":70,"title":"登廣武原","titledesc":"","collection":"","collectiondesc":"","poemindex":20},{"author":"張祜","charstyle":"近體詩","content":"故人營此地，臺館尚依依。\n黑夜山魈語，黄昏海燕歸。\n舊隂楊葉在，殘雨槿花稀。\n無復南宫賞，髙簷紅燭輝。\n","id":63784,"chapter":"卷七十","chapternum":70,"title":"題海鹽南館","titledesc":"","collection":"","collectiondesc":"","poemindex":21},{"author":"張祜","charstyle":"近體詩","content":"十畝長堤宅，蕭疎半老槐。\n醉眠風卷簟，棋罷月移堦。\n斫樹遺桑斧，澆花濕笋鞋。\n還將齊物論，終嵗自安排。\n","id":63785,"chapter":"卷七十","chapternum":70,"title":"題曾氏園林","titledesc":"","collection":"","collectiondesc":"","poemindex":22},{"author":"張祜","charstyle":"近體詩","content":"樓臺聳碧岑，一徑入湖心。\n不雨山長潤，無雲水自隂。\n斷橋荒蘚澀，空院落花深。\n猶憶西牕月，鐘聲在北林。\n","id":63786,"chapter":"卷七十","chapternum":70,"title":"題杭州孤山寺","titledesc":"","collection":"","collectiondesc":"","poemindex":23},{"author":"張祜","charstyle":"近體詩","content":"千重搆横險，髙歩出塵埃。\n日月光先到，江山勢盡來。\n冷雲虚水石，清露滴樓臺。\n况是東溟上，平生意一開。\n","id":63787,"chapter":"卷七十","chapternum":70,"title":"潤州甘露寺","titledesc":"","collection":"","collectiondesc":"","poemindex":24},{"author":"張祜","charstyle":"近體詩","content":"一宿金山頂，微茫水國分。\n僧歸夜船月，龍出曉堂雲。\n樹影中流見，鐘聲兩岸聞。\n因悲在朝市，終日醉醺醺。\n","id":63788,"chapter":"卷七十","chapternum":70,"title":"金山寺","titledesc":"","collection":"","collectiondesc":"","poemindex":25},{"author":"張祜","charstyle":"近體詩","content":"寶殿依山險，臨虚勢若吞。\n畫簷齊木末，香砌壓雲根。\n逺景窓中岫，孤烟竹裏村。\n憑髙聊一望，鄉思隔吴門。\n","id":63789,"chapter":"卷七十","chapternum":70,"title":"禪智寺","titledesc":"","collection":"","collectiondesc":"","poemindex":26},{"author":"張祜","charstyle":"近體詩","content":"相逢青眼日，相嘆白頭時。\n累話三朝事，重看一局棋。\n歡娛非老大，成長是嬰兒。\n且盡罇中物，無煩更後期。\n","id":63790,"chapter":"卷七十","chapternum":70,"title":"喜王子載話舊","titledesc":"","collection":"","collectiondesc":"","poemindex":27},{"author":"張祜","charstyle":"近體詩","content":"征馬漢江頭，逢君上蔡游。\n野橋經亥市，山路過申州。\n僻地人行澀，荒林虎跡稠。\n殷勤話新守，生物頼諸侯。\n","id":63791,"chapter":"卷七十","chapternum":70,"title":"途中逢李道實游蔡州","titledesc":"","collection":"","collectiondesc":"","poemindex":28},{"author":"張祜","charstyle":"近體詩","content":"逺郭日曛曛，停橈一訪君。\n小橋通野水，髙樹入江雲。\n酒興曾無敵，詩情舊逸羣。\n怪來音信少，五十我無聞。\n","id":63792,"chapter":"卷七十","chapternum":70,"title":"訪許用晦","titledesc":"","collection":"","collectiondesc":"","poemindex":29},{"author":"張祜","charstyle":"近體詩","content":"逺道長沙去，憐君屈一官。\n風帆彭蠡疾，雲水洞庭寛。\n木客提蔬束，江烏接飯丸。\n莫言卑濕地，未必乏新歡。\n","id":63793,"chapter":"卷七十","chapternum":70,"title":"送韋整尉長沙","titledesc":"","collection":"","collectiondesc":"","poemindex":30},{"author":"張祜","charstyle":"近體詩","content":"秋風江上草，先是客心摧。\n萬里故人去，一行新雁來。\n山髙雲緒斷，浦迥日波頽。\n莫怪南康逺，相思不可裁。\n","id":63794,"chapter":"卷七十","chapternum":70,"title":"送沈下賢謫尉南康","titledesc":"","collection":"","collectiondesc":"","poemindex":31},{"author":"張祜","charstyle":"近體詩","content":"殘獵渭城東，蕭蕭西北風。\n雪花鷹背上，氷片馬蹄中。\n臂挂捎荆兎，腰懸落箭鴻。\n歸來逞餘勇，兒子亂彎弓。\n","id":63795,"chapter":"卷七十","chapternum":70,"title":"殘獵","titledesc":"","collection":"","collectiondesc":"","poemindex":32},{"author":"張祜","charstyle":"近體詩","content":"西南山最勝，一界是諸天。\n上路穿巗竹，分流入寺泉。\n躡雲丹井畔，望月石橋邉。\n洞壑江聲逺，樓臺海氣連。\n塔明春嶺雪，鐘散暮松烟。\n何處去猶恨，更看峯頂蓮。\n","id":63796,"chapter":"卷七十","chapternum":70,"title":"題杭州天竺寺","titledesc":"","collection":"","collectiondesc":"","poemindex":33},{"author":"張祜","charstyle":"近體詩","content":"玉堂前後畫簾垂，立却花驄待出時。\n紅粉美人擎酒勸，錦衣年少臂鷹隨。\n輕將玉板敲花片，旋把金鞭約栁絲。\n晴日獨游三五騎，等閒行傍曲江池。\n","id":63797,"chapter":"卷七十","chapternum":70,"title":"公子行","titledesc":"","collection":"","collectiondesc":"","poemindex":34},{"author":"張祜","charstyle":"近體詩","content":"一面夭桃千里蹄，嬌姿駿骨價應齊。\n乍牽玉勒辭金棧，催整花鈿出繡閨。\n去日豈無沾袂泣，歸時還有頓銜嘶。\n嬋娟躞蹀春風裏，揮手揺鞭楊栁堤。\n","id":63798,"chapter":"卷七十","chapternum":70,"title":"愛妾換馬","titledesc":"","collection":"","collectiondesc":"","poemindex":35},{"author":"張祜","charstyle":"近體詩","content":"綺閣香銷華廐空，忍將行雨換追風。\n休憐柳葉雙眉翠，却愛桃花兩耳紅。\n侍讌永辭春色裏，趨朝休立漏聲中。\n恩勞未盡情先盡，暗泣長嘶兩意同。\n","id":63799,"chapter":"卷七十","chapternum":70,"title":"愛妾換馬","titledesc":"","collection":"","collectiondesc":"","poemindex":36},{"author":"張祜","charstyle":"近體詩","content":"扁舟亭下駐烟波，十五年遊重此過。\n洲觜露沙人渡淺，樹梢藏竹鳥啼多。\n層欄漲水痕猶在，古板題詩字已訛。\n况是髙秋正圓月，可堪聞唱異鄉歌。\n","id":63800,"chapter":"卷七十","chapternum":70,"title":"題干越亭","titledesc":"","collection":"","collectiondesc":"","poemindex":37},{"author":"張祜","charstyle":"近體詩","content":"清夜浮埃歇井\ud861，\udfac塔輪全照露華。\n鮮人行中路月生，海鶴語上方星滿。\n天樓影半連深岸，水鐘聲寒徹逺林。\n烟僧房閉盡下樓，去一半夢魂離世。\n","id":63801,"chapter":"卷七十","chapternum":70,"title":"秋夜登潤州慈和寺上方","titledesc":"","collection":"","collectiondesc":"","poemindex":38},{"author":"張祜","charstyle":"近體詩","content":"秋溪南岸菊霏霏，急管繁絃對落暉。\n紅葉樹深山逕斷，碧雲江淨浦帆稀。\n不堪孫盛嘲時笑，願送王弘醉夜歸。\n流落正憐芳草在，砧聲徒促授寒衣。\n","id":63802,"chapter":"卷七十","chapternum":70,"title":"和杜牧之齊山登髙","titledesc":"","collection":"","collectiondesc":"","poemindex":39},{"author":"張祜","charstyle":"近體詩","content":"一聞周召佐明時，西望都門强策羸。\n天子好文才自薄，諸侯力薦命猶竒。\n賀知章口徒勞說，孟浩然身更不疑。\n唯是勝游行未徧，欲離京國尚遲遲。\n","id":63803,"chapter":"卷七十","chapternum":70,"title":"寓懷寄蘇州劉郎中","titledesc":"","collection":"","collectiondesc":"","poemindex":40},{"author":"張祜","charstyle":"近體詩","content":"寂寞春風舊柘枝，美人休舞曲停吹。\n鴛鴦鈿帶抛何處，孔雀羅衫付阿誰。\n畫鼓不聞招節拍，錦靴空想挫腰肢。\n今來座上翻如醉，曾見梨園教徹時。\n","id":63804,"chapter":"卷七十","chapternum":70,"title":"感王將軍柘枝妓殁","titledesc":"","collection":"","collectiondesc":"","poemindex":41},{"author":"張祜","charstyle":"近體詩","content":"故國三千里，深宫二十年。\n一聲河滿子，雙淚落君前〈此詩傳入宫禁杜牧酬祜詩云七子論詩誰似公曹劉須在指揮中可憐故國三千里虚唱歌辭滿六宫〉。\n","id":63805,"chapter":"卷七十","chapternum":70,"title":"宫詞","titledesc":"","collection":"","collectiondesc":"","poemindex":42},{"author":"張祜","charstyle":"近體詩","content":"自倚能歌日，先皇掌上憐。\n新聲何處唱，腸斷李延年。\n","id":63806,"chapter":"卷七十","chapternum":70,"title":"宫詞","titledesc":"","collection":"","collectiondesc":"","poemindex":43},{"author":"張祜","charstyle":"近體詩","content":"為底胡姬酒，長來白鼻騧。\n摘蓮抛水上，郎意在浮花。\n","id":63807,"chapter":"卷七十","chapternum":70,"title":"白鼻騧","titledesc":"","collection":"","collectiondesc":"","poemindex":44},{"author":"張祜","charstyle":"近體詩","content":"新人千里去，故人千里來。\n剪刀横眼底，方覺淚難裁。\n","id":63808,"chapter":"卷七十","chapternum":70,"title":"蘇小歌","titledesc":"","collection":"","collectiondesc":"","poemindex":45},{"author":"張祜","charstyle":"近體詩","content":"蟋蟀鳴洞房，梧桐落金井。\n為君裁舞衣，天寒剪刀冷。\n","id":63809,"chapter":"卷七十","chapternum":70,"title":"牆頭花","titledesc":"","collection":"","collectiondesc":"","poemindex":46},{"author":"張祜","charstyle":"近體詩","content":"玉管朝朝弄，清歌日日新。\n折花當驛路，寄與隴頭人。\n","id":63810,"chapter":"卷七十","chapternum":70,"title":"穆䕶沙","titledesc":"","collection":"","collectiondesc":"","poemindex":47},{"author":"張祜","charstyle":"近體詩","content":"入夜秋砧動，千聲起四隣。\n不緣樓上月，應為隴頭人。\n","id":63811,"chapter":"卷七十","chapternum":70,"title":"金殿樂","titledesc":"","collection":"","collectiondesc":"","poemindex":48},{"author":"張祜","charstyle":"近體詩","content":"日映宫牆栁色寒，笙歌遥指碧雲端。\n珠鉛滴盡無心語，强把花枝冷笑看。\n","id":63812,"chapter":"卷七十","chapternum":70,"title":"長門怨","titledesc":"","collection":"","collectiondesc":"","poemindex":49},{"author":"張祜","charstyle":"近體詩","content":"鄴中城下漳河水，日夜東流莫記春。\n腸斷宫中望陵處，不堪臺上也無人。\n","id":63813,"chapter":"卷七十","chapternum":70,"title":"鄴中懐古","titledesc":"","collection":"","collectiondesc":"","poemindex":50},{"author":"張祜","charstyle":"近體詩","content":"日映宫城霧半開，太真簾下畏人猜。\n黄翻綽指向西樹，不信寧哥囘馬來。\n","id":63814,"chapter":"卷七十","chapternum":70,"title":"寧哥來","titledesc":"","collection":"","collectiondesc":"","poemindex":51},{"author":"張祜","charstyle":"近體詩","content":"月照宫城紅樹芳，緑牕燈影在雕梁。\n金輿未到長生殿，妃子偷尋阿䳰湯。\n","id":63815,"chapter":"卷七十","chapternum":70,"title":"阿䳰湯","titledesc":"","collection":"","collectiondesc":"","poemindex":52},{"author":"張祜","charstyle":"近體詩","content":"虢國潛行韓國隨，宜春深院映花枝。\n金輿逺幸無人見，偷把邠王小管吹。\n","id":63816,"chapter":"卷七十","chapternum":70,"title":"邠王小管","titledesc":"","collection":"","collectiondesc":"","poemindex":53},{"author":"張祜","charstyle":"近體詩","content":"新教邠娘羯鼓成，大酺初日最先呈。\n冬兒指向真真説，一曲乾鳴杖子輕〈海録雜事云明皇宫中有容兒弄鉢頭邠娘羯鼓耍娘歌悖挐兒舞張祜各有詩云云〉。\n","id":63817,"chapter":"卷七十","chapternum":70,"title":"邠娘羯鼓","titledesc":"","collection":"","collectiondesc":"","poemindex":54},{"author":"張祜","charstyle":"近體詩","content":"宜春花夜雪千枝，妃子偷行上宻隨。\n便喚耍娘歌一曲，六宫生老是蛾眉。\n","id":63818,"chapter":"卷七十","chapternum":70,"title":"耍娘歌","titledesc":"","collection":"","collectiondesc":"","poemindex":55},{"author":"張祜","charstyle":"近體詩","content":"東風南内百花時，道唱梁州急遍吹。\n掲手便拈金椀舞，上皇驚笑悖挐兒。\n","id":63819,"chapter":"卷七十","chapternum":70,"title":"悖挐兒舞","titledesc":"","collection":"","collectiondesc":"","poemindex":56},{"author":"張祜","charstyle":"近體詩","content":"爭走金車叱鞅牛，笑聲誰是說千秋。\n兩邊角子羊門裏，猶學容兒弄缽頭。\n","id":63820,"chapter":"卷七十","chapternum":70,"title":"容兒缽頭","titledesc":"","collection":"","collectiondesc":"","poemindex":57},{"author":"張祜","charstyle":"近體詩","content":"平時東幸洛陽城，天樂宫中夜徹鳴。\n無奈李謩偷曲譜，酒樓吹笛是新聲。\n","id":63821,"chapter":"卷七十","chapternum":70,"title":"李謩笛","titledesc":"","collection":"","collectiondesc":"","poemindex":58},{"author":"張祜","charstyle":"近體詩","content":"莫折宫前楊栁枝，明皇曾向笛中吹。\n傷心日暮烟霞起，無限春愁生翠眉。\n","id":63822,"chapter":"卷七十","chapternum":70,"title":"折楊栁枝","titledesc":"","collection":"","collectiondesc":"","poemindex":59},{"author":"張祜","charstyle":"近體詩","content":"凝碧池邉斂翠眉，景陽樓下綰青絲。\n那勝妃子朝元閣，玉手和烟弄一枝。\n","id":63823,"chapter":"卷七十","chapternum":70,"title":"折楊栁枝","titledesc":"","collection":"","collectiondesc":"","poemindex":60},{"author":"張祜","charstyle":"近體詩","content":"宫樓一曲琵琶聲，滿眼雲山是去程。\n囘顧段師非汝意，玉環休把恨分明〈玉環者睿宗所御琵琶也明皇置别榻帕覆之未嘗持用祿山犯京上欲遷幸登華萼樓置酒進玉環命樂工賀懐智取調之又命禪定僧段師彈之段師用皮絃〉。\n","id":63824,"chapter":"卷七十","chapternum":70,"title":"玉環琵琶","titledesc":"","collection":"","collectiondesc":"","poemindex":61},{"author":"張祜","charstyle":"近體詩","content":"日光斜照集靈臺，紅樹花迎曉露開。\n昨夜上皇新授籙，太真含笑入簾來。\n","id":63825,"chapter":"卷七十","chapternum":70,"title":"集靈臺〈集靈臺明皇所作雍錄云在華清宫中非漢集靈宫中之臺也〉","titledesc":"","collection":"","collectiondesc":"","poemindex":62},{"author":"張祜","charstyle":"近體詩","content":"虢國夫人承主恩，平明騎馬入金門。\n却嫌脂粉汚顔色，淡掃蛾眉朝至尊。\n","id":63826,"chapter":"卷七十","chapternum":70,"title":"集靈臺〈集靈臺明皇所作雍錄云在華清宫中非漢集靈宫中之臺也〉","titledesc":"","collection":"","collectiondesc":"","poemindex":63},{"author":"張祜","charstyle":"近體詩","content":"天闕沉沉夜未央，碧雲仙曲舞霓裳。\n一聲玉笛向空盡，月滿驪山宫漏長。\n","id":63827,"chapter":"卷七十","chapternum":70,"title":"華清宫","titledesc":"","collection":"","collectiondesc":"","poemindex":64},{"author":"張祜","charstyle":"近體詩","content":"紅樹蕭蕭閣半開，上皇曾幸此宫來。\n至今風俗驪山下，村笛猶吹阿濫堆〈紀事云驪山小禽名阿濫堆明皇御玉笛採其聲翻為曲且名焉逺近以笛爭效之〉。\n","id":63828,"chapter":"卷七十","chapternum":70,"title":"華清宫","titledesc":"","collection":"","collectiondesc":"","poemindex":65},{"author":"張祜","charstyle":"近體詩","content":"山遶宫牆處處聲，殘紅長綠露華清。\n武皇一日夢不覺，十二玉樓空月明。\n","id":63829,"chapter":"卷七十","chapternum":70,"title":"華清宫","titledesc":"","collection":"","collectiondesc":"","poemindex":66},{"author":"張祜","charstyle":"近體詩","content":"雨淋鈴夜却歸秦，猶見張徽一曲新。\n長說上皇垂淚教，月明南内更無人〈明皇别録帝幸蜀南入斜谷屬淋雨彌旬於道中聞鈴聲與雨相應因採其聲為雨淋鈴曲以寄恨時梨園樂工張徽善觱篥從至蜀都以曲授之洎至徳中幸華清宫左右皆非昔人帝於望京樓令張徽奏此曲不覺悽愴流涕〉。\n","id":63830,"chapter":"卷七十","chapternum":70,"title":"雨淋鈴","titledesc":"","collection":"","collectiondesc":"","poemindex":67},{"author":"張祜","charstyle":"近體詩","content":"開元皇帝掌中憐，流落人間二十年。\n長說承天門上宴，百官樓下拾金錢。\n","id":63831,"chapter":"卷七十","chapternum":70,"title":"退宫人","titledesc":"","collection":"","collectiondesc":"","poemindex":68},{"author":"張祜","charstyle":"近體詩","content":"歌喉漸退出宫闈，泣話伶官上許歸。\n猶說入時歡聖夀，内人初著五方衣。\n","id":63832,"chapter":"卷七十","chapternum":70,"title":"退宫人","titledesc":"","collection":"","collectiondesc":"","poemindex":69},{"author":"張祜","charstyle":"近體詩","content":"金陵津渡小山樓，一宿行人自可愁。\n潮落夜江斜月裏，兩三星火是𤓰。\n","id":63833,"chapter":"卷七十","chapternum":70,"title":"題金陵渡","titledesc":"","collection":"","collectiondesc":"","poemindex":70},{"author":"張祜","charstyle":"近體詩","content":"日落寒郊烟物清，古槐隂黒少人行。\n闗門西去華山色，秦地東來河水聲。\n","id":63834,"chapter":"卷七十","chapternum":70,"title":"晚秋潼闗西門作","titledesc":"","collection":"","collectiondesc":"","poemindex":71},{"author":"張祜","charstyle":"近體詩","content":"一葉飄然下弋陽，殘霞昏日樹蒼蒼。\n吳溪漫淬干將劍，却是猿聲斷客腸。\n","id":63835,"chapter":"卷七十","chapternum":70,"title":"題弋陽館","titledesc":"","collection":"","collectiondesc":"","poemindex":72},{"author":"張祜","charstyle":"近體詩","content":"十年受命鎮方隅，孝節忠規兩有餘。\n誰信將壇嘉政外，李陵章句右軍書〈紀事云智興鎮徐州見從事㑹飲賦詩引毫立成祜獻詩頌美左右曰書生諂辭耳智興叱曰張生海内名士篇什豈易得耶〉。\n","id":63836,"chapter":"卷七十","chapternum":70,"title":"獻王智興","titledesc":"","collection":"","collectiondesc":"","poemindex":73},{"author":"張祜","charstyle":"近體詩","content":"深綠衣裳小小人，每來㕔裏解相親。\n天生合去雲霄上，一尺松栽已出塵。\n","id":63837,"chapter":"卷七十","chapternum":70,"title":"贈竇家小兒","titledesc":"","collection":"","collectiondesc":"","poemindex":74},{"author":"張祜","charstyle":"近體詩","content":"離鴻聲怨碧雲淨，楚瑟調髙清曉天。\n盡日相㸔俱不語，西風揺落數枝蓮。\n","id":63838,"chapter":"卷七十","chapternum":70,"title":"秋曉送鄭侍御","titledesc":"","collection":"","collectiondesc":"","poemindex":75},{"author":"張祜","charstyle":"近體詩","content":"宛羅重縠起歌筵，活鳳生花動碧烟。\n一聲唱斷無人和，觸破秋雲直上天。\n","id":63839,"chapter":"卷七十","chapternum":70,"title":"聽崔侍御莒葉家歌","titledesc":"","collection":"","collectiondesc":"","poemindex":76},{"author":"張祜","charstyle":"近體詩","content":"十指尖尖玉笋紅，雁行輕遏翠絃中。\n分明似說長城苦，水咽雲寒一夜風。\n","id":63840,"chapter":"卷七十","chapternum":70,"title":"聽箏","titledesc":"","collection":"","collectiondesc":"","poemindex":77},{"author":"張祜","charstyle":"近體詩","content":"十二年前邉塞行，坐中無語嘆歌情。\n不堪昨夜先垂淚，西出陽闗第一聲。\n","id":63841,"chapter":"卷七十","chapternum":70,"title":"耿家歌","titledesc":"","collection":"","collectiondesc":"","poemindex":78},{"author":"張祜","charstyle":"近體詩","content":"一夜梅花笛裏飛，冷沙晴檻月光輝。\n北風吹盡向何處，髙入塞雲燕雁稀。\n","id":63842,"chapter":"卷七十","chapternum":70,"title":"塞上聞笛","titledesc":"","collection":"","collectiondesc":"","poemindex":79},{"author":"張祜","charstyle":"近體詩","content":"雲暗山横日欲斜，郵亭下馬對殘花。\n自從身逐征西府，每到花時不在家。\n","id":63843,"chapter":"卷七十","chapternum":70,"title":"平原路上題郵亭殘花","titledesc":"","collection":"","collectiondesc":"","poemindex":80},{"author":"徐凝","charstyle":"近體詩","content":"此花南地知誰種，慚愧僧閒用意栽。\n海燕解憐頻睥睨，胡蜂未識更徘徊。\n虚生芍藥徒勞妒，羞殺玫瑰不敢開。\n惟有數苞紅萼在，含芳只待舎人來〈樂天刺杭州日令訪求牡丹獨開元寺僧惠澄近於京師得之植於庭時春景方深惠澄設油幕覆其上以俟白至㑹凝自富春來未識白先題詩云云〉。\n","id":63844,"chapter":"卷七十","chapternum":70,"title":"題杭州開元寺牡丹","titledesc":"","collection":"","collectiondesc":"","poemindex":81},{"author":"徐凝","charstyle":"近體詩","content":"寒空五老雪，斜月九江雲。\n鐘磬知何處，蒼蒼樹裏聞。\n","id":63845,"chapter":"卷七十","chapternum":70,"title":"廬山獨夜","titledesc":"","collection":"","collectiondesc":"","poemindex":82},{"author":"徐凝","charstyle":"近體詩","content":"披香侍宴插仙花，厭著龍綃著越紗。\n恃頼傾城人不及，檀妝惟約數條霞。\n","id":63846,"chapter":"卷七十","chapternum":70,"title":"宫中曲","titledesc":"","collection":"","collectiondesc":"","poemindex":83},{"author":"徐凝","charstyle":"近體詩","content":"身輕入寵盡恩私，腰細偏能舞柘枝。\n一日新妝抛舊樣，六宫爭畫黒煙眉。\n","id":63847,"chapter":"卷七十","chapternum":70,"title":"宫中曲","titledesc":"","collection":"","collectiondesc":"","poemindex":84},{"author":"徐凝","charstyle":"近體詩","content":"一聲盧女十三絃，早嫁城西好少年。\n不羨越溪歌者苦，采蓮歸去綠牕眠。\n","id":63848,"chapter":"卷七十","chapternum":70,"title":"樂府新詩","titledesc":"","collection":"","collectiondesc":"","poemindex":85},{"author":"徐凝","charstyle":"近體詩","content":"山頭水色薄籠烟，久客新愁長慶年。\n身上五勞仍病酒，夭桃牕下背花眠。\n","id":63849,"chapter":"卷七十","chapternum":70,"title":"長慶春","titledesc":"","collection":"","collectiondesc":"","poemindex":86},{"author":"徐凝","charstyle":"近體詩","content":"八月繁雲連九月，兩囘三五晦漫漫。\n一年悵望秋將盡，不得嫦娥正面㸔。\n","id":63850,"chapter":"卷七十","chapternum":70,"title":"八月九月望日雨","titledesc":"","collection":"","collectiondesc":"","poemindex":87},{"author":"徐凝","charstyle":"近體詩","content":"丞相邀懽事事同，玉簫金管咽東風。\n百分春酒莫辭醉，明日的無今日紅。\n","id":63851,"chapter":"卷七十","chapternum":70,"title":"奉陪相公看花宴㑹","titledesc":"","collection":"","collectiondesc":"","poemindex":88},{"author":"徐凝","charstyle":"近體詩","content":"木蘭花謝可憐條，逺道音書轉寂寥。\n春去一年春又盡，幾囘空上望江橋。\n","id":63852,"chapter":"卷七十","chapternum":70,"title":"奉陪相公看花宴㑹","titledesc":"","collection":"","collectiondesc":"","poemindex":89},{"author":"徐凝","charstyle":"近體詩","content":"蕭娘臉下難勝淚，桃葉眉頭易得愁。\n天下三分明月夜，二分無頼是揚州。\n","id":63853,"chapter":"卷七十","chapternum":70,"title":"憶揚州","titledesc":"","collection":"","collectiondesc":"","poemindex":90},{"author":"徐凝","charstyle":"近體詩","content":"嘉興郭裏逢寒食，落日家家拜掃囘。\n惟有縣前蘇小小，無人送與紙錢來。\n","id":63854,"chapter":"卷七十","chapternum":70,"title":"嘉興寒食","titledesc":"","collection":"","collectiondesc":"","poemindex":91},{"author":"徐凝","charstyle":"近體詩","content":"黄帝旌旗去不囘，空餘片石碧崔嵬。\n有時風捲鼎湖浪，散作晴天雨㸃來。\n","id":63855,"chapter":"卷七十","chapternum":70,"title":"題縉雲山鼎池〈相傳黄帝鑄鼎處〉","titledesc":"","collection":"","collectiondesc":"","poemindex":92},{"author":"徐凝","charstyle":"近體詩","content":"虚空落泉千仞直，雷奔入海不暫息。\n千古長如白練飛，一條界破青山色〈芥隠筆記云凝一條界破青山色句白公稱之東坡以為塵陋至稱為惡詩天台山賦瀑布飛流而界道目為惡詩無所自耶〉。\n","id":63856,"chapter":"卷七十","chapternum":70,"title":"廬山瀑布","titledesc":"","collection":"","collectiondesc":"","poemindex":93},{"author":"徐凝","charstyle":"近體詩","content":"逺客逺遊新過嶺，每逢芳樹問芳名。\n長林徧是相思樹，爭遣愁人獨自行。\n","id":63857,"chapter":"卷七十","chapternum":70,"title":"相思林","titledesc":"","collection":"","collectiondesc":"","poemindex":94},{"author":"徐凝","charstyle":"近體詩","content":"一生所遇惟元白，天下無人重布衣。\n欲别朱門淚先盡，白頭遊子白身歸。\n","id":63858,"chapter":"卷七十","chapternum":70,"title":"自鄂渚至河南將歸江外留辭韓侍郎","titledesc":"","collection":"","collectiondesc":"","poemindex":95},{"author":"徐凝","charstyle":"近體詩","content":"古樹欹斜臨古道，枝不生花腹生草。\n行人不見樹少時，樹見行人幾番老。\n","id":63859,"chapter":"卷七十","chapternum":70,"title":"古樹","titledesc":"","collection":"","collectiondesc":"","poemindex":96},{"author":"徐凝","charstyle":"近體詩","content":"麯塵溪上素紅枝，影在溪流半落時。\n時人自惜花腸斷，春風却是等閒吹。\n","id":63860,"chapter":"卷七十","chapternum":70,"title":"翫花","titledesc":"","collection":"","collectiondesc":"","poemindex":97},{"author":"徐凝","charstyle":"近體詩","content":"朱霞燄燄山梔動，綠野聲聲杜宇來。\n誰謂蜀王身作鳥，自啼還自有花開。\n","id":63861,"chapter":"卷七十","chapternum":70,"title":"翫花","titledesc":"","collection":"","collectiondesc":"","poemindex":98},{"author":"徐凝","charstyle":"近體詩","content":"誰家躑躅青林裏，半見殷花燄燄枝。\n憶得倡樓人送客，深紅衫子影門時。\n","id":63862,"chapter":"卷七十","chapternum":70,"title":"翫花","titledesc":"","collection":"","collectiondesc":"","poemindex":99},{"author":"徐凝","charstyle":"近體詩","content":"花到薔薇明艶絶，燕支顆破麥風秋。\n一番弄色一番退，小婦輕妝大婦愁。\n","id":63863,"chapter":"卷七十","chapternum":70,"title":"翫花","titledesc":"","collection":"","collectiondesc":"","poemindex":100},{"author":"楊凝","charstyle":"近體詩","content":"憐君此去過居延，古塞黄雲共𣺌。\n然沙濶獨尋邉馬，跡路迷遥指戍人。\n烟夜投孤店愁吟，笛朝望行塵喜控。\n弦聞有故人今從，騎何須著論更言。\n","id":63864,"chapter":"卷七十","chapternum":70,"title":"送客往夏州","titledesc":"","collection":"","collectiondesc":"","poemindex":101},{"author":"楊凝","charstyle":"近體詩","content":"河畔多楊柳，追遊盡狹斜。\n春風一囘送，亂入莫愁家。\n","id":63865,"chapter":"卷七十","chapternum":70,"title":"柳絮","titledesc":"","collection":"","collectiondesc":"","poemindex":102},{"author":"楊凝","charstyle":"近體詩","content":"席上沈香枕，樓中蕩子妻。\n那堪一夜裏，長溼兩行啼。\n","id":63866,"chapter":"卷七十","chapternum":70,"title":"花枕","titledesc":"","collection":"","collectiondesc":"","poemindex":103},{"author":"楊衡","charstyle":"古體詩","content":"玉纓翠珮雜輕羅香汗微漬朱顔酡為君起唱白紵歌清聲褭雲思繁多凝笳哀瑟時相和金壺半傾芳夜促梁塵霏霏暗紅燭令君安坐聽終曲墜葉飄花難再復","id":63867,"chapter":"卷七十","chapternum":70,"title":"白紵辭","titledesc":"","collection":"","collectiondesc":"","poemindex":104},{"author":"費冠卿","charstyle":"近體詩","content":"自地上青峰懸崖一萬重踐危頻側足登塹半齊胸飛狖啼攀桂遊人喘倚松入林寒㾕㾕近瀑雨濛濛徑滑石稜上寺開山掌中幡花撲淨地臺殿印晴空勝景層層别髙僧院院逢潛魚𠉀洗缽老玃戱撞鐘外戸憑雲掩中㕑課水舂搜泥時和麵拾橡半添種渡壑緣槎濟持燈入洞窮夾天開壁峭透石蹙波雄澗藹清無土潭深碧有龍畬田一片淨谷樹萬株濃野客登臨慣山房幽寂同寒爐樹根火夏牖竹梢風邉鄙籌賢相黔黎託聖躬君能棄名利嵗晏一相逢","id":63868,"chapter":"卷七十","chapternum":70,"title":"答蕭建問九華山","titledesc":"","collection":"","collectiondesc":"","poemindex":105},{"author":"費冠卿","charstyle":"近體詩","content":"生計唯將三尺僮，學他賢者隠墻東。\n照眠夜後多因月，掃地春來祇藉風。\n幾處紅旗驅戰士，一園青草伴衰翁。\n子房仙去孔明死，更有何人解指蹤。\n","id":63869,"chapter":"卷七十","chapternum":70,"title":"閒居即事","titledesc":"","collection":"","collectiondesc":"","poemindex":106},{"author":"沈亞之","charstyle":"古體詩","content":"有樹巢宿鳥無酒共客醉月上蟬韻殘梧桐隂繞地獨出村舎門吟劇微風起蕭蕭蘆荻叢叫嘯如山鬼應緣我憔悴為我哭秋思","id":63870,"chapter":"卷七十","chapternum":70,"title":"村居","titledesc":"","collection":"","collectiondesc":"","poemindex":107},{"author":"沈亞之","charstyle":"近體詩","content":"何處春輝好，偏宜在雍州。\n花明夾城道，栁暗曲江頭。\n風軟遊絲重，光融瑞氣浮。\n鬭雞憐短草，乳燕傍髙樓。\n繡轂盈香陌，新泉溢御溝。\n廻看日欲暮，還騎似川流。\n","id":63871,"chapter":"卷七十","chapternum":70,"title":"春色滿皇州","titledesc":"","collection":"","collectiondesc":"","poemindex":108},{"author":"沈亞之","charstyle":"近體詩","content":"新剏仙亭覆石壇，雕梁峻宇入雲端。\n嶺北嘯猿髙枕聽，湖南山色卷簾看。\n","id":63872,"chapter":"卷七十","chapternum":70,"title":"題𠉀仙亭","titledesc":"","collection":"","collectiondesc":"","poemindex":109},{"author":"蔣防","charstyle":"近體詩","content":"麗日催遲景，和風扇早春。\n暖浮丹鳳闕，韶媚黑龍津。\n澹蕩迎仙仗，霏微送畫輪。\n綠揺官柳散，紅待禁花新。\n舞席皆逥雪，歌筵暗送塵。\n幸當陽律\ud840，\ude40惟願及佳。\n","id":63873,"chapter":"卷七十","chapternum":70,"title":"春風扇微和","titledesc":"","collection":"","collectiondesc":"","poemindex":110},{"author":"熊孺登","charstyle":"近體詩","content":"江流如箭月如弓，行盡三湘數夜中。\n無奈子規知向蜀，一聲聲似怨春風。\n","id":63874,"chapter":"卷七十","chapternum":70,"title":"湘江夜泛","titledesc":"","collection":"","collectiondesc":"","poemindex":111},{"author":"熊孺登","charstyle":"近體詩","content":"詩句能生世界春，僧家更有姓湯人。\n况聞暗憶前朝事，知是修行第幾身。\n","id":63875,"chapter":"卷七十","chapternum":70,"title":"贈靈徹上人","titledesc":"","collection":"","collectiondesc":"","poemindex":112},{"author":"熊孺登","charstyle":"近體詩","content":"江逢九𣲖人將，别猿到三聲月為。\n愁不知相見更何，日此夜少年堪白。\n","id":63876,"chapter":"卷七十","chapternum":70,"title":"與左興宗湓城别","titledesc":"","collection":"","collectiondesc":"","poemindex":113},{"author":"于武陵","charstyle":"近體詩","content":"入市雖求利，憐君意獨真。\n欲將寒澗樹，賣與翠樓人。\n瘦葉幾經雪，淡花應少春。\n長安重桃李，徒染六街塵。\n","id":63877,"chapter":"卷七十","chapternum":70,"title":"贈賣松人","titledesc":"","collection":"","collectiondesc":"","poemindex":114},{"author":"于武陵","charstyle":"近體詩","content":"日暖上山路，鳥啼知巳春。\n忽逢幽隠樹，如見獨醒人。\n石冷開常晚，風多落已頻。\n樵夫應不識，嵗久伐為薪。\n","id":63878,"chapter":"卷七十","chapternum":70,"title":"山中桂","titledesc":"","collection":"","collectiondesc":"","poemindex":115},{"author":"于武陵","charstyle":"近體詩","content":"不繫與舟閒，悠悠吳楚間。\n羞將新白髪，却對舊青山。\n一葉初飛樹，幾人同入闗。\n長安家尚在，秋至又西還。\n","id":63879,"chapter":"卷七十","chapternum":70,"title":"西還","titledesc":"","collection":"","collectiondesc":"","poemindex":116},{"author":"于武陵","charstyle":"近體詩","content":"白日去難駐，故人非舊容。\n今宵一别後，何處復相逢。\n過楚水千里，到秦山幾重。\n語來天又曉，月落滿城鐘。\n","id":63880,"chapter":"卷七十","chapternum":70,"title":"夜與故人别","titledesc":"","collection":"","collectiondesc":"","poemindex":117},{"author":"于武陵","charstyle":"近體詩","content":"南北各萬里，有雲心更閒。\n因風離海上，伴月到人間。\n洛浦少髙樹，長安無舊山。\n徘徊不可駐，漠漠更東還。\n","id":63881,"chapter":"卷七十","chapternum":70,"title":"孤雲","titledesc":"","collection":"","collectiondesc":"","poemindex":118},{"author":"于武陵","charstyle":"近體詩","content":"勸君金屈巵，滿酌不須辭。\n花發多風雨，人生足别離。\n","id":63882,"chapter":"卷七十","chapternum":70,"title":"勸酒","titledesc":"","collection":"","collectiondesc":"","poemindex":119}]