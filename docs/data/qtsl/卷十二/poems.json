[{"author":"獨孤及","charstyle":"古體詩","content":"朔風剪塞草寒路日夜結行行到瀛壖歸思生暮節驛樓見萬里延首望遼碣逺海入大荒平蕪際窮髮舊國在夢想故人胡且越契濶阻風期荏苒成雨别海西望京口兩地各天末索居動經秋再笑知曷月日南望中盡唯見飛鳥滅音塵未易得何由慰饑渇","id":58123,"chapter":"卷十二","chapternum":12,"title":"海上寄蕭立","titledesc":"","collection":"","collectiondesc":"","poemindex":1},{"author":"獨孤及","charstyle":"古體詩","content":"祇役匪遑息經時客三秦還家問節𠉀知到上巳辰山縣何所有髙城閉青春和風不吾欺桃杏滿四隣舊友適逺别誰當接歡欣呼兒命長瓢獨酌湘呉醇一酌一朗詠既酣意亦申言筌蹔兩忘霞月祇相新裴子塵表物薛侯席上珍寄書二傲吏何日同車茵詎肯使空名終然羈此身他年解桎梏長作海上人","id":58124,"chapter":"卷十二","chapternum":12,"title":"三月三日自京到華隂水亭獨酌寄裴六薛八","titledesc":"","collection":"","collectiondesc":"","poemindex":2},{"author":"獨孤及","charstyle":"古體詩","content":"鄉路風雪深生事憂患迫天長波瀾廣髙舉無六翮獨立寒夜移幽境思彌積霜月照膽淨銀河入簷白沽酒聊自勞開樽坐簷隙主人奏絲桐能使髙興劇清機暫無累獻酢更絡繹慷慨葛天歌愔愔廣陵陌既醉萬事遺耳熱心亦適視身兀如泥瞪目傲今昔故人間城闕音信兩脈脉别時前盟在寸景莫自擲心與白日鬭十無一滿百寓形薪火内甘作天地客與物無親疎斗酒勝竹帛何必用自苦將貽古賢責","id":58125,"chapter":"卷十二","chapternum":12,"title":"客舍月下對酒醉後寄畢四曜","titledesc":"","collection":"","collectiondesc":"","poemindex":3},{"author":"獨孤及","charstyle":"古體詩","content":"故鄉隔西日去水連長天前路知㡬許但指天南邊愴恨極浦外隠映青山連東風滿帆來五兩如弓絃遥羡繡衣客冏然馬首先得餐武昌魚不顧潯陽田屈指數别日忽乎成兩年百花巳滿眼春草漸碧鮮豈是離居時奈何于役牽洞庭有深涉曷日期歸旋且作異鄉料詎知攜手縁離憂未易銷莫道樽酒賢","id":58126,"chapter":"卷十二","chapternum":12,"title":"下弋陽江舟中代書寄裴侍御","titledesc":"","collection":"","collectiondesc":"","poemindex":4},{"author":"獨孤及","charstyle":"古體詩","content":"海岸望青瑣雲長天漫漫十年不一展知有關山難適逢阮始平立馬問長安取公詠懷詩示我江海瀾暫若窺武庫森然矛㦸寒眼眀遺頭風心悦忘朝餐大駕今返正熊羆扈鳴鑾公遊鳳凰沼獻可在筆端繫越有長纓封關祇一丸冏然翔寥廓仰望慚羽翰嘉㑹不我與相思嵗云殫唯當袖佳句持比青琅玕","id":58127,"chapter":"卷十二","chapternum":12,"title":"賈員外處見中書賈舍人巴陵詩集覽之懷舊代書寄贈","titledesc":"","collection":"","collectiondesc":"","poemindex":5},{"author":"獨孤及","charstyle":"古體詩","content":"救物智所昧學仙願未從行藏兩乖角蹭蹬風波中薄宦恥降志卧疴非養䝉閉關涉兩旬覉思浩無窮鸑鷟何處來雙舞下碧空離别隔雲雨恵然此相逢把手賀疾間舉杯欣酒濃新詩見久要清論激深衷髙館舒夜簟開門延㣲風火雲赫嵯峨日暮千萬峯遥指故山笑相看撫號鐘聲和由心清事感知氣同出處未易料且歌緩愁容願君崇明徳嵗暮如青松","id":58128,"chapter":"卷十二","chapternum":12,"title":"夏日詶于逖畢曜問病見贈","titledesc":"","collection":"","collectiondesc":"","poemindex":6},{"author":"獨孤及","charstyle":"古體詩","content":"北登渤澥島迴首秦東門誰尸造物功鑿此天池源澒洞吞百谷周流無四垠廓然混茫際望見天地根白日自中吐扶桑如可捫超遥蓬萊峰想像金臺存秦帝昔經此登臨冀飛翻揚旌百神㑹望日羣山奔徐福竟何成羡門徒空言唯見石橋足千年潮水痕","id":58129,"chapter":"卷十二","chapternum":12,"title":"觀海","titledesc":"","collection":"","collectiondesc":"","poemindex":7},{"author":"獨孤及","charstyle":"古體詩","content":"年長心易感况為憂患纒壯圖迫世故行止兩茫然王旅方伐叛虎臣皆被堅魯人著儒服甘就南山田挈榼上髙磴超遥望平川滄江大如綖隠映入逺天荒服何所有山花雪中燃寒泉得日景吐霤鳴湔湔舉酒勸白雲唱歌慰頽年㣲風度竹來韻我號鐘絃一彈一引滿耳熱知心宣曲終余亦酣起舞山水前人生㡬何時大半百憂煎今日覉愁破始知濁酒賢","id":58130,"chapter":"卷十二","chapternum":12,"title":"初晴抱琴登馬退山對酒望逺醉後作","titledesc":"","collection":"","collectiondesc":"","poemindex":8},{"author":"獨孤及","charstyle":"古體詩","content":"谿口聞法鼓停橈登翠屏攀雲到金界合掌開禪扃鬱嵂衆山抱空濛花雨零老僧指香樓云是不死庭眇眇於越路茫茫春草青逺山噴百谷繚繞馳東溟目極道何在境照心亦冥騞然諸根空破結如破瓶下視三界狹但聞五濁腥山中有良藥吾欲隳天形","id":58131,"chapter":"卷十二","chapternum":12,"title":"題思禪寺上方","titledesc":"","collection":"","collectiondesc":"","poemindex":9},{"author":"獨孤及","charstyle":"古體詩","content":"日沈諸山昏，寂歴羣動宿。\n孤舟獨不繫，風水夜相逐。\n雲歸恒星白，霜下天地肅。\n月輪大如盤，金波入空谷。\n魏闕萬里道，覉念千慮束。\n倦飛思故巢，敢望梧與竹。\n沈吟登樓賦，中夜起三復。\n憂來無良方，歸𠉀春酒。\n","id":58132,"chapter":"卷十二","chapternum":12,"title":"寒夜谿行舟中作","titledesc":"","collection":"","collectiondesc":"","poemindex":10},{"author":"獨孤及","charstyle":"古體詩","content":"憶得去年春風至，中庭桃李映瑣牕。\n美人挾瑟對芳樹，玉顔亭亭與花雙。\n今年新花如舊時，去年美人不在兹。\n借問離居恨深淺，秖應獨有庭花知。\n","id":58133,"chapter":"卷十二","chapternum":12,"title":"和贈逺","titledesc":"","collection":"","collectiondesc":"","poemindex":11},{"author":"獨孤及","charstyle":"近體詩","content":"是菊花開日，當君乘興秋。\n風前孟嘉帽，月下庾公樓。\n酒解留征客，歌能破别愁。\n醉歸無以贈，秖奉萬年酬。\n","id":58134,"chapter":"卷十二","chapternum":12,"title":"九月九日李蘇州東樓宴","titledesc":"","collection":"","collectiondesc":"","poemindex":12},{"author":"獨孤及","charstyle":"近體詩","content":"檀欒千畝緑，知是辟疆園。\n逺岫當庭户，諸花覆水源。\n主人邀盡醉，林鳥助狂言。\n莫問愁多少，今皆付酒樽。\n","id":58135,"chapter":"卷十二","chapternum":12,"title":"蕭文學山池宴集","titledesc":"","collection":"","collectiondesc":"","poemindex":13},{"author":"獨孤及","charstyle":"近體詩","content":"三逕何寂寂，主人山上山。\n亭空簷月在，水落釣磯閒。\n藥院鷄犬静，酒壚苔蘚斑。\n知君少機事，當待暮雲還。\n","id":58136,"chapter":"卷十二","chapternum":12,"title":"與韓侍御同尋李七舍人不遇題壁留贈","titledesc":"","collection":"","collectiondesc":"","poemindex":14},{"author":"獨孤及","charstyle":"近體詩","content":"望逺思歸心易傷，况將衰髩偶年光。\n時攀芳樹愁花盡，晝掩髙齋厭日長。\n甘比流波辭舊浦，忍看新草遍横塘。\n因君贈我江楓詠，春思於今未易量。\n","id":58137,"chapter":"卷十二","chapternum":12,"title":"同皇甫侍御齋中春望見示之作","titledesc":"","collection":"","collectiondesc":"","poemindex":15},{"author":"獨孤及","charstyle":"近體詩","content":"紫蔓青條拂酒壺，落花時與竹風俱。\n歸時自負花前醉，笑向鯈魚問樂無。\n","id":58138,"chapter":"卷十二","chapternum":12,"title":"垂花塢醉後戲題〈賦得俱字韻并序〉","titledesc":"莊周臺南十許步有丘一成上有樛藤垂花而蔓草荒之且隔大溝路不可陟道士張太和伐薪為堰封土以壅澮余亦命薙氏治蕪穢而剗宿莽遂闢為登賦之位位廣二席席間足以函尊酒二簋三月戊子及羣英由堰而升焉諸花倒垂下拂杯案紫葩䙰褷如釵如旒衆君子瞻弄之不足故秉燭進酒以繼落日欲稱醉而不能也因命其地曰垂花塢堰曰縁花堰亦飾之以詩云","collection":"","collectiondesc":"","poemindex":16},{"author":"崔國輔","charstyle":"古體詩","content":"逢著平樂兒，論交鞍馬前。\n與酤一斗酒，恰用十千錢。\n後余在關内，作事多迍邅。\n何肯相救援，徒聞寳劒篇。\n","id":58139,"chapter":"卷十二","chapternum":12,"title":"雜詩","titledesc":"","collection":"","collectiondesc":"","poemindex":17},{"author":"崔國輔","charstyle":"古體詩","content":"紅荷楚水曲，彪炳爍晨霞。\n未得兩回摘，秋風吹却花。\n時芳不待妾，玉珮無處誇。\n悔不盛年時，嫁與青樓家。\n","id":58140,"chapter":"卷十二","chapternum":12,"title":"古意","titledesc":"","collection":"","collectiondesc":"","poemindex":18},{"author":"崔國輔","charstyle":"古體詩","content":"悵矣秋風時余臨石頭瀨因髙見超逺盡此數州内羽山一㸃青海岸雜光碎離離樹木少漭漭波潮大日暮千里帆南飛落天外須臾遂入夜楚色有㣲靄尋逺跡已窮遺榮事多昧一身猶未理安得濟時代且泛朝夕潮荷衣蕙為帯","id":58141,"chapter":"卷十二","chapternum":12,"title":"石頭瀨作","titledesc":"","collection":"","collectiondesc":"","poemindex":19},{"author":"崔國輔","charstyle":"古體詩","content":"泗水入淮處南邊古岸存秦時有漂母於此飯王孫王孫初未遇寄食何足論後為楚王來誓欲答母恩事迹遺在此空傷千載魂茫茫水中渚上有一孤墩遥望不可到蒼蒼煙樹昏㡬年崩塚色每日落潮痕古地多陻圯時哉不敢言向夕淚沾裳只宿蘆洲村","id":58142,"chapter":"卷十二","chapternum":12,"title":"漂母岸","titledesc":"","collection":"","collectiondesc":"","poemindex":20},{"author":"崔國輔","charstyle":"古體詩","content":"秋近萬物肅，况當臨水時。\n折花贈歸客，離緒斷荷絲。\n誰謂江國永，故人感在兹。\n道存過北郭，情極望東菑。\n喬木故園意，鳴蟬窮巷悲。\n扁舟竟何待，中路每遲遲。\n","id":58143,"chapter":"卷十二","chapternum":12,"title":"杭州北郭戴氏荷池送侯愉","titledesc":"","collection":"","collectiondesc":"","poemindex":21},{"author":"崔國輔","charstyle":"古體詩","content":"妾有羅衣裳，秦王在時作。\n為舞春風多，秋來不堪著。\n","id":58144,"chapter":"卷十二","chapternum":12,"title":"怨詞","titledesc":"","collection":"","collectiondesc":"","poemindex":22},{"author":"崔國輔","charstyle":"古體詩","content":"樓前桃李疎，池上芙蓉落。\n織錦猶未成，蛩聲入羅幕。\n","id":58145,"chapter":"卷十二","chapternum":12,"title":"怨詞","titledesc":"","collection":"","collectiondesc":"","poemindex":23},{"author":"崔國輔","charstyle":"古體詩","content":"朝日照紅妝，擬上銅雀臺。\n畫眉猶未竟，魏帝使人催。\n","id":58146,"chapter":"卷十二","chapternum":12,"title":"魏宫詞","titledesc":"","collection":"","collectiondesc":"","poemindex":24},{"author":"崔國輔","charstyle":"古體詩","content":"長信宫中草，年年愁處生。\n故侵珠履跡，不使玉階行。\n","id":58147,"chapter":"卷十二","chapternum":12,"title":"長信草","titledesc":"","collection":"","collectiondesc":"","poemindex":25},{"author":"崔國輔","charstyle":"古體詩","content":"遺却珊瑚鞭，白馬驕不行。\n章臺折楊柳，春日路傍情。\n","id":58148,"chapter":"卷十二","chapternum":12,"title":"長樂少年行","titledesc":"","collection":"","collectiondesc":"","poemindex":26},{"author":"崔國輔","charstyle":"古體詩","content":"湖南送君去，湖北送君歸。\n湖裏鴛鴦鳥，雙雙他自飛。\n","id":58149,"chapter":"卷十二","chapternum":12,"title":"湖南曲","titledesc":"","collection":"","collectiondesc":"","poemindex":27},{"author":"崔國輔","charstyle":"古體詩","content":"玉溆花爭發，金塘水亂流。\n相逢畏相失，並看采蓮舟。\n","id":58150,"chapter":"卷十二","chapternum":12,"title":"采蓮曲","titledesc":"","collection":"","collectiondesc":"","poemindex":28},{"author":"崔國輔","charstyle":"古體詩","content":"寂寥抱冬心，裁羅又褧褧。\n夜久頻挑燈，霜寒剪刀冷。\n","id":58151,"chapter":"卷十二","chapternum":12,"title":"子夜冬歌","titledesc":"","collection":"","collectiondesc":"","poemindex":29},{"author":"崔國輔","charstyle":"古體詩","content":"紅顔稱絶代，欲並真無侣。\n獨有鏡中人，由來自相許。\n","id":58152,"chapter":"卷十二","chapternum":12,"title":"麗人曲","titledesc":"","collection":"","collectiondesc":"","poemindex":30},{"author":"崔國輔","charstyle":"古體詩","content":"淨掃黄金階，飛霜厚如雪。\n下簾彈箜篌，不忍見秋月。\n","id":58153,"chapter":"卷十二","chapternum":12,"title":"古意","titledesc":"","collection":"","collectiondesc":"","poemindex":31},{"author":"崔國輔","charstyle":"古體詩","content":"行行日將夕荒村古塚無人跡䝉籠荆棘一鳥吟屢勸提壺沽酒喫古人不達酒不足遺恨精靈傳此曲寄言世上諸少年平生且盡杯中醁","id":58154,"chapter":"卷十二","chapternum":12,"title":"對酒吟","titledesc":"","collection":"","collectiondesc":"","poemindex":32},{"author":"崔國輔","charstyle":"近體詩","content":"洛陽梨花落如霰，河陽桃葉生復齊。\n坐惜玉樓春欲盡，紅綿粉絮裛妝啼。\n","id":58155,"chapter":"卷十二","chapternum":12,"title":"香風詞〈一作白紵辭〉","titledesc":"","collection":"","collectiondesc":"","poemindex":33},{"author":"崔國輔","charstyle":"近體詩","content":"江邊楓落菊花黄，少長登髙一望鄉。\n九日陶家雖載酒，三年楚客已沾裳。\n","id":58156,"chapter":"卷十二","chapternum":12,"title":"九日","titledesc":"","collection":"","collectiondesc":"","poemindex":34},{"author":"綦毋潛","charstyle":"古體詩","content":"幽意無斷絶此去隨所偶晩風吹行舟花落入谿口際夜轉西壑隔山望南斗潭煙飛溶溶林月低向後生事且瀰漫願為持竿叟","id":58157,"chapter":"卷十二","chapternum":12,"title":"春泛若耶谿","titledesc":"","collection":"","collectiondesc":"","poemindex":35},{"author":"綦毋潛","charstyle":"古體詩","content":"道林隠形勝，向背臨層霄。\n松覆山殿冷，花藏谿路遥。\n珊珊寳幡挂，焰焰明燈燒。\n遲日半空谷，春風連上潮。\n少慿水木興，暫令身心調。\n願謝攜手客，兹山禪誦饒。\n","id":58158,"chapter":"卷十二","chapternum":12,"title":"題鶴林寺","titledesc":"","collection":"","collectiondesc":"","poemindex":36},{"author":"綦毋潛","charstyle":"近體詩","content":"招提此山頂，下界不相聞。\n塔影挂清漢，鐘聲和白雲。\n觀空静室掩，行道衆香焚。\n且駐西來駕，人天日未曛。\n","id":58159,"chapter":"卷十二","chapternum":12,"title":"題靈隠寺山頂禪院","titledesc":"","collection":"","collectiondesc":"","poemindex":37},{"author":"綦毋潛","charstyle":"近體詩","content":"相逢此溪曲，勝託在烟霞。\n潭影竹間動，巖隂簷外斜。\n人言上皇代，犬吠武陵家。\n借問淹留日，春風滿若耶。\n","id":58160,"chapter":"卷十二","chapternum":12,"title":"若耶溪逢孔九","titledesc":"","collection":"","collectiondesc":"","poemindex":38},{"author":"綦毋潛","charstyle":"近體詩","content":"香刹夜忘歸，松清古殿扉。\n燈明方丈室，珠繫比丘衣。\n白月傳心静，青蓮喻法㣲。\n天花落不盡，處處鳥銜飛。\n","id":58161,"chapter":"卷十二","chapternum":12,"title":"宿龍興寺","titledesc":"","collection":"","collectiondesc":"","poemindex":39},{"author":"綦毋潛","charstyle":"近體詩","content":"西坂何繚繞，青林問子家。\n天寒噪野雀，日晩度城鴉。\n寂歴道傍樹，曈曨原上霞。\n兹情不可説，長恨隠淪賒。\n","id":58162,"chapter":"卷十二","chapternum":12,"title":"送儲十二還莊城","titledesc":"","collection":"","collectiondesc":"","poemindex":40},{"author":"薛據","charstyle":"古體詩","content":"日中望雙闕軒蓋揚飛塵鳴珮初罷朝自言皆近臣光華滿道路意氣安可親歸來宴髙堂廣筵羅八珍僕妾盡綺紈歌舞夜達晨四時固相代誰能久要津巳看覆前車未見易後輪丈夫須兼濟豈能樂一身君今皆得志肯顧憔悴人","id":58163,"chapter":"卷十二","chapternum":12,"title":"古興","titledesc":"","collection":"","collectiondesc":"","poemindex":41},{"author":"薛據","charstyle":"古體詩","content":"長江漫湯湯近海勢彌廣在昔胚渾凝融為百川泱地形失端倪天色潛滉瀁東南際萬里極目逺無象山影乍浮沈潮波忽來徃孤帆或不見棹歌猶想像日暮長風起客心空振蕩浦口霞未收潭心月初上林嶼㡬邅迴亭臯時偃仰嵗晏訪蓬瀛真遊非外奬","id":58164,"chapter":"卷十二","chapternum":12,"title":"西陵口觀海","titledesc":"","collection":"","collectiondesc":"","poemindex":42},{"author":"薛據","charstyle":"古體詩","content":"舊居在南山，夙駕自伊闕。\n榛莽相蔽虧，去爾漸超忽。\n散漫餘雪晴，蒼茫季冬月。\n寒風吹長林，白日原上没。\n懷抱曠莫伸，相知阻胡越。\n弱年好棲隠，鍊藥在巖窟。\n及此離垢氛，興來亦因物。\n末路期赤松，斯言庶不伐。\n","id":58165,"chapter":"卷十二","chapternum":12,"title":"出青門徃南山下别業","titledesc":"","collection":"","collectiondesc":"","poemindex":43},{"author":"薛據","charstyle":"古體詩","content":"明時無廢人廣厦無棄材良工不我顧有用寧自媒懷筞望君門嵗晏空遲迴秦城多車馬日夕飛塵埃伐皷千門啟鳴珂雙闕來我聞雷雨施天澤罔不該何意斯人徒棄之如死灰主好臣必効時禁權不開俗流實驕矜得志輕草萊文王賴多士漢帝資羣才一言並拜相片善咸居臺夫君何不遇為泣黄金臺","id":58166,"chapter":"卷十二","chapternum":12,"title":"懷哉行","titledesc":"","collection":"","collectiondesc":"","poemindex":44},{"author":"薛據","charstyle":"古體詩","content":"南登秦望山，目極大海空。\n朝陽半蕩漾，晃朗天水紅。\n谿壑争噴薄，江湖遞交通。\n而多漁商客，不悟嵗月窮。\n振緡迎早潮，弭棹𠉀長。\n風予本萍泛，者乘流任西。\n東茫茫天際，帆棲泊何時。\n同將尋㑹稽，迹從此訪任。\n","id":58167,"chapter":"卷十二","chapternum":12,"title":"登秦望山","titledesc":"","collection":"","collectiondesc":"","poemindex":45},{"author":"薛據","charstyle":"古體詩","content":"肅徒辭汝潁懷古獨悽然尚想文王化猶思巢父賢時移多讒巧大道竟誰傳况是疾風起悠悠旌斾懸征鳥無返翼歸流不停川已經霜雪下乃驗松栢堅回首望城邑迢迢間雲烟志士不傷物小人皆自妍感時惟責巳在道非怨天從此適樂土東歸知㡬年","id":58168,"chapter":"卷十二","chapternum":12,"title":"初去郡齋書懷","titledesc":"","collection":"","collectiondesc":"","poemindex":46},{"author":"薛據","charstyle":"古體詩","content":"日落草木隂舟徒泊江汜蒼茫萬象開合沓聞風水洄沿值漁翁䆗窱逢樵子雲開天宇静月明照萬里早雁湖上飛晨鐘海邊起獨坐嗟逺遊登岸望孤洲零落星欲盡朣朧氣漸收行藏空自秉智識仍未周伍胥既伏劒范蠡亦乘流歌竟鼓楫去三江多客愁","id":58169,"chapter":"卷十二","chapternum":12,"title":"泊震澤口","titledesc":"","collection":"","collectiondesc":"","poemindex":47},{"author":"薛據","charstyle":"近體詩","content":"十五能文西入秦，三十無家作路人。\n時命不將明主合，布衣空惹洛陽塵。\n","id":58170,"chapter":"卷十二","chapternum":12,"title":"早發上東門〈一作落第後口號〉","titledesc":"","collection":"","collectiondesc":"","poemindex":48},{"author":"丘為","charstyle":"古體詩","content":"絶頂一茅茨，直下三十里。\n扣關無僮僕，窺室唯案几。\n若非巾柴車，應是釣秋水。\n差池不相見，黽勉空仰止。\n草色新雨中，松聲晩窗裏。\n及兹契幽絶，自足蕩心耳。\n雖無賓主意，頗得清淨理。\n興盡方下山，何必待之子。\n","id":58171,"chapter":"卷十二","chapternum":12,"title":"尋西山隠者不遇","titledesc":"","collection":"","collectiondesc":"","poemindex":49},{"author":"丘為","charstyle":"古體詩","content":"結廬若耶裏，左右若耶水。\n無日不釣魚，有時向城市。\n谿中水流急，渡口水流寛。\n每得樵風便，徃來殊不難。\n一川草長緑，四時那得辨。\n裋褐衣妻兒，餘糧及雞犬。\n日暮鳥雀稀，稚子呼牛歸。\n住處無隣里，柴門獨掩扉。\n","id":58172,"chapter":"卷十二","chapternum":12,"title":"泛若耶溪","titledesc":"","collection":"","collectiondesc":"","poemindex":50},{"author":"丘為","charstyle":"古體詩","content":"日日湖水上好登湖上樓終年不向郭過午始梳頭嘗自愛杯酒得無相獻酬小童能膾鯉少妾事蓮舟每有南浦信仍期後月遊方春轉揺蕩孤興時淹留驄馬真傲吏翛然無所求晨趨玉階下心許滄江流少别如昨日何言經數秋應知方外事獨徃非悠悠","id":58173,"chapter":"卷十二","chapternum":12,"title":"湖中寄王侍御","titledesc":"","collection":"","collectiondesc":"","poemindex":51},{"author":"丘為","charstyle":"古體詩","content":"東風何時至，已緑湖上山。\n湖上春既早，田家日不閒。\n溝堘流水處，耒耜平蕪間。\n薄暮飯牛罷，歸來還閉關。\n","id":58174,"chapter":"卷十二","chapternum":12,"title":"題農夫廬舍","titledesc":"","collection":"","collectiondesc":"","poemindex":52},{"author":"丘為","charstyle":"近體詩","content":"日髙雞犬静，門掩向寒塘。\n夜竹深茅宇，秋亭冷石牀。\n住山年已逺，服藥壽偏長。\n虚棄浮生者，相逢益自傷。\n","id":58175,"chapter":"卷十二","chapternum":12,"title":"尋廬山崔徴君","titledesc":"","collection":"","collectiondesc":"","poemindex":53},{"author":"丘為","charstyle":"近體詩","content":"天末江城晚，登臨客望迷。\n春潮平島嶼，殘雨隔虹蜺。\n鳥與孤帆逺，煙和獨樹低。\n鄉山何處是，目斷廣陵西。\n","id":58176,"chapter":"卷十二","chapternum":12,"title":"登潤州城","titledesc":"","collection":"","collectiondesc":"","poemindex":54},{"author":"丘為","charstyle":"近體詩","content":"冷艷全欺雪，餘香乍入衣。\n春風且莫定，吹向玉階飛。\n","id":58177,"chapter":"卷十二","chapternum":12,"title":"左掖梨花","titledesc":"","collection":"","collectiondesc":"","poemindex":55},{"author":"祖詠","charstyle":"古體詩","content":"舊居東臯上，左右俯荒村。\n樵路前傍嶺，田家遥對門。\n歡娯始披拂，愜意在郊原。\n餘霽蕩川霧，新秋仍晝昏。\n攀條憩林麓，引水開泉源。\n稼穡豈云倦，桑麻今正繁。\n方求静者賞，偶與潛夫論。\n雞黍何必具，吾心知道尊。\n","id":58178,"chapter":"卷十二","chapternum":12,"title":"田家即事","titledesc":"","collection":"","collectiondesc":"","poemindex":56},{"author":"祖詠","charstyle":"古體詩","content":"前路入鄭郊，尚經百餘里。\n馬煩時欲歇，客歸程未已。\n落日桑柘隂，遥村煙火起。\n西還不遑宿，中夜渡涇水。\n","id":58179,"chapter":"卷十二","chapternum":12,"title":"夕次圃田店","titledesc":"","collection":"","collectiondesc":"","poemindex":57},{"author":"祖詠","charstyle":"近體詩","content":"四年不相見，相見復何為。\n握手言未畢，却令傷别離。\n升堂還駐馬，酌醴便呼兒。\n語黙自相對，安用旁人知。\n","id":58180,"chapter":"卷十二","chapternum":12,"title":"答王維留宿","titledesc":"","collection":"","collectiondesc":"","poemindex":58},{"author":"祖詠","charstyle":"近體詩","content":"晝眺伊川曲，巖間霽色明。\n淺沙平有路，流水漫無聲。\n浴鳥沿波聚，潛魚觸釣驚。\n更憐春岸緑，幽意滿前楹。\n","id":58181,"chapter":"卷十二","chapternum":12,"title":"陸渾水亭","titledesc":"","collection":"","collectiondesc":"","poemindex":59},{"author":"祖詠","charstyle":"近體詩","content":"宿雨朝來歇，空山天氣清。\n盤雲雙鶴下，隔水一蟬鳴。\n古道黄花落，平蕪赤燒生。\n茂陵雖有病，猶得伴君行。\n","id":58182,"chapter":"卷十二","chapternum":12,"title":"贈苗發員外","titledesc":"","collection":"","collectiondesc":"","poemindex":60},{"author":"祖詠","charstyle":"近體詩","content":"井邑連淮泗，南樓向晚過。\n望灘沙鷺起，尋㟁浴童歌。\n近海雲偏出，兼秋雨更多。\n明晨擬回棹，鄉思恨風波。\n","id":58183,"chapter":"卷十二","chapternum":12,"title":"泗上馮使君南樓作","titledesc":"","collection":"","collectiondesc":"","poemindex":61},{"author":"祖詠","charstyle":"近體詩","content":"别業居幽處，到來生隠心。\n南山當户牖，灃水映園林。\n屋覆經冬雪，庭昏未夕隂。\n寥寥人境外，閒坐聽春禽。\n","id":58184,"chapter":"卷十二","chapternum":12,"title":"蘇氏别業","titledesc":"","collection":"","collectiondesc":"","poemindex":62},{"author":"祖詠","charstyle":"近體詩","content":"相知有叔卿，訟簡夜彌清。\n旅泊倦愁卧，堂空聞曙更。\n風簾揺燭影，秋雨帯蟲聲。\n歸思那堪説，悠悠限洛城。\n","id":58185,"chapter":"卷十二","chapternum":12,"title":"宿陳留李少府揆㕔","titledesc":"","collection":"","collectiondesc":"","poemindex":63},{"author":"祖詠","charstyle":"近體詩","content":"梅福幽棲處，佳期不忘還。\n鳥啼當户竹，花繞傍池山。\n水氣侵堦冷，松隂覆座閒。\n寧知武陵趣，宛在市朝間。\n","id":58186,"chapter":"卷十二","chapternum":12,"title":"題韓少府水亭","titledesc":"","collection":"","collectiondesc":"","poemindex":64},{"author":"祖詠","charstyle":"近體詩","content":"蘭若無人到，真僧出復稀。\n苔侵行道席，雲濕坐禪衣。\n澗䑕縁香案，山蟬噪竹扉。\n世間長不見，寧止暫忘歸。\n","id":58187,"chapter":"卷十二","chapternum":12,"title":"題逺公經臺","titledesc":"","collection":"","collectiondesc":"","poemindex":65},{"author":"祖詠","charstyle":"近體詩","content":"自得中峰住，深林亦閉關。\n經秋無客到，入夜有僧還。\n暗澗泉聲小，荒岡樹影閒。\n髙窗不可望，星月滿空山。\n","id":58188,"chapter":"卷十二","chapternum":12,"title":"中峰居喜見苗發","titledesc":"","collection":"","collectiondesc":"","poemindex":66},{"author":"祖詠","charstyle":"近體詩","content":"楚山不可極，歸路但蕭條。\n海色晴看雨，江聲夜聽潮。\n劒留南斗近，書寄北風遥。\n為報空潭橘，無媒贈洛橋。\n","id":58189,"chapter":"卷十二","chapternum":12,"title":"江南旅情","titledesc":"","collection":"","collectiondesc":"","poemindex":67},{"author":"祖詠","charstyle":"近體詩","content":"纔入維揚郡，鄉關此路遥。\n林藏初過雨，風退欲歸潮。\n江火明沙岸，雲帆礙浦橋。\n客衣今日薄，寒氣近來饒。\n","id":58190,"chapter":"卷十二","chapternum":12,"title":"泊揚子津","titledesc":"","collection":"","collectiondesc":"","poemindex":68},{"author":"祖詠","charstyle":"近體詩","content":"江亭當廢國，秋景倍蕭騷。\n夕照明殘壘，寒潮漲古壕。\n就田看鶴大，隔水見僧髙。\n無限前朝事，醒吟易覺勞。\n","id":58191,"chapter":"卷十二","chapternum":12,"title":"晚泊金陵水亭","titledesc":"","collection":"","collectiondesc":"","poemindex":69},{"author":"祖詠","charstyle":"近體詩","content":"田家復近臣，行樂不違親。\n霽日園林好，清明煙火新。\n以文長㑹友，唯徳自成鄰。\n池照牕隂晩，杯香藥味春。\n簷前花覆地，竹外鳥窺人。\n何必桃源裏，深居作隠淪。\n","id":58192,"chapter":"卷十二","chapternum":12,"title":"清明宴司勲劉郎中别業","titledesc":"","collection":"","collectiondesc":"","poemindex":70},{"author":"祖詠","charstyle":"近體詩","content":"燕臺一望客心驚，簫鼓喧喧漢將營。\n萬里寒光生積雪，三邊曙色動危旌。\n沙塲烽火連胡月，海畔雲山擁薊城。\n少小雖非投筆吏，論功還欲請長纓。\n","id":58193,"chapter":"卷十二","chapternum":12,"title":"望薊門","titledesc":"","collection":"","collectiondesc":"","poemindex":71},{"author":"祖詠","charstyle":"近體詩","content":"終南隂嶺秀，積雪浮雲端。\n林表明霽色，城中増暮寒〈紀事云有司嘗以此題試詠詠賦四句即納于有司或詰之詠曰意盡〉。\n","id":58194,"chapter":"卷十二","chapternum":12,"title":"終南望餘雪","titledesc":"","collection":"","collectiondesc":"","poemindex":72},{"author":"張子容","charstyle":"古體詩","content":"林花發岸口氣色動江新此夜江中月流光花上春分明石潭裏宜照浣紗人","id":58195,"chapter":"卷十二","chapternum":12,"title":"春江花月夜","titledesc":"","collection":"","collectiondesc":"","poemindex":73},{"author":"張子容","charstyle":"古體詩","content":"交甫憐瑶珮仙妃難重期沈沈緑江晚惆悵碧雲姿初逢花上月言是弄珠時","id":58196,"chapter":"卷十二","chapternum":12,"title":"春江花月夜","titledesc":"","collection":"","collectiondesc":"","poemindex":74},{"author":"張子容","charstyle":"近體詩","content":"無雲天欲暮，輕鷁大江清。\n歸路烟中逺，迴舟月上行。\n傍潭窺竹暗，出嶼見沙明。\n更值㣲風起，乘流絲管聲。\n","id":58197,"chapter":"卷十二","chapternum":12,"title":"泛永嘉江日暮迴舟","titledesc":"","collection":"","collectiondesc":"","poemindex":75},{"author":"張子容","charstyle":"近體詩","content":"山繞樓臺出，溪通里閈斜。\n曽為謝客郡，多有逐臣家。\n海氣朝成雨，江天晩作霞。\n題書報賈誼，卑濕似長沙。\n","id":58198,"chapter":"卷十二","chapternum":12,"title":"永嘉即事寄贛縣袁少府瓘","titledesc":"","collection":"","collectiondesc":"","poemindex":76},{"author":"張子容","charstyle":"近體詩","content":"竄謫邊窮海，川原近惡谿。\n有時聞虎嘯，無夜不猿啼。\n地暖花長發，巖髙日易低。\n故鄉可憶處，遥指斗牛西。\n","id":58199,"chapter":"卷十二","chapternum":12,"title":"貶樂城尉日作","titledesc":"","collection":"","collectiondesc":"","poemindex":77},{"author":"張子容","charstyle":"近體詩","content":"逺客襄陽郡，來過海岸家。\n樽開栢葉酒，燈發九枝花。\n妙曲逢盧女，髙才得孟嘉。\n東山行樂意，非是競繁華。\n","id":58200,"chapter":"卷十二","chapternum":12,"title":"除夜樂城逢孟浩然","titledesc":"","collection":"","collectiondesc":"","poemindex":78},{"author":"張子容","charstyle":"近體詩","content":"東越相逢地，西亭送别津。\n風濤看解纜，雲海去愁人。\n鄉在桃林岸，山連楓樹春。\n因懐故園意，歸與孟家隣。\n","id":58201,"chapter":"卷十二","chapternum":12,"title":"送孟浩然歸襄陽","titledesc":"","collection":"","collectiondesc":"","poemindex":79},{"author":"張子容","charstyle":"近體詩","content":"五馬向西椒，重陽坐麗譙。\n徐州帯緑水，楚國在青霄。\n張幕連江樹，開筵接海潮。\n凌雲詞客語，迴雪舞人嬌。\n梅福慙仙吏，羊公賞下僚。\n新豐酒舊美，况是菊花朝。\n","id":58202,"chapter":"卷十二","chapternum":12,"title":"九日陪潤州邵使君登北固山","titledesc":"","collection":"","collectiondesc":"","poemindex":80},{"author":"崔宗之","charstyle":"古體詩","content":"凉風八九月白露滿空庭耿耿意不暢捎捎風葉聲思見雄俊士共話今古情李侯忽來儀把袂苦不早清論既抵掌玄談多絶倒分明楚漢事歴歴王霸道擔囊無俗物訪古千里餘袖有匕首劒懷中茂陵書雙眸光照人詞賦凌子虚酌酒絃素琴霜氣正凝潔平生心中事今日為君説我家有别業寄在嵩之陽明月出髙岑清溪澄素光雲散牕户静風吹松桂香子若同斯遊千載不相忘","id":58203,"chapter":"卷十二","chapternum":12,"title":"贈李十二白","titledesc":"","collection":"","collectiondesc":"","poemindex":81},{"author":"盧象","charstyle":"古體詩","content":"開山十餘里，青壁森相倚。\n欲識堯時天，東谿白雲是。\n雷聲轉幽壑，雲氣杳流水。\n澗影生蟲蛇，巖端翳檉梓。\n大道終不易，君恩曷能已。\n鶴羡無老時，龜言攝生理。\n浮年笑六甲，元化潛一指。\n未暇掃雲梯，空慚阮家子。\n","id":58204,"chapter":"卷十二","chapternum":12,"title":"題叔徴君東谿草堂","titledesc":"","collection":"","collectiondesc":"","poemindex":82},{"author":"盧象","charstyle":"古體詩","content":"今朝共遊者，得性閒未歸。\n已到仙人家，莫驚鷗鳥飛。\n水深嚴子釣，松挂巢父衣。\n雲氣轉幽寂，谿流無是非。\n名理未足羡，腥臊詎所希。\n自惟負貞意，何嵗當食薇。\n","id":58205,"chapter":"卷十二","chapternum":12,"title":"題叔徴君東谿草堂","titledesc":"","collection":"","collectiondesc":"","poemindex":83},{"author":"盧象","charstyle":"古體詩","content":"謝病始告歸依然入桑梓家人皆佇立相𠉀衡門裏儔類皆長年成人舊童子上堂家慶畢願與姻親邇論舊或餘悲思存且相喜田園轉蕪没但有寒泉水衰柳日蕭條秋光清邑里入門乍如客休騎非便止中飲顧王程離憂從此始","id":58206,"chapter":"卷十二","chapternum":12,"title":"八月十五日象自江東止田園移莊慶㑹未㡬歸汶上小弟幼妹尤悲其别兼賦是詩","titledesc":"","collection":"","collectiondesc":"","poemindex":84},{"author":"盧象","charstyle":"古體詩","content":"兩妹日長成，雙鬟皆及人。\n已能持寳瑟，自解掩羅巾。\n念昔别時小，未知疎與親。\n今來識離恨，掩淚方殷勤。\n","id":58207,"chapter":"卷十二","chapternum":12,"title":"八月十五日象自江東止田園移莊慶㑹未㡬歸汶上小弟幼妹尤悲其别兼賦是詩","titledesc":"","collection":"","collectiondesc":"","poemindex":85},{"author":"盧象","charstyle":"古體詩","content":"小弟更孩幼，歸來不相識。\n同居雖漸慣，見人猶黙黙。\n宛作越人言，殊鄉甘水食。\n别此最為難，淚盡有餘憶。\n","id":58208,"chapter":"卷十二","chapternum":12,"title":"八月十五日象自江東止田園移莊慶㑹未㡬歸汶上小弟幼妹尤悲其别兼賦是詩","titledesc":"","collection":"","collectiondesc":"","poemindex":86},{"author":"盧象","charstyle":"古體詩","content":"我年一何長，鬢髪日已白。\n俯仰天地間，能為㡬時客。\n惆悵故山雲，徘徊空日夕。\n何事與時人，東城復南陌。\n","id":58209,"chapter":"卷十二","chapternum":12,"title":"歎白髮","titledesc":"","collection":"","collectiondesc":"","poemindex":87},{"author":"盧象","charstyle":"古體詩","content":"雞鳴出東邑，馬倦登南巒。\n落日見桑柘，翳然丘中寒。\n鄰家多舊識，投暝來相看。\n且問春税苦，兼陳行路難。\n園塲近隂壑，草木易凋殘。\n峯晴雪猶積，澗深氷已團。\n浮名知何用，嵗晏不成歡。\n置酒共君飲，當歌聊自寛。\n","id":58210,"chapter":"卷十二","chapternum":12,"title":"鄉試後自鞏還田家因謝隣友見過之作","titledesc":"","collection":"","collectiondesc":"","poemindex":88},{"author":"盧象","charstyle":"近體詩","content":"籬中犬迎吠，出屋𠉀柴。\n扉嵗晏輸井，税山村人暮。\n歸晚田始家，食餘布成我。\n衣對此能無，事勞君問是。\n","id":58211,"chapter":"卷十二","chapternum":12,"title":"贈劉藍田","titledesc":"","collection":"","collectiondesc":"","poemindex":89},{"author":"盧象","charstyle":"近體詩","content":"中禁夕沈沈，幽篁别作林。\n色連雞樹近，影落鳳池深。\n為重凌霜節，能虚應物心。\n年年承雨露，長對紫庭隂。\n","id":58212,"chapter":"卷十二","chapternum":12,"title":"和徐侍郎叢篠詠〈一作蔣涣詩〉","titledesc":"","collection":"","collectiondesc":"","poemindex":90},{"author":"盧象","charstyle":"近體詩","content":"家居五原上，征戰是平生。\n獨負山西勇，誰當塞下名。\n死生遼海戰，雨雪薊門行。\n諸將封侯盡，論功獨不成。\n","id":58213,"chapter":"卷十二","chapternum":12,"title":"雜詩","titledesc":"","collection":"","collectiondesc":"","poemindex":91},{"author":"盧象","charstyle":"近體詩","content":"君家御溝上，垂柳夾朱門。\n列鼎㑹中貴，鳴珂朝至尊。\n死生在片議，窮達由一言。\n須識苦寒士，莫矜狐白温。\n","id":58214,"chapter":"卷十二","chapternum":12,"title":"雜詩","titledesc":"","collection":"","collectiondesc":"","poemindex":92},{"author":"盧象","charstyle":"近體詩","content":"經書滿腹中，吾識廣川翁。\n年老甘無位，家貧懶發䝉。\n人歸洙泗學，歌盛舞雩風。\n顧接諸生禮，三年事馬融。\n","id":58215,"chapter":"卷十二","chapternum":12,"title":"贈廣川馬先生","titledesc":"","collection":"","collectiondesc":"","poemindex":93},{"author":"盧象","charstyle":"近體詩","content":"髙唐㡬百里，樹色接陽臺。\n晩見江山霽，宵聞風雨來。\n雲從三峽起，天向數峯開。\n靈境信難見，輕舟那可回。\n","id":58216,"chapter":"卷十二","chapternum":12,"title":"峽中作","titledesc":"","collection":"","collectiondesc":"","poemindex":94},{"author":"盧象","charstyle":"近體詩","content":"江南氷不閉，山澤氣潛通。\n臘月聞山鳥，寒崖見蟄蟲。\n柳林春半合，荻笋亂無叢。\n回首金陵岸，依依向北風。\n","id":58217,"chapter":"卷十二","chapternum":12,"title":"竹里館","titledesc":"","collection":"","collectiondesc":"","poemindex":95},{"author":"盧象","charstyle":"近體詩","content":"長風起秋色，細雨含落暉。\n夕鳥向林去，晚帆相逐飛。\n蟲聲出亂草，水氣薄行衣。\n一别故鄉道，悠悠今始歸。\n","id":58218,"chapter":"卷十二","chapternum":12,"title":"永城使風","titledesc":"","collection":"","collectiondesc":"","poemindex":96},{"author":"盧象","charstyle":"近體詩","content":"夫君不得意，本自滄海來。\n髙足未云騁，虚舟空復迴。\n淮南楓葉落，灞岸桃花開。\n出處暫為耳，沈浮安繫哉。\n如何天覆物，還遣世遺才。\n欲識秦將漢，嘗聞王與裴。\n離筵對寒食，别雨乘春雷。\n㑹有徵書到，荷衣莫漫裁。\n","id":58219,"chapter":"卷十二","chapternum":12,"title":"送綦毋潛","titledesc":"","collection":"","collectiondesc":"","poemindex":97},{"author":"盧象","charstyle":"近體詩","content":"田家宜伏臘嵗晏子言歸石路雪初下荒村雞共飛東原多煙火北澗隠寒暉滿酌野人酒倦聞隣女機胡為困樵採㡬日罷朝衣","id":58220,"chapter":"卷十二","chapternum":12,"title":"送祖詠","titledesc":"","collection":"","collectiondesc":"","poemindex":98},{"author":"盧象","charstyle":"近體詩","content":"公門世業昌，才子冠裴王。\n出自平津邸，還為吏部郎。\n神仙餘氣色，列宿動輝光。\n夜直南宫静，朝趨北禁長。\n時人窺水鏡，明主賜衣裳。\n翰苑飛鸚鵡，天池待鳳凰。\n承歡疇日顧，未記後時傷。\n去去圖南逺，㣲才幸不忘。\n","id":58221,"chapter":"卷十二","chapternum":12,"title":"贈張均員外","titledesc":"","collection":"","collectiondesc":"","poemindex":99},{"author":"盧象","charstyle":"近體詩","content":"結髮𠉀旌，麾元戎復在。\n斯門開都䕶，府兵動羽林。\n兒黠寇多翻，覆謀臣有别。\n離智同天所，授恩共日相。\n隨漢使開賓，幕胡笳送酒。\n巵風霜迎馬，首雨雪事魚。\n麗上策應無，戰深情屬載。\n馳不應行萬，里明主寄安。\n","id":58222,"chapter":"卷十二","chapternum":12,"title":"宴别趙都䕶","titledesc":"","collection":"","collectiondesc":"","poemindex":100},{"author":"盧象","charstyle":"近體詩","content":"映竹時聞轉轆轤，當窗只見網蜘蛛。\n主人非病常髙卧，環堵䝉籠一老儒。\n","id":58223,"chapter":"卷十二","chapternum":12,"title":"同王維過崔處士林亭","titledesc":"","collection":"","collectiondesc":"","poemindex":101}]