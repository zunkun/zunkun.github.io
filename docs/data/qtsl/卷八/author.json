{
	"張說": {
		"author": "張說",
		"authordesc": "說字道濟洛陽人弱冠應詔舉累轉右補闕預脩三教珠英擢鳳閣舍人忤㫖流欽州中宗即位召拜兵部員外郎累拜兵部侍郎弘文館學士景雲中遷中書侍郎知政事進中書令封燕國公為姚崇所搆岀刺相州坐事左轉岳州開元中拜兵部尚書仍知政事又敇為朔方軍節度大使往巡五城後為集賢院學士尚書左丞相卒諡文貞說為文屬思精壯長於碑誌謫岳州後詩益悽惋謂得江山助云\n天寶遺事云張說母夢玉燕自東南飛來投入懐中而有孕生說果為宰相其至貴之祥也紀事云明皇封太山迴過金橋御路縈轉一望旌纛綿數十里上曰張說言我勒兵三十萬旌旗經五百里陜右上黨至於太原真才子也召吳道子韋無忝陳閎同製金橋圖"
	},
	"蘇頲": {
		"author": "蘇頲",
		"authordesc": "頲字廷碩武功人幼敏悟一覽千言舉進士累遷監察御史神龍中拜中書舍人父瓌同中書門下三品父子同掌樞密時以為榮開元中遷紫微侍郎與宋璟同知政事後知益州大都督府長史事卒諡曰文憲頲襲封許國公時稱小許公又與燕國公張說稱望畧同時號燕許\n紀事云瓌初未知頲一日有客詣瓌候於客次頲擁篲庭廡間遺落一文字客取視之乃詠崑崙奴詩云指如十挺墨耳似兩張匙異之良久瓌出與客淹留言詠以其詩問瓌何人豈非是宗庶之孽也瓌備言其事客驚訝之請瓌加禮收舉必蘇氏之令子也瓌稍稍親之有人獻兎懸於廊廡瓌召令詠之曰兎子死蘭彈將來挂竹竿試將明鏡照無異月中看瓌覽詩異之由是學問日新文章葢代及帝平内難日夕制詔絡繹無非頲之所作韋嗣立拜中書令瓌署官誥頲為之詞薛稷書時謂三絶\n東明觀道士周彦雲欲為其師立碑謂瓌曰成某志不過煩相君諸子五郎文〈頲也〉六郎書〈詵善八分〉七郎致石瓌大笑口不言而心服其公\n長安盛春遊頲製詩云飛埃結紅霧遊葢飄青雲明皇嘉賞以御花親揷其巾上當時榮之"
	}
}