{
	"沈佺期": {
		"author": "沈佺期",
		"authordesc": "佺期字雲鄉相州内黄人擢進士第長安中累遷通事舍人預修三教珠英再轉考功員外郎坐贓配流嶺表神龍中授起居郎加修文館直學士後歴中書舍人太子詹事\n新唐書云建安後訖江左詩律屢變至沈約庾信以音韻相婉附屬對精密及宋之問沈佺期尤加靡麗回忌聲病約句準篇如錦繡成文學者宗之號為沈宋語曰蘇李居前沈宋比肩\n紀事云張燕公說嘗謂佺期曰沈三兄詩須還他第一嘗侍宴為弄詞恱帝其詞云廻波爾時佺期流向嶺外生歸身名巳䝉齒錄袍笏未復牙緋帝恱因賜牙緋"
	},
	"宋之問": {
		"author": "宋之問",
		"authordesc": "之問字延清虢州弘農人弱冠知名尤善五言詩初徴令與楊炯分直内教俄授雒州參軍累轉尚方監丞預修三教珠英嘗扈從遊宴坐附張易之左遷瀧州參軍未幾逃還匿於雒陽人張仲之家仲之與駙馬都尉王同皎等謀殺武三思之問令兄子發其事以自購及同皎等獲罪起為鴻臚主簿由是深為義士所譏景龍中再轉考功員外郎時中宗增置修文館學士之問與薛稷杜審言等首膺其選尋轉越州長史睿宗即位以之問附張易之武三思配徙欽州先天中賜死於徙所友人武平一纂集其詩\n僧皎然云沈宋為有唐律之龜鑑情多興逺語麗為多真射鵰手使曹劉降格為之吾未知其孰勝"
	}
}