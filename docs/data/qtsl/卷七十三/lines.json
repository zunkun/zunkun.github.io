[{"id":23942,"chapter":"卷七十三","chapternum":73,"content":"欽定四庫全書","linenum":1,"tcsc":"tc","type":"章节说明","author":"","charstyle":"","uid":null,"taskid":1,"linetype":"bookdesc"},{"id":23943,"chapter":"卷七十三","chapternum":73,"content":"御定全唐詩録卷七十三","linenum":2,"tcsc":"tc","type":"章节说明","author":"","charstyle":"","uid":null,"taskid":1,"linetype":"bookdesc"},{"id":23944,"chapter":"卷七十三","chapternum":73,"content":"杜牧","linenum":3,"tcsc":"tc","type":"作者","author":"杜牧","charstyle":"","uid":null,"taskid":1,"linetype":"author"},{"id":23945,"chapter":"卷七十三","chapternum":73,"content":"牧字牧之京兆萬年人宰相佑之孫悰之從弟擢進士又舉制科沈傳師亷察江西宣州辟從事又為牛僧孺淮南節度推官掌書記擢監察御史分司東都授宣州團練判官入朝歴膳部比部員外郎並兼史職出牧黄池睦三州復遷司勲吏部員外乞外為湖州刺史徴拜考功郎中知制誥遷中書舎人先是祖佑有别墅樊川牧自吳興罷郡葺治之出中書直每遊其地常酒酣顧謂其甥集賢校理裴延翰曰司馬遷云自古富貴名磨滅者不可勝紀我不期富貴老為樊上翁要有數百首文章異日爾為我序號樊川集庶數千百年未隨此磨滅則樊川一禽魚一草木無恨矣及得恙盡捜詩文擲焚之留者纔十二三延翰復益以自所藏","linenum":4,"tcsc":"tc","type":"作者说明","author":"杜牧","charstyle":"","uid":null,"taskid":1,"linetype":"authordesc"},{"id":23946,"chapter":"卷七十三","chapternum":73,"content":"文筆傳之為樊川集史稱牧自負才畧喜論兵事擬致位公輔以時無右援者怏怏不平而終為人疎雋不拘細行其詩情致豪邁人號為小杜以别於少陵云","linenum":5,"tcsc":"tc","type":"作者说明","author":"杜牧","charstyle":"","uid":null,"taskid":1,"linetype":"authordesc"},{"id":23947,"chapter":"卷七十三","chapternum":73,"content":"紀事云吳武陵以杜牧阿房宫賦薦於崔郾遂登第郾東都放㮄西都過堂牧詩曰東都放㮄未花開三十三人走馬迴秦地少年多醸酒即將春色入闗來","linenum":6,"tcsc":"tc","type":"作者说明","author":"杜牧","charstyle":"","uid":null,"taskid":1,"linetype":"authordesc"},{"id":23948,"chapter":"卷七十三","chapternum":73,"content":"後村劉氏曰杜牧許渾同時然詩各自為體牧於唐律中嘗寓抝峭以矯時𡚁渾律切麗密或過牧而抑揚頓挫不及也","linenum":7,"tcsc":"tc","type":"作者说明","author":"杜牧","charstyle":"","uid":null,"taskid":1,"linetype":"authordesc"},{"id":23949,"chapter":"卷七十三","chapternum":73,"content":"古體詩","linenum":8,"tcsc":"tc","type":"古近体","author":"杜牧","charstyle":"古體詩","uid":null,"taskid":1,"linetype":"charstyle"},{"id":23950,"chapter":"卷七十三","chapternum":73,"content":"感懐詩〈時滄州用兵〉","linenum":9,"tcsc":"tc","type":"标题","author":"杜牧","charstyle":"古體詩","uid":null,"taskid":1,"linetype":"title"},{"id":23951,"chapter":"卷七十三","chapternum":73,"content":"髙文㑹隋季提劍徇天意扶持萬代人步驟三皇地聖云繼之神神仍用文治徳澤酌生靈沉酣薫骨髓旄頭騎箕尾風塵薊門起胡兵殺漢兵屍滿咸陽市宣皇走豪傑談笑開中否蟠聮兩河間燼萌終不弭號為精兵處齊蔡燕趙魏合環千里疆爭為一家事逆子嫁鹵孫西隣聘東里急熱同手足唱和如宫徴法制自作為禮文爭僭擬壓階螭鬭角畫屋龍交尾署紙日替名分財賞稱賜刳隍㰹萬尋繚垣叠千雉誓將付孱孫血絶然方已九廟仗神靈四海為輸委如何七十年汗赩含羞恥韓彭不再生英衛皆為鬼凶門爪牙輩穣穣如兒戲累聖但日吁閫外將誰寄屯田數十萬隄防常慴惴急征赴軍須厚賦資凶器因隳畫一法且逐隨時利流品極䝉尨網羅漸離弛戎狄日開張黎元愈憔悴邈矣逺太平蕭然盡煩費至於貞元來風流恣綺靡艱極泰循來元和聖天子元和聖天子英明湯武上茅茨覆宮殿封章綻帷帳伍旅拔雄兒夢卜庸真相勃雲走轟霆河南一平盪繼於長慶初燕趙終舁襁攜妻負子來北闕爭頓顙故老撫兒孫爾生今有望茹鯁喉尚隘負重力未壯坐幄無竒兵吞舟漏疎網骨添薊垣沙血漲滹沱浪秖云徒有征安能問無狀一日五諸侯奔亡如鳥徃取之難梯天失之易反掌蒼然太行路翦翦還榛莽闗西賤男子誓肉虜杯羮請數繫虜事誰其為我聴蕩蕩乾坤大曈曈日月明叱起文武業可以豁洪溟安得封域内長有扈苗征七十里百里彼亦何常爭徃徃念所至得醉愁蘇醒韜舌辱壯心呌閽無助聲聊書感懐韻焚之遺賈生","linenum":10,"tcsc":"tc","type":"内容","author":"杜牧","charstyle":"古體詩","uid":null,"taskid":1,"linetype":"content"},{"id":23952,"chapter":"卷七十三","chapternum":73,"content":"李甘詩","linenum":11,"tcsc":"tc","type":"标题","author":"杜牧","charstyle":"古體詩","uid":null,"taskid":1,"linetype":"title"},{"id":23953,"chapter":"卷七十三","chapternum":73,"content":"太和八九年訓注極虓虎潜身九地底轉上青天去四海鏡清澄千官雲片縷公私各閒暇追遊日相伍豈知禍亂根枝葉潜滋莽九年夏四月天誡若言語烈風駕地震獰雷驅猛雨夜於正殿階拔去千年樹吾君不省覺二凶日威武操持北斗柄開閉天門路森森明廷士縮縮循墻鼠平生負名節一旦如俘虜指名為鈎黨錮迹誰告訴喜無李杜誅敢憚髠鉗苦時當仲秋月日直曰庚午喧喧皆傳言明晨相登注予時與和鼎官班各持斧和鼎顧予云我死有處所當廷裂詔書退立須鼎俎君門曉日開赭案横霞布儼雅千官容勃鬱吾纍怒適屬命鄜將昨之傳者誤明日詔書下謫斥南荒去夜登青泥坂墜車傷左股病妻尚在牀稚子初離乳幽蘭思楚澤恨水啼湘渚怳怳三閭魂悠悠一千古其冬二兇敗渙汗開湯罟賢者須喪亡讒人尚堆堵予於後四年諌官事明主常欲雪幽寃於時一禆補拜章豈艱難膽薄多憂懼如何干斗氣竟作炎荒土題此涕滋筆以代投湘賦〈甘字和鼎官侍御史鄭注侍講禁中求為宰相朝廷譁言將用之甘倡言白麻出我必裂之既而麻出乃以趙儋為鄜坊節度使甘坐輕肆貶封卅司馬〉","linenum":12,"tcsc":"tc","type":"内容","author":"杜牧","charstyle":"古體詩","uid":null,"taskid":1,"linetype":"content"},{"id":23954,"chapter":"卷七十三","chapternum":73,"content":"杜秋娘詩〈并序〉","linenum":13,"tcsc":"tc","type":"标题","author":"杜牧","charstyle":"古體詩","uid":null,"taskid":1,"linetype":"title"},{"id":23955,"chapter":"卷七十三","chapternum":73,"content":"杜秋金陵女也年十五為李錡妾後錡叛滅籍之入宫有寵於景陵穆宗即位命秋為皇子傅姆皇子壯封漳王鄭注用事誣丞相欲去已者指王為根王被罪廢削秋因賜歸故里予過金陵感其窮且老為之賦詩","linenum":14,"tcsc":"tc","type":"标题说明","author":"杜牧","charstyle":"古體詩","uid":null,"taskid":1,"linetype":"titledesc"},{"id":23956,"chapter":"卷七十三","chapternum":73,"content":"京江水清滑生女白如脂其間杜秋娘不勞朱粉施老濞即山鑄後庭千雙眉秋持玉斚醉與唱金縷衣〈勸君莫惜金縷衣勸君須惜少年時花開堪折直須折莫待無花空折枝李錡長唱此詞〉濞既白首叛秋亦紅涙滋吳江落日渡灞㟁緑楊垂聮裾見天子盼眄獨依依椒壁懸錦幕鏡奩蟠蛟螭低鬟認新寵窈裊復融怡月上白璧門桂影涼參差金階露新重閒捻紫簫吹莓苔夾城路南苑雁初飛紅粉羽林仗獨賜辟邪旗歸來煮豹胎饜飫不能飴咸池昇日慶銅雀分香悲雷音後車逺事徃落花時燕禖得皇子壯髮緑緌緌畫堂授傅姆天人親捧持虎睛珠絡褓金盤犀鎮帷長楊射熊羆武帳弄啞咿漸抛竹馬劇稍出舞雞竒嶄嶄整冠珮侍宴坐瑶池眉宇儼圖畫神秀射朝暉一尺桐偶人江充知自欺王幽茅土削秋放故鄉歸觚稜拂斗極回首尚遲遲四朝三十載似夢復疑非潼闗識舊吏吏髪已如絲却喚吳江渡舟人那得知歸來四隣改茂苑草菲菲清血灑不盡仰天知問誰寒衣一疋素夜借隣人機我昨金陵過聞之為歔欷自古皆一貫變化安能推夏姬滅兩國逃作巫臣妻西子下姑蘇一舸逐鴟夷織室魏豹俘作漢太平基誤置代籍中兩朝尊母儀光武紹髙祖本係生唐兒珊瑚破髙齊作婢舂黄糜蕭后去揚州突厥為閼氏女子固不定士林亦難期射鈎後呼父釣翁王者師無國要孟子有人毁仲尼秦因逐客令柄歸丞相斯安知魏齊首見㫁簀中屍給喪蹶張輩廊廟冠峩危珥貂七葉貴何妨戎虜支蘇武却生返鄧通終死饑主張既難測翻覆亦其宜地盡有何物天外復何之指何為而捉足何為而馳耳何為而聴目何為而窺已身不自曉此外何思維因此一樽酒題作杜秋詩愁來獨長咏聊可以自貽","linenum":15,"tcsc":"tc","type":"内容","author":"杜牧","charstyle":"古體詩","uid":null,"taskid":1,"linetype":"content"},{"id":23957,"chapter":"卷七十三","chapternum":73,"content":"張好好詩〈并序〉","linenum":16,"tcsc":"tc","type":"标题","author":"杜牧","charstyle":"古體詩","uid":null,"taskid":1,"linetype":"title"},{"id":23958,"chapter":"卷七十三","chapternum":73,"content":"牧太和三年佐故吏部沈公江西幕好好年十三始以善歌來樂籍中後一嵗公移鎮宣城復置好好於宣城籍中後二嵗為沈著作述師以雙鬟納之後二嵗於洛陽東城重覩好好感舊傷懐故題詩贈之","linenum":17,"tcsc":"tc","type":"标题说明","author":"杜牧","charstyle":"古體詩","uid":null,"taskid":1,"linetype":"titledesc"},{"id":23959,"chapter":"卷七十三","chapternum":73,"content":"君為豫章姝十三纔有餘翠茁鳳生尾丹葉蓮含跗髙閣倚天半章江聮碧虚此地試君唱特使華筵鋪主公顧四座始訝來踟蹰吳娃起引贊低徊映長裾雙環可髙下纔過青羅襦盼盼乍垂袖一聲雛鳳呼繁絃迸闗紐塞管裂圓蘆衆音不能逐裊裊穿雲衢主人再三嘆謂言天下殊贈之天馬錦副以水犀梳龍沙㸔秋浪明月遊朱湖自此每相見三日已為疎玉質隨月滿艶態逐春舒絳唇漸輕巧雲步轉虚徐旌斾忽東下笙歌隨舳艫霜凋謝樓樹沙暖句溪蒲身外任塵土樽前極懽娛飄然集仙客〈著作嘗任集賢校理〉諷賦欺相如聘之碧瑶珮載以紫雲車洞閉水聲逺月髙蟾影孤爾來未幾嵗散盡髙陽徒洛城重相見婥婥為當壚恠我苦何事少年垂白鬚朋遊今在否落拓更能無門館慟哭後水雲秋景初斜日掛衰栁涼風生座隅灑盡滿衿涙短歌聊一書","linenum":18,"tcsc":"tc","type":"内容","author":"杜牧","charstyle":"古體詩","uid":null,"taskid":1,"linetype":"content"},{"id":23960,"chapter":"卷七十三","chapternum":73,"content":"惜春","linenum":19,"tcsc":"tc","type":"标题","author":"杜牧","charstyle":"古體詩","uid":null,"taskid":1,"linetype":"title"},{"id":23961,"chapter":"卷七十三","chapternum":73,"content":"春半年已除其餘强為有即此醉殘花便同嘗臘酒悵望送春杯殷勤掃花帚誰為駐東流年年長在手","linenum":20,"tcsc":"tc","type":"内容","author":"杜牧","charstyle":"古體詩","uid":null,"taskid":1,"linetype":"content"},{"id":23962,"chapter":"卷七十三","chapternum":73,"content":"村行","linenum":21,"tcsc":"tc","type":"标题","author":"杜牧","charstyle":"古體詩","uid":null,"taskid":1,"linetype":"title"},{"id":23963,"chapter":"卷七十三","chapternum":73,"content":"春半南陽西柔桑遍村塢娉娉垂栁風㸃㸃迴塘雨蓑唱牧牛兒籬窺蒨裙女半濕解征衫主人饋雞黍","linenum":22,"tcsc":"tc","type":"内容","author":"杜牧","charstyle":"古體詩","uid":null,"taskid":1,"linetype":"content"},{"id":23964,"chapter":"卷七十三","chapternum":73,"content":"題池州弄水亭","linenum":23,"tcsc":"tc","type":"标题","author":"杜牧","charstyle":"古體詩","uid":null,"taskid":1,"linetype":"title"},{"id":23965,"chapter":"卷七十三","chapternum":73,"content":"弄水亭前溪颭灔翠綃舞綺席草芊芊紫嵐峰伍伍螭蟠得形勢翬飛如軒户一鏡奩曲堤萬丸跳猛雨檻前燕雁棲枕上巴帆去叢筠侍修廊密蕙媚幽圃杉樹碧為幢花駢紅作堵停樽遲晩月咽咽上幽渚客舟耿孤燈萬里人夜語漫流罥苔槎饑鳬曬雪羽玄絲落釣餌氷鱗看吞吐㫁霓天帔垂狂燒漢旗怒曠朗半秋曉蕭瑟好風露光潔疑可攬欲以襟懐貯幽抱吟九歌羇情思湘浦四時皆異狀終日為良遇小山浸石稜撑舟入幽處孤歌倚桂巖晩酒眠松塢紆餘帶竹村蠶鄉足砧杵塍泉落環珮畦苗差纂組風俗知所尚豪强恥孤侮隣喪不相舂公租無詬負農時貴伏臘簪瑱事禮賂鄉校富華禮征行産强弩不能自勉去但媿來何暮故園漢上林信美非吾土","linenum":24,"tcsc":"tc","type":"内容","author":"杜牧","charstyle":"古體詩","uid":null,"taskid":1,"linetype":"content"},{"id":23966,"chapter":"卷七十三","chapternum":73,"content":"題宣州開元寺〈寺置於東晉時〉","linenum":25,"tcsc":"tc","type":"标题","author":"杜牧","charstyle":"古體詩","uid":null,"taskid":1,"linetype":"title"},{"id":23967,"chapter":"卷七十三","chapternum":73,"content":"南朝謝朓城東吴最深處前國去如鴻遺寺藏烟塢樓飛九十尺廊環四百柱髙髙下下中風繞松桂樹青苔照朱閣白鳥兩相語溪聲入僧夢月色暉粉堵閱景無旦夕憑欄有今古留我酒一樽前山看春雨","linenum":26,"tcsc":"tc","type":"内容","author":"杜牧","charstyle":"古體詩","uid":null,"taskid":1,"linetype":"content"},{"id":23968,"chapter":"卷七十三","chapternum":73,"content":"題寜州浮雲寺樓寄湖州張郎中","linenum":27,"tcsc":"tc","type":"标题","author":"杜牧","charstyle":"古體詩","uid":null,"taskid":1,"linetype":"title"},{"id":23969,"chapter":"卷七十三","chapternum":73,"content":"去春疎雨餘同倚朱欄語當時樓下水今日到何處恨如春草多事與孤鴻去楚㟁栁何窮别愁紛若絮","linenum":28,"tcsc":"tc","type":"内容","author":"杜牧","charstyle":"古體詩","uid":null,"taskid":1,"linetype":"content"},{"id":23970,"chapter":"卷七十三","chapternum":73,"content":"赴京初入汴口曉景即事先寄兵部李郎中","linenum":29,"tcsc":"tc","type":"标题","author":"杜牧","charstyle":"古體詩","uid":null,"taskid":1,"linetype":"title"},{"id":23971,"chapter":"卷七十三","chapternum":73,"content":"清淮控隋漕北走長安道檣影櫛櫛斜浪態迤迤好初旭紅可染明河澹如掃澤濶鳥來遲村饑人語早露蔓蟲絲多風蒲燕雛老秋思髙蕭蕭客愁長裊裊因懐京洛間官遊何草草什伍持津梁澒湧争追討翾便詎可尋幾秘安能考小人乏馨香上下將何禱惟有君子心顯豁知幽抱","linenum":30,"tcsc":"tc","type":"内容","author":"杜牧","charstyle":"古體詩","uid":null,"taskid":1,"linetype":"content"},{"id":23972,"chapter":"卷七十三","chapternum":73,"content":"長安送友人遊湖南","linenum":31,"tcsc":"tc","type":"标题","author":"杜牧","charstyle":"古體詩","uid":null,"taskid":1,"linetype":"title"},{"id":23973,"chapter":"卷七十三","chapternum":73,"content":"子性極弘和愚衷深褊狷相捨囂譊中吾過何由鮮楚國饒風煙湘㟁苦縈宛山密夕陽多人稀芳草逺青梅繁枝低斑筍新梢短奠哭𦵏魚人酒醒且眠飯","linenum":32,"tcsc":"tc","type":"内容","author":"杜牧","charstyle":"古體詩","uid":null,"taskid":1,"linetype":"content"},{"id":23974,"chapter":"卷七十三","chapternum":73,"content":"冬至日寄小姪阿宜詩","linenum":33,"tcsc":"tc","type":"标题","author":"杜牧","charstyle":"古體詩","uid":null,"taskid":1,"linetype":"title"},{"id":23975,"chapter":"卷七十三","chapternum":73,"content":"小姪名阿宜未得三尺長頭圓筋骨𦂳兩臉明且光去年學官人竹馬遶四廊指揮羣兒輩意氣何堅剛今年始讀書下口三五行隨兄旦夕去歛手整衣裳去嵗冬至日拜我立我傍祝爾願爾貴仍且夀命長今年我江外今日生一陽憶爾不可見祝爾傾一觴陽徳比君子初生甚微茫排隂出九地萬物隨開張一似小兒學日就復月將勤勤不自已二十能文章仕宦至公相致君作堯湯我家公相家劍珮嘗丁當舊第開朱門長安城中央第中無一物萬卷書滿堂家集二百編上下馳皇王多是撫州寫今來五紀强尚可與爾讀助爾為賢良經書刮根本史書閲興亡髙摘屈宋艶濃薫班馬香李杜泛浩浩韓柳摩蒼蒼近者四君子與古争强梁願爾一祝後讀書日日忙一日讀十紙一月讀一箱朝廷用文治大開官職塲願爾出門去取官如驅羊吾兄苦好古學問不可量晝居府中治夜歸書滿牀後貴有金玉必不為汝藏崔昭生崔芸李兼生窟郎堆錢一百屋破散何披猖今雖未即死餓凍幾欲僵參軍與縣尉塵土驚劻勷一語不中治笞箠身滿瘡官罷得絲髪好買百樹桑稅錢未輸足得米不敢嘗願爾聞我語懽喜入心腸大明帝宫闕杜曲我池塘我苦自潦倒看汝争翺翔總語諸小道此詩不可忘","linenum":34,"tcsc":"tc","type":"内容","author":"杜牧","charstyle":"古體詩","uid":null,"taskid":1,"linetype":"content"},{"id":23976,"chapter":"卷七十三","chapternum":73,"content":"送沈處士赴蘇州李中丞招以詩贈行","linenum":35,"tcsc":"tc","type":"标题","author":"杜牧","charstyle":"古體詩","uid":null,"taskid":1,"linetype":"title"},{"id":23977,"chapter":"卷七十三","chapternum":73,"content":"山城樹葉紅下有碧溪水溪橋向吳路酒旗誇酒美下馬此送君髙歌為君醉念君苞材能百工在城壘空山三十年鹿裘掛𥦗睡自言隴西公飄然我知已舉酒屬吴門今朝為君起懸弓三百斤嚢書數萬紙戰賊即戰賊為吏即為吏盡我所有無惟公之指使予曰隴西公滔滔大君子常思掄羣材一為國家治譬如匠見木礙眼皆不棄大者麤十圍小者細一指榍橛與棟梁施之皆有位忽然竪明堂一揮立能致予亦何為者亦受公恩紀處士常有言殘冦為犬豕常恨兩手空不得一馬箠今依隴西公如虎傅兩翅公非刺史材當坐巖廊地處士魁竒姿必展平生志東吴饒風光翠巘多名寺疎煙亹亹秋獨酌平生思因書問故人能忘批紙尾公或憶姓名為說多憔悴","linenum":36,"tcsc":"tc","type":"内容","author":"杜牧","charstyle":"古體詩","uid":null,"taskid":1,"linetype":"content"},{"id":23978,"chapter":"卷七十三","chapternum":73,"content":"郡齋獨酌〈黄州作〉","linenum":37,"tcsc":"tc","type":"标题","author":"杜牧","charstyle":"古體詩","uid":null,"taskid":1,"linetype":"title"},{"id":23979,"chapter":"卷七十三","chapternum":73,"content":"前年髩生雪今年鬚帶霜時節序鱗次古今同雁行甘英窮西海四萬到洛陽東南我所見北可計幽荒中畫一萬國角角棊布方地頑壓不穴天迥老不僵屈指百萬世過如霹靂忙人生落其内何者為彭殤促束自繫縛儒衣寛且長旗亭雪中過敢問當壚娘我愛李侍中標標七尺强白羽八扎弓䏶壓緑檀槍風前畧横陣紫髯分兩傍淮西萬虎士怒目不敢當功成賜宴麟徳殿猨超鶻掠廣毬塲三千宫女側頭看相排踏碎雙明璫旌竿幖幖旗㸌㸌意氣横鞭歸故鄉我愛朱處士三吴當中央罷亞〈䆉稏同〉百頃稻西風吹半黄尚可活鄉里豈惟滿囷倉後嶺翠撲撲前溪碧泱泱霧曉起鳬雁日晩下牛羊叔舅欲飲我社甕爾來嘗伯姊子欲歸彼亦有壺漿西阡下栁塢東陌繞荷塘姻親骨肉舍煙火遥相望太守政如水長官貪似狼征輸一云畢任爾自存亡我昔造其室羽儀鸞鶴翔交横碧流上竹映琴書牀出語無近俗堯舜禹武湯問今天子少誰人為棟梁我曰天子聖晉公提紀綱聨兵數十萬附海正誅滄謂言大義小不義取易卷席如探嚢犀甲吴兵鬭弓弩虵矛燕騎馳鋒鋩豈知三載幾百戰鈎車不得望其牆答云此山外有事同胡羌誰將國伐叛話與釣魚郎溪南重回首一逕出修篁爾來十三載斯人未曽忘徃徃自撫已涙下神蒼茫御史詔分洛舉趾何猖狂闕下諌官業拜疏無文章尋僧解幽夢乞酒緩愁腸豈為妻子計未去山林藏平生五色線願補舜衣裳絃歌教燕趙蘭芷浴河湟腥羶一掃灑兇狠皆披攘生人但眠食夀域富農桑孤吟志在此自亦笑荒唐江郡雨初霽刀好截秋光池邉成獨酌擁鼻菊枝香醺酣更唱太平曲仁聖天子夀無疆","linenum":38,"tcsc":"tc","type":"内容","author":"杜牧","charstyle":"古體詩","uid":null,"taskid":1,"linetype":"content"},{"id":23980,"chapter":"卷七十三","chapternum":73,"content":"自宣州赴官入京路逢裴坦判官歸宣州因題贈","linenum":39,"tcsc":"tc","type":"标题","author":"杜牧","charstyle":"古體詩","uid":null,"taskid":1,"linetype":"title"},{"id":23981,"chapter":"卷七十三","chapternum":73,"content":"敬亭山下百頃竹中有詩人小謝城城髙跨樓滿金碧下聴一溪寒水聲梅花落徑香繚繞雪白玉璫花下行縈風酒斾挂珠閣半醉遊人聞弄笙我初到此未三十頭腦釤利筋骨輕畫堂檀板秋拍碎一引有時聮十觥老閒腰下丈二組塵土髙懸千載名重遊髩白事皆改惟見東流春水平對酒不敢起逢君還眼明雲罍看人捧波臉任他横一醉六十日古來聞阮生是非離别際始見醉中情今日送君話前事髙歌引劍還一傾江湖酒伴如相問終老煙波不計程","linenum":40,"tcsc":"tc","type":"内容","author":"杜牧","charstyle":"古體詩","uid":null,"taskid":1,"linetype":"content"},{"id":23982,"chapter":"卷七十三","chapternum":73,"content":"池州送孟遲先軰","linenum":41,"tcsc":"tc","type":"标题","author":"杜牧","charstyle":"古體詩","uid":null,"taskid":1,"linetype":"title"},{"id":23983,"chapter":"卷七十三","chapternum":73,"content":"昔子來陵陽時當苦炎熱我雖在金臺頭角長垂折奉披塵意驚立語平生豁寺樓最鶱軒坐送飛鳥没一罇中夜酒半破前峰月煙院松飄蕭風廊竹交戞時步郭西南繚徑苔圓折好鳥響丁丁小溪光汃汃〈普八切〉籬落見娉婷機絲弄啞軋烟溼樹姿嬌雨餘山態活仲秋徃歴陽同上牛磯歇大江吞天去一練横坤抹千帆美滿風曉日殷鮮血歴陽裴太守襟韻苦超越鞔鼓畫麒麟看君擊狂節離袖颭應勞恨粉啼還咽明年忝諌官緑樹秦川濶子提健筆來勢若夸父渴九衢林馬撾千門織車轍秦臺破心膽黥陣驚毛髪子既屈一鳴余固宜三刖慵憂長者來病怯長街喝僧爐風雪夜相對眠一褐暖灰重擁瓶曉粥還分鉢青雲馬生角黄州使持節秦嶺望樊川祗得回頭别商山四皓祠心與樗蒱說大澤蒹葭風孤城狐兔窟且復考詩書無因見簮笏古訓屹如山古風冷刮骨周鼎列瓶罌荆璧横抛摋力盡不可取忽忽狂歌發三年未為苦兩郡非不達秋浦倚吴江去檝飛青鶻溪山好畫圖洞壑深閨闥竹岡森羽林花塢團宫纈景物非不佳獨坐如韝紲丹鵲東飛來喃喃送君札呼兒旋供衫走門空踏襪手把一枝物桂花香帶雪喜極至無言笑餘翻不恱人生直作百嵗翁亦是萬古一瞬中吾欲東召龍伯翁上天掲取北斗柄蓬萊頂上斡海水水盡到底看海空月於何處去日於何處來跳丸相趂走不住堯舜禹湯文武周孔皆為灰酌此一杯酒與君狂且歌離别豈足更闗意衰老相隨可奈何","linenum":42,"tcsc":"tc","type":"内容","author":"杜牧","charstyle":"古體詩","uid":null,"taskid":1,"linetype":"content"},{"id":23984,"chapter":"卷七十三","chapternum":73,"content":"近體詩","linenum":43,"tcsc":"tc","type":"古近体","author":"杜牧","charstyle":"近體詩","uid":null,"taskid":1,"linetype":"charstyle"},{"id":23985,"chapter":"卷七十三","chapternum":73,"content":"秋晚與沈十七舎人期遊樊川不至","linenum":44,"tcsc":"tc","type":"标题","author":"杜牧","charstyle":"近體詩","uid":null,"taskid":1,"linetype":"title"},{"id":23986,"chapter":"卷七十三","chapternum":73,"content":"邀侣以官解泛然成獨遊川光初媚日山色正矜秋野竹疎還密巗泉咽復流杜村連潏水晩步見垂鈎","linenum":45,"tcsc":"tc","type":"内容","author":"杜牧","charstyle":"近體詩","uid":null,"taskid":1,"linetype":"content"},{"id":23987,"chapter":"卷七十三","chapternum":73,"content":"揚州","linenum":46,"tcsc":"tc","type":"标题","author":"杜牧","charstyle":"近體詩","uid":null,"taskid":1,"linetype":"title"},{"id":23988,"chapter":"卷七十三","chapternum":73,"content":"煬帝雷塘上迷藏有舊樓誰家唱水調明月滿揚州駿馬宜閒出千金好暗遊喧闐醉年少半脫紫茸裘秋風放螢苑春草鬭雞臺金絡擎雕去鸞環拾翠來蜀船紅錦重越槖水沉堆處處皆華表淮王奈却迴","linenum":47,"tcsc":"tc","type":"内容","author":"杜牧","charstyle":"近體詩","uid":null,"taskid":1,"linetype":"content"},{"id":23989,"chapter":"卷七十三","chapternum":73,"content":"睦州","linenum":48,"tcsc":"tc","type":"标题","author":"杜牧","charstyle":"近體詩","uid":null,"taskid":1,"linetype":"title"},{"id":23990,"chapter":"卷七十三","chapternum":73,"content":"州在釣臺邉溪山實可憐有家皆掩映無處不潺湲好樹鳴幽鳥晴樓入野烟殘春杜陵客中酒落花前","linenum":49,"tcsc":"tc","type":"内容","author":"杜牧","charstyle":"近體詩","uid":null,"taskid":1,"linetype":"content"},{"id":23991,"chapter":"卷七十三","chapternum":73,"content":"題揚州禪智寺","linenum":50,"tcsc":"tc","type":"标题","author":"杜牧","charstyle":"近體詩","uid":null,"taskid":1,"linetype":"title"},{"id":23992,"chapter":"卷七十三","chapternum":73,"content":"雨過一蟬噪飄蕭松桂秋青苔滿堦砌白鳥故遲留暮靄生深樹斜陽下小樓誰知竹西路歌吹是揚州","linenum":51,"tcsc":"tc","type":"内容","author":"杜牧","charstyle":"近體詩","uid":null,"taskid":1,"linetype":"content"},{"id":23993,"chapter":"卷七十三","chapternum":73,"content":"代吴興妓春初寄薛軍事","linenum":52,"tcsc":"tc","type":"标题","author":"杜牧","charstyle":"近體詩","uid":null,"taskid":1,"linetype":"title"},{"id":23994,"chapter":"卷七十三","chapternum":73,"content":"霧泠侵紅粉春隂撲翠鈿自悲臨曉鏡誰與惜流年栁暗霏微雨花愁黯淡天金釵有幾隻抽當酒家錢","linenum":53,"tcsc":"tc","type":"内容","author":"杜牧","charstyle":"近體詩","uid":null,"taskid":1,"linetype":"content"},{"id":23995,"chapter":"卷七十三","chapternum":73,"content":"池州春送前進士蒯希逸","linenum":54,"tcsc":"tc","type":"标题","author":"杜牧","charstyle":"近體詩","uid":null,"taskid":1,"linetype":"title"},{"id":23996,"chapter":"卷七十三","chapternum":73,"content":"芳草復芳草㫁腸還㫁腸自然堪下涙何必更殘陽楚㟁千萬里燕鴻三兩行有家歸不得况舉别君觴","linenum":55,"tcsc":"tc","type":"内容","author":"杜牧","charstyle":"近體詩","uid":null,"taskid":1,"linetype":"content"},{"id":23997,"chapter":"卷七十三","chapternum":73,"content":"句溪夏日送盧霈秀才歸王屋山將欲赴舉","linenum":56,"tcsc":"tc","type":"标题","author":"杜牧","charstyle":"近體詩","uid":null,"taskid":1,"linetype":"title"},{"id":23998,"chapter":"卷七十三","chapternum":73,"content":"野店正分泊繭蠶初引絲行人碧溪渡繫馬緑楊枝苒苒跡始去悠悠心所期秋山念君别惆悵桂花時","linenum":57,"tcsc":"tc","type":"内容","author":"杜牧","charstyle":"近體詩","uid":null,"taskid":1,"linetype":"content"},{"id":23999,"chapter":"卷七十三","chapternum":73,"content":"吴宫詞","linenum":58,"tcsc":"tc","type":"标题","author":"杜牧","charstyle":"近體詩","uid":null,"taskid":1,"linetype":"title"},{"id":24000,"chapter":"卷七十三","chapternum":73,"content":"越兵驅綺羅越女唱吴歌宫燼花聲少臺荒麋跡多茱萸垂曉露菡蓞落秋波無遣君王醉滿城嚬翠蛾香逕繞吴宫千帆落照中鶴鳴山苦雨魚躍水多風城帶晩莎緑池連秋蓼紅當年國門外誰信伍員忠","linenum":59,"tcsc":"tc","type":"内容","author":"杜牧","charstyle":"近體詩","uid":null,"taskid":1,"linetype":"content"},{"id":24001,"chapter":"卷七十三","chapternum":73,"content":"早行","linenum":60,"tcsc":"tc","type":"标题","author":"杜牧","charstyle":"近體詩","uid":null,"taskid":1,"linetype":"title"},{"id":24002,"chapter":"卷七十三","chapternum":73,"content":"垂鞭信馬行數里未雞鳴林下帶殘夢葉飛時忽驚霜凝孤鶴迥月曉逺山横僮僕休辭險時平路復平","linenum":61,"tcsc":"tc","type":"内容","author":"杜牧","charstyle":"近體詩","uid":null,"taskid":1,"linetype":"content"},{"id":24003,"chapter":"卷七十三","chapternum":73,"content":"漁父","linenum":62,"tcsc":"tc","type":"标题","author":"杜牧","charstyle":"近體詩","uid":null,"taskid":1,"linetype":"title"},{"id":24004,"chapter":"卷七十三","chapternum":73,"content":"白髪滄浪上全忘是與非秋潭垂釣去夜月叩舷歸烟影侵蘆㟁潮㾗在竹扉終年狎鷗鳥來去且無機","linenum":63,"tcsc":"tc","type":"内容","author":"杜牧","charstyle":"近體詩","uid":null,"taskid":1,"linetype":"content"},{"id":24005,"chapter":"卷七十三","chapternum":73,"content":"昔事文皇帝三十二韻","linenum":64,"tcsc":"tc","type":"标题","author":"杜牧","charstyle":"近體詩","uid":null,"taskid":1,"linetype":"title"},{"id":24006,"chapter":"卷七十三","chapternum":73,"content":"昔事文皇帝叨官在諌垣奏章為得地齚齒負明恩金虎知難動毛釐亦恥言撩頭雖欲吐到口却成吞照膽常懸鏡窺天自戴盆周鍾既窕槬黥陣亦瘢痕鳳闕觚稜影仙盤曉日暾雨晴文石滑風暖㦸衣翻每慮號無告長憂駭不存隨行唯跼蹐出語但寒暄宫省咽喉任戈矛羽衛屯光塵皆影附車馬定西奔億萬持衡價錙銖挾契論堆時過北斗積處滿西園接棹隋河溢連蹄蜀棧刓漉空滄海水捜盡卓王孫鬭巧猴雕刺誇趫索挂跟狐威假白額梟嘯得黄昏馥馥芝蘭圃森森枳棘藩吠聲嗾國猘公議怯膺門竄逐諸丞相蒼茫逺帝閽一名為吉士誰免弔湘魂間世英明主中興道徳尊崑崗憐積火河漢注清源川口隄防决隂車鬼恠掀重雲開朗照九地雪幽寃我實剛腸者形甘短褐髠曽經觸蠆尾猶得凭熊軒杜若芳洲翠嚴光釣瀨喧溪山侵越角封壌盡吴根客恨縈春細鄉愁壓思繁祝堯千萬夀再拜揖餘罇","linenum":65,"tcsc":"tc","type":"内容","author":"杜牧","charstyle":"近體詩","uid":null,"taskid":1,"linetype":"content"},{"id":24007,"chapter":"卷七十三","chapternum":73,"content":"華清宫三十韻","linenum":66,"tcsc":"tc","type":"标题","author":"杜牧","charstyle":"近體詩","uid":null,"taskid":1,"linetype":"title"},{"id":24008,"chapter":"卷七十三","chapternum":73,"content":"繡嶺明珠殿層巒下繚墻仰窺雕檻影猶想赭袍光昔帝登封後中原自古强一千年際㑹三萬里農桑几席延堯舜軒墀立禹湯雷霆馳號令星斗煥文章釣築乗時用芝蘭在處芳北扉閒木索南面富循良至道思玄圃平居厭未央鈎陳裹巗谷文陛壓青蒼歌吹千秋節樓臺八月涼神仙髙縹緲環珮碎丁當泉暖涵窓鏡雲嬌惹粉嚢嫩嵐滋翠葆清渭照紅粧帖泰生靈夀歡娱嵗序長月聞仙曲調霓作舞衣裳雨露偏金穴乾坤入醉鄉玩兵師漢武迴手倒干將鯨鬛掀東海胡牙揭上陽喧呼馬嵬血零落羽林槍傾國留無路還魂怨有香蜀峰横慘澹秦樹逺微茫鼎重山難轉天扶業更昌望賢遺故老花蕚舊池塘徃事人誰問幽襟淚獨傷碧簷斜送日殷葉半凋霜迸水傾瑶砌疎風罅玉房塵埃羯鼓索片段荔枝筐鳥啄摧寒木蝸涎蠧畫梁孤烟知客恨遥起泰陵傍","linenum":67,"tcsc":"tc","type":"内容","author":"杜牧","charstyle":"近體詩","uid":null,"taskid":1,"linetype":"content"},{"id":24009,"chapter":"卷七十三","chapternum":73,"content":"為人題贈","linenum":68,"tcsc":"tc","type":"标题","author":"杜牧","charstyle":"近體詩","uid":null,"taskid":1,"linetype":"title"},{"id":24010,"chapter":"卷七十三","chapternum":73,"content":"我乏凌雲稱君無買笑金虚傳南國貌争奈五陵心桂席塵瑶珮瓊樓燼水沉凝魂輕薦夢低耳悔聴琴日落珠簾卷春寒錦幙深誰家樓上笛何處月明砧蘭徑飛蝴蝶筠籠語翠禽和簮抛鳳髻將涙入鴛衾的的添新恨迢迢絶好音文園終病渴休咏白頭吟","linenum":69,"tcsc":"tc","type":"内容","author":"杜牧","charstyle":"近體詩","uid":null,"taskid":1,"linetype":"content"},{"id":24011,"chapter":"卷七十三","chapternum":73,"content":"緑樹鶯鶯語平江燕燕飛枕前聞雁去樓上送春歸半月縆雙臉凝腰素一圍西墻苔漠漠南浦夢依依有恨簮花懶無憀鬭草稀雕籠長慘澹蘭畹漫芳菲鏡斂青蛾黛燈挑肌腕肥避人勻迸淚拖袖倚殘暉有貌雖桃李單栖足是非雲軿載馭去寒夜看裁衣","linenum":70,"tcsc":"tc","type":"内容","author":"杜牧","charstyle":"近體詩","uid":null,"taskid":1,"linetype":"content"},{"id":24012,"chapter":"卷七十三","chapternum":73,"content":"春末題池州弄水亭","linenum":71,"tcsc":"tc","type":"标题","author":"杜牧","charstyle":"近體詩","uid":null,"taskid":1,"linetype":"title"},{"id":24013,"chapter":"卷七十三","chapternum":73,"content":"使君四十四兩佩左銅魚為吏非為吏讀書底讀書晩花紅艶静髙樹緑隂初亭宇清無比溪山畫不如嘉賔能嘯咏官妓巧粧梳逐日愁皆碎隨時醉有餘偃須求五鼎陶祇愛吾廬趣向人皆異賢豪莫笑渠","linenum":72,"tcsc":"tc","type":"内容","author":"杜牧","charstyle":"近體詩","uid":null,"taskid":1,"linetype":"content"},{"id":24014,"chapter":"卷七十三","chapternum":73,"content":"朱坡","linenum":73,"tcsc":"tc","type":"标题","author":"杜牧","charstyle":"近體詩","uid":null,"taskid":1,"linetype":"title"},{"id":24015,"chapter":"卷七十三","chapternum":73,"content":"下杜鄉園古泉聲繞舎啼静思長慘切薄宦與乖暌北闕千門外南山午谷西倚川紅葉嶺連寺綠楊堤迥野翹霜鶴澄潭舞錦雞濤驚堆萬岫舸急轉千溪眉㸃萱芽嫩風條柳幄迷岸藤梢虺尾沙渚印麑蹄火燎湘桃塢波光碧繡畦日痕絙翠巘波影墮晴霓蝸壁斕斑蘚銀筵荳蔲泥洞雲生片叚苔徑繚髙低偃蹇松公老森嚴竹陣齊小蓮蛙欲語幽笋稚相攜漢館留餘址周臺接故蹊蟠蛟崗隠隠班雉草萋萋樹老蘿紆組岩深石啟閨侵窓紫桂茂拂面翠禽棲有計冠終挂無才筆漫提自塵何太甚休笑觸籓羝","linenum":74,"tcsc":"tc","type":"内容","author":"杜牧","charstyle":"近體詩","uid":null,"taskid":1,"linetype":"content"},{"id":24016,"chapter":"卷七十三","chapternum":73,"content":"許七侍御棄官東歸瀟灑江南頗聞自適髙秋企望題詩寄贈十韻","linenum":75,"tcsc":"tc","type":"标题","author":"杜牧","charstyle":"近體詩","uid":null,"taskid":1,"linetype":"title"},{"id":24017,"chapter":"卷七十三","chapternum":73,"content":"天子繡衣吏東吳美退居有園同庾信避事學相如蘭畹晴香嫩筠溪翠影疎江山九秋後風月六朝餘錦肆開詩軸青嚢結道書霜岩紅薜荔露沼白芙渠睡雨髙梧密棊燈小閣虚凍醪元亮秫寒鱠季鷹魚塵意迷今古雲情識卷舒他年雪中棹陽羡訪吾廬〈余義興縣近有水榭〉","linenum":76,"tcsc":"tc","type":"内容","author":"杜牧","charstyle":"近體詩","uid":null,"taskid":1,"linetype":"content"},{"id":24018,"chapter":"卷七十三","chapternum":73,"content":"題吳興消暑樓十二韻","linenum":77,"tcsc":"tc","type":"标题","author":"杜牧","charstyle":"近體詩","uid":null,"taskid":1,"linetype":"title"},{"id":24019,"chapter":"卷七十三","chapternum":73,"content":"晴日登攀好危樓物象饒一溪通四境萬岫遶層霄鳥翼舒華屋魚鱗掉短橈浪花機乍織雲葉匠新雕臺榭羅嘉卉城池敞麗譙蟾蜍來作檻螮蝀引成橋燕任隨秋葉人空集早潮楚鴻行盡直沙鷺立偏翹暮角凄遊旅清歌慘泬寥景牽遊目困愁託酒腸銷逺吹流松韻殘陽渡柳梢時陪庾公賞還悟脫煩囂〈按吴興無潮亦趂韻及之耳〉","linenum":78,"tcsc":"tc","type":"内容","author":"杜牧","charstyle":"近體詩","uid":null,"taskid":1,"linetype":"content"},{"id":24020,"chapter":"卷七十三","chapternum":73,"content":"和裴傑秀才新櫻桃","linenum":79,"tcsc":"tc","type":"标题","author":"杜牧","charstyle":"近體詩","uid":null,"taskid":1,"linetype":"title"},{"id":24021,"chapter":"卷七十三","chapternum":73,"content":"新果真瓊液人應宴紫蘭圓疑竊龍頷色巳奪雞冠逺火微微辨繁星歴歴看茂先知味好曼倩恨偷難忍用烹騂酪從將玩玉盤流年如可駐何必九華丹","linenum":80,"tcsc":"tc","type":"内容","author":"杜牧","charstyle":"近體詩","uid":null,"taskid":1,"linetype":"content"},{"id":24022,"chapter":"卷七十三","chapternum":73,"content":"御定全唐詩錄卷七十三","linenum":81,"tcsc":"tc","type":"章节说明","author":"杜牧","charstyle":"近體詩","uid":null,"taskid":1,"linetype":"bookdesc"}]