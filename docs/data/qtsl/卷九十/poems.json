[{"author":"方干","charstyle":"近體詩","id":18044,"chapter":"卷九十","chapternum":90,"title":"鏡中别業","titledesc":"","content":"寒山壓鏡心此處是家林梁燕窺春醉嵒𤠔學夜吟雲連平地起月向白波沉猶自聞鐘角棲身可在深世人如不容吾自縱天慵落葉憑風掃香秔倩水舂花朝連郭霧雪夜隔湖鐘身外能無事頭宜白此峯","collection":"","collectiondesc":"","poemindex":1},{"author":"方干","charstyle":"近體詩","id":18045,"chapter":"卷九十","chapternum":90,"title":"山中即事","titledesc":"","content":"趨世非身事山中適性情野花多異色幽鳥少凡聲樹影搜凉卧苔光破碧行閒尋採藥處仙路漸分明","collection":"","collectiondesc":"","poemindex":2},{"author":"方干","charstyle":"近體詩","id":18046,"chapter":"卷九十","chapternum":90,"title":"過黄州作","titledesc":"","content":"弭節齊安郡孤城百戰殘傍村林有虎帶郭縣無官暮角梅花怨清江桂影寒黍離縁底事撩我起長嘆","collection":"","collectiondesc":"","poemindex":3},{"author":"方干","charstyle":"近體詩","id":18047,"chapter":"卷九十","chapternum":90,"title":"冬夜泊僧舍","titledesc":"","content":"江東寒近臘野寺水天昏無酒能消夜隨僧早閉門照牆燈焰細著瓦雨聲繁漂泊仍千里清吟欲斷魂","collection":"","collectiondesc":"","poemindex":4},{"author":"方干","charstyle":"近體詩","id":18048,"chapter":"卷九十","chapternum":90,"title":"東溪别業寄段郎中","titledesc":"","content":"前山含逺翠羅列在窓中盡日無人到一樽誰與同涼隨蓮葉雨暑避栁條風豈分長岑寂明時有至公","collection":"","collectiondesc":"","poemindex":5},{"author":"方干","charstyle":"近體詩","id":18049,"chapter":"卷九十","chapternum":90,"title":"寄石湓清越上人","titledesc":"","content":"寺處唯髙僻雲生石枕前静吟因得句獨夜不妨禪牕接停猿樹嵒飛洗鶴泉相思有書札俱倩獵人傳","collection":"","collectiondesc":"","poemindex":6},{"author":"方干","charstyle":"近體詩","id":18050,"chapter":"卷九十","chapternum":90,"title":"送姚合貟外赴金州","titledesc":"","content":"受詔從華省開旗發帝州野烟新驛曙殘照古山秋樹勢連巴没江聲入楚流唯應化行後吟句上閒樓","collection":"","collectiondesc":"","poemindex":7},{"author":"方干","charstyle":"近體詩","id":18051,"chapter":"卷九十","chapternum":90,"title":"經周處士故居","titledesc":"","content":"愁吟與獨行何事不傷情乆立釣魚處唯聞啼鳥聲山蔬和草嫩海樹入籬生吾在兹溪上懷君恨不平","collection":"","collectiondesc":"","poemindex":8},{"author":"方干","charstyle":"近體詩","id":18052,"chapter":"卷九十","chapternum":90,"title":"過朱恊律故山","titledesc":"","content":"地下無餘恨人間得盛名殘篇續大雅稚子托諸生度日山空暮縁溪鶴自鳴難收故交意寒笛一聲聲","collection":"","collectiondesc":"","poemindex":9},{"author":"方干","charstyle":"近體詩","id":18053,"chapter":"卷九十","chapternum":90,"title":"山中言事","titledesc":"","content":"日與村家事漸同燒松啜茗學鄰翁池塘月撼芙蕖浪牕户涼生薜茘風書幌晝昏嵐氣裏巢枝夜折雪聲中山隂釣叟無知巳窺鏡撏多鬢欲空\n欹枕亦吟行亦醉卧吟行醉更何營貧來猶有故琴在老去不過新髪生山鳥踏枝紅果落家僮引釣白魚驚潛夫自有孤雲侣可要王侯知姓名","collection":"","collectiondesc":"","poemindex":10},{"author":"方干","charstyle":"近體詩","id":18054,"chapter":"卷九十","chapternum":90,"title":"鑑湖西島言事","titledesc":"","content":"慵拙幸便荒僻地縱聴猿鳥亦何愁偶斟藥酒欺梅雨却著寒衣過麥秋歳計有時添橡實生涯一半在漁舟世人若便無知巳應向此溪成白頭","collection":"","collectiondesc":"","poemindex":11},{"author":"方干","charstyle":"近體詩","id":18055,"chapter":"卷九十","chapternum":90,"title":"初歸鏡中寄陳端公","titledesc":"","content":"去歳離家今歳歸孤帆夢向鳥前飛必知蘆笋侵沙井兼被藤花占石磯雲島採茶常失路雪龕中酒不關扉故交若問逍遥事玄冕何曽勝葦衣","collection":"","collectiondesc":"","poemindex":12},{"author":"方干","charstyle":"近體詩","id":18056,"chapter":"卷九十","chapternum":90,"title":"湖北有茅齋湖西有松島輕棹往返頗諧素心因成四韻","titledesc":"","content":"湖北湖西往復還朝昏只處自由間暑天移榻就深竹月夜乘舟歸淺山遶砌紫鱗欹枕釣垂簷野果隔窗攀古賢暮齒方如此多笑愚儒鬢未斑","collection":"","collectiondesc":"","poemindex":13},{"author":"方干","charstyle":"近體詩","id":18057,"chapter":"卷九十","chapternum":90,"title":"自縉雲赴郡溪流百里輕棹一發曽不崇朝叙事四韻寄獻段郎中","titledesc":"","content":"激箭溪湍勢莫憑飄然一葉若為乗仰瞻青壁開天罅斗轉寒灣避石稜巢鳥夜驚離島樹啼猿晝怯下嵒藤此中明日尋知巳恐似龍門不易登","collection":"","collectiondesc":"","poemindex":14},{"author":"方干","charstyle":"近體詩","id":18058,"chapter":"卷九十","chapternum":90,"title":"路入剡中作","titledesc":"","content":"截灣衝瀨片帆通髙枕微吟到剡中掠草並飛憐燕子停橈獨飲學漁翁波濤漫撼長潭月楊桺斜穿一㟁風便擬乗槎應去得仙源直恐接星東","collection":"","collectiondesc":"","poemindex":15},{"author":"方干","charstyle":"近體詩","id":18059,"chapter":"卷九十","chapternum":90,"title":"睦州呂郎中郡中環溪亭","titledesc":"","content":"為是仙才登望處風光便是武陵春閒花半落猶迷蝶白鳥雙飛不避人樹影興餘侵枕簟荷香坐久着衣巾暫來此地非多日明主那容借寇恂","collection":"","collectiondesc":"","poemindex":16},{"author":"方干","charstyle":"近體詩","id":18060,"chapter":"卷九十","chapternum":90,"title":"題睦州郡中千峰榭","titledesc":"","content":"豈知平地似天台朱户深沈别徑開曵響露蟬穿樹去斜行沙鳥向池來窗中早月當琴榻墻上秋山入酒盃何事此中如世外應縁羊祜是仙才","collection":"","collectiondesc":"","poemindex":17},{"author":"方干","charstyle":"近體詩","id":18061,"chapter":"卷九十","chapternum":90,"title":"再題路支使南亭","titledesc":"","content":"行處避松兼礙石即須門徑落斜開愛邀舊友看漁釣貪聽新禽駐酒杯樹影不隨明月去溪聲常送落花來睡時分得江淹夢五色毫端弄逸才","collection":"","collectiondesc":"","poemindex":18},{"author":"方干","charstyle":"近體詩","id":18062,"chapter":"卷九十","chapternum":90,"title":"題越州袁秀才林亭","titledesc":"","content":"清邃林亭指畫開幽巖别𣲖像天台坐牽蕉葉題詩句醉觸藤花落酒杯白鳥不歸山裏去紅鱗多自鏡中來終年此地為吟侶早起尋君薄暮囬","collection":"","collectiondesc":"","poemindex":19},{"author":"方干","charstyle":"近體詩","id":18063,"chapter":"卷九十","chapternum":90,"title":"題桐廬謝逸人江居","titledesc":"","content":"清世髙眠無一事五侯勲盛欲如何湖邉倚杖寒吟苦石上横琴夜醉多鳥自樹梢隨果落人從牕外卸帆過由來朝市為真隠可要棲身向薜蘿","collection":"","collectiondesc":"","poemindex":20},{"author":"方干","charstyle":"近體詩","id":18064,"chapter":"卷九十","chapternum":90,"title":"旅次洋州寓居郝氏林亭","titledesc":"","content":"舉目縱然非我有思量似在故山時鶴盤逺勢投孤嶼蟬曳殘聲過别枝凉月照窗欹枕倦澄泉遶石泛觴遲青雲未得平行去夢到江南身旅羇","collection":"","collectiondesc":"","poemindex":21},{"author":"方干","charstyle":"近體詩","id":18065,"chapter":"卷九十","chapternum":90,"title":"題法華寺絶頂禪家壁","titledesc":"","content":"蒼翠岧嶤逼窅㝠下方雷雨上方晴飛流便向砌邉挂片月影從窗外行馴鹿不知誰結侣野禽多是自呼名只應禪者無來去坐看千山白髪生","collection":"","collectiondesc":"","poemindex":22},{"author":"方干","charstyle":"近體詩","id":18066,"chapter":"卷九十","chapternum":90,"title":"書法華寺上方禪壁","titledesc":"","content":"砌下松顛有鶴棲孤猨亦在鶴邉啼卧聞雷雨歸巖早坐見星辰去地低一徑穿縁應就郭千花掩映似無溪是非生死多憂惱此日蒙師為破迷","collection":"","collectiondesc":"","poemindex":23},{"author":"方干","charstyle":"近體詩","id":18067,"chapter":"卷九十","chapternum":90,"title":"題龍泉寺絶頂","titledesc":"","content":"未明先見海底日良久逺雞方報晨古樹含風長帶雨寒巖四月始知春中天氣爽星河近下界時豊雷雨匀前後登臨思無盡年年改換去來人","collection":"","collectiondesc":"","poemindex":24},{"author":"方干","charstyle":"近體詩","id":18068,"chapter":"卷九十","chapternum":90,"title":"題報恩寺上方","titledesc":"","content":"客來先上上方看眼界無窮世界寛嵒溜噴空晴似雨林蘿礙日夏多寒衆山迢遞皆相疊一路髙低不記盤清峭關心惜歸去他時夢到亦難判","collection":"","collectiondesc":"","poemindex":25},{"author":"方干","charstyle":"近體詩","id":18069,"chapter":"卷九十","chapternum":90,"title":"題寳林山禪院","titledesc":"","content":"山捧亭臺郭遶山遥盤蒼翠到山巔嵒中古井雖通海窟裏隂雲不上天羅列衆星依木末周廻萬室在簷前我來可要歸禪老一寸寒灰已達禪","collection":"","collectiondesc":"","poemindex":26},{"author":"方干","charstyle":"近體詩","id":18070,"chapter":"卷九十","chapternum":90,"title":"題澄聖塔院上方","titledesc":"","content":"地靈真是饒雲雨杉檜老於雲雨間只訝窗中常見海方知砌下更多山逺泉勢曲猶須引野果枝低可要攀若把重門諭玄寂何妨善閉却無關","collection":"","collectiondesc":"","poemindex":27},{"author":"方干","charstyle":"近體詩","id":18071,"chapter":"卷九十","chapternum":90,"title":"陪王大夫泛湖","titledesc":"","content":"去去凌晨廻見星木蘭舟穏画橈輕白波潭上魚龍氣紅樹林中雞犬聲密炬燒殘銀漢昃羽觴飛急玉山傾此時檢㸃諸名士却是漁翁無姓名","collection":"","collectiondesc":"","poemindex":28},{"author":"方干","charstyle":"近體詩","id":18072,"chapter":"卷九十","chapternum":90,"title":"和于中丞登扶風亭","titledesc":"","content":"避石攀蘿歸不迷行時舉歩似丹梯東軒海日已先照下界晨雞猶未啼郭裏雲山全占寺村前竹樹半藏溪謝公吟望多來此此地應將峴首齊","collection":"","collectiondesc":"","poemindex":29},{"author":"方干","charstyle":"近體詩","id":18073,"chapter":"卷九十","chapternum":90,"title":"陽亭言事獻漳州于使君","titledesc":"","content":"重疊山前對酒罇騰騰兀兀度朝昏平明疎磬白雲寺遥夜孤砧紅葉村去鳥豈知烟樹逺驚魚應覺露荷翻旅人寄食逢黄菊每見北辰思故園","collection":"","collectiondesc":"","poemindex":30},{"author":"方干","charstyle":"近體詩","id":18074,"chapter":"卷九十","chapternum":90,"title":"茒山贈洪拾遺","titledesc":"","content":"聖代諫臣停諫舌求歸故里傲雲霞溪頭講樹纜漁艇篋裏朝衣輸酒家但愛身閒辭禄俸那嫌歲計在桑麻我來幸與諸生異問答時容近絳紗","collection":"","collectiondesc":"","poemindex":31},{"author":"方干","charstyle":"近體詩","id":18075,"chapter":"卷九十","chapternum":90,"title":"贈處州段郎中","titledesc":"","content":"幸見仙才領郡初郡城孤峭似山居杉蘿色裏遊亭榭瀑布聲中閱簿書德重自將天子合情髙元與世人疎寒潭是處清連底賔席何心望食魚","collection":"","collectiondesc":"","poemindex":32},{"author":"方干","charstyle":"近體詩","id":18076,"chapter":"卷九十","chapternum":90,"title":"贈山隂崔明府","titledesc":"","content":"用心何况兩衙間退食孜孜亦不閒壓酒曬書猶檢㸃修琴取藥似交關笙歌入夜舟中月花木如春縣裏山平叔正堪湯餅試風流不合問年顔","collection":"","collectiondesc":"","poemindex":33},{"author":"方干","charstyle":"近體詩","id":18077,"chapter":"卷九十","chapternum":90,"title":"賊退後贈劉將軍","titledesc":"","content":"非唯吳起與穰苴今古推排盡不如白馬知無髀上肉黄巾泣向箭頭書二年戰地成桑茗千里荒榛作比閭功業更多身轉貴佇看幢節引戎車","collection":"","collectiondesc":"","poemindex":34},{"author":"方干","charstyle":"近體詩","id":18078,"chapter":"卷九十","chapternum":90,"title":"贈華隂隠者","titledesc":"","content":"少微夜夜當仙掌更有何人在此居花月舊應看浴鶴松蘿本自伴刪書素琴醉去經宵枕衰髪寒來向日梳故國多年歸未遂因逢此地憶吾廬","collection":"","collectiondesc":"","poemindex":35},{"author":"方干","charstyle":"近體詩","id":18079,"chapter":"卷九十","chapternum":90,"title":"贈天台葉尊師","titledesc":"","content":"莫見平明離少室須知薄暮入天台常時𢜤縮山川去有夜自擕星月來靈藥不知何代得古松應是長年栽先生暗笑看碁者半局碁邉白髪催","collection":"","collectiondesc":"","poemindex":36},{"author":"方干","charstyle":"近體詩","id":18080,"chapter":"卷九十","chapternum":90,"title":"送孫百篇遊天台","titledesc":"","content":"東南雲路落斜行入樹穿村見赤城逺近常時皆藥氣髙低無處不泉聲映巖日向牀頭没濕燭雲從柱底生更有仙花與靈鳥恐君多半未知名","collection":"","collectiondesc":"","poemindex":37},{"author":"方干","charstyle":"近體詩","id":18081,"chapter":"卷九十","chapternum":90,"title":"送鄭台處士歸絳巖","titledesc":"","content":"榮啓先生挾琴去厭尋靈勝憶嵒棲白猿垂樹窗邉月紅鯉驚鈎竹外溪慣採藥苖供野饌曽書蕉葉寄新題古賢猶愴河梁别末可怱怱便解擕","collection":"","collectiondesc":"","poemindex":38},{"author":"方干","charstyle":"近體詩","id":18082,"chapter":"卷九十","chapternum":90,"title":"許貟外新陽别墅","titledesc":"","content":"蘭汀橘島映亭臺不是經心即手栽滿閣白雲随雨去一池寒月逐潮來小松出屋和巢長新徑通村避笋開桺絮風前欹枕卧荷花香裏釣魚回園中認葉分靈草簷下攀枝落野梅莫恣髙情求逸思須防急詔用長才若因螢火終殘卷便把漁歌送幾杯多謝郢中賢太守常時譚笑許趨陪","collection":"","collectiondesc":"","poemindex":39},{"author":"方干","charstyle":"近體詩","id":18083,"chapter":"卷九十","chapternum":90,"title":"衢州别李秀才","titledesc":"","content":"千山紅樹萬山雲把酒相看日又曛一曲離歌兩行淚更知何處再逢君","collection":"","collectiondesc":"","poemindex":40},{"author":"方干","charstyle":"近體詩","id":18084,"chapter":"卷九十","chapternum":90,"title":"與徐溫話别","titledesc":"","content":"去去何時却見君悠悠煙水似天津明年今夜有明月不是今年看月人","collection":"","collectiondesc":"","poemindex":41},{"author":"李昌符","charstyle":"近體詩","id":18085,"chapter":"卷九十","chapternum":90,"title":"逺歸别墅","titledesc":"","content":"馬首曽行處連嘶渡晩河忽驚鄉樹出漸識路人多細徑穿禾黍頺垣壓薜蘿乍歸猶似客鄰叟亦相過","collection":"","collectiondesc":"","poemindex":42},{"author":"李昌符","charstyle":"近體詩","id":18086,"chapter":"卷九十","chapternum":90,"title":"塞上行","titledesc":"","content":"朔野烟塵起天軍又舉戈隂風向晩急殺氣入秋多樹盡禽棲草氷堅路在河汾陽無繼者羌部肯相和","collection":"","collectiondesc":"","poemindex":43},{"author":"李昌符","charstyle":"近體詩","id":18087,"chapter":"卷九十","chapternum":90,"title":"旅遊傷春","titledesc":"","content":"酒醒鄉關逺迢迢聽漏終曙分林影外春盡雨聲中鳥思鄉村路花殘野㟁風十年成底事羸馬倦西東","collection":"","collectiondesc":"","poemindex":44},{"author":"李昌符","charstyle":"近體詩","id":18088,"chapter":"卷九十","chapternum":90,"title":"送人出塞","titledesc":"","content":"北風吹雨雪舉目已悽悽戰鬼秋頻哭征鴻夜不栖沙平關路直磧廣郡樓低此去非東魯人多事鼔鼙","collection":"","collectiondesc":"","poemindex":45},{"author":"來鵬","charstyle":"近體詩","id":18089,"chapter":"卷九十","chapternum":90,"title":"宛陵送李明府罷任歸江州","titledesc":"","content":"菊花村晩鴈來天共把離杯向水邉官滿便尋垂釣侣家貧已用賣琴錢浪生湓浦千層雪雲起爐峯一炷烟儻見吾鄉舊知巳為言憔悴過年年","collection":"","collectiondesc":"","poemindex":46},{"author":"來鵬","charstyle":"近體詩","id":18090,"chapter":"卷九十","chapternum":90,"title":"清明日與友人遊玉粒塘莊","titledesc":"","content":"幾宿春山逐陸郎清明時節好風光歸穿緑荇船頭滑醉踏殘花屐齒香風急嶺雲飄迥野雨餘田水落方塘不堪吟罷東囬首滿耳蛙聲正夕陽","collection":"","collectiondesc":"","poemindex":47},{"author":"王遵","charstyle":"近體詩","id":18091,"chapter":"卷九十","chapternum":90,"title":"彭澤","titledesc":"","content":"鶴愛孤松雲愛山官情微禄免相關栽成五柳吟歸去漉酒巾邉伴菊閒","collection":"","collectiondesc":"","poemindex":48},{"author":"王遵","charstyle":"近體詩","id":18092,"chapter":"卷九十","chapternum":90,"title":"長城","titledesc":"","content":"秦築長城比鐵牢蕃戎不敢過臨洮雖然萬里連雲際爭及堯階三尺髙〈遵此詩得名於時何光逺以為集中無以加〉","collection":"","collectiondesc":"","poemindex":49},{"author":"胡曽","charstyle":"近體詩","id":18093,"chapter":"卷九十","chapternum":90,"title":"寒食都門作","titledesc":"","content":"二年寒食住京華寓目春風萬萬家金絡馬銜原上草玉釵人折路傍花軒車竟出紅塵外冠盖爭回白日斜誰念都門兩行淚故園寥落在長沙","collection":"","collectiondesc":"","poemindex":50},{"author":"胡曽","charstyle":"近體詩","id":18094,"chapter":"卷九十","chapternum":90,"title":"贈薛濤","titledesc":"","content":"萬里橋邉女校書枇杷花下閉門居掃眉才子知多少管領春風總不如","collection":"","collectiondesc":"","poemindex":51},{"author":"胡曽","charstyle":"近體詩","id":18095,"chapter":"卷九十","chapternum":90,"title":"渭濵","titledesc":"","content":"岸草青青渭水流子牙曽此獨垂鈎當時未入非熊兆幾向斜陽嘆白頭","collection":"","collectiondesc":"","poemindex":52},{"author":"胡曽","charstyle":"近體詩","id":18096,"chapter":"卷九十","chapternum":90,"title":"流沙","titledesc":"","content":"七雄戈㦸亂如麻四海無人得坐家老氏却思天竺住便將徐甲去流沙","collection":"","collectiondesc":"","poemindex":53},{"author":"胡曽","charstyle":"近體詩","id":18097,"chapter":"卷九十","chapternum":90,"title":"摩笄山","titledesc":"","content":"春草綿綿岱日低山邉立馬看摩笄黄鶯也解追前事來向夫人死處啼","collection":"","collectiondesc":"","poemindex":54},{"author":"胡曽","charstyle":"近體詩","id":18098,"chapter":"卷九十","chapternum":90,"title":"黄金臺","titledesc":"","content":"北乘羸馬到燕然此地何人復禮賢欲問昭王無處所黄金臺上草連天","collection":"","collectiondesc":"","poemindex":55},{"author":"胡曽","charstyle":"近體詩","id":18099,"chapter":"卷九十","chapternum":90,"title":"澠池","titledesc":"","content":"日照荒城芳草新相如曽此挫强秦能令百二山河主便作樽前擊缶人","collection":"","collectiondesc":"","poemindex":56},{"author":"胡曽","charstyle":"近體詩","id":18100,"chapter":"卷九十","chapternum":90,"title":"長平","titledesc":"","content":"長平瓦震武安初趙卒俄成戲鼎魚四十萬人俱下世元戎何用讀兵書","collection":"","collectiondesc":"","poemindex":57},{"author":"胡曽","charstyle":"近體詩","id":18101,"chapter":"卷九十","chapternum":90,"title":"易水","titledesc":"","content":"一旦秦王馬𧢲生燕丹歸此送荆卿行人欲識無窮恨聽取東流易水聲","collection":"","collectiondesc":"","poemindex":58},{"author":"胡曽","charstyle":"近體詩","id":18102,"chapter":"卷九十","chapternum":90,"title":"云云亭","titledesc":"","content":"一上髙亭日正晡青山重疊片雲無萬年松樹不知數若箇虯枝是大夫","collection":"","collectiondesc":"","poemindex":59},{"author":"胡曽","charstyle":"近體詩","id":18103,"chapter":"卷九十","chapternum":90,"title":"居延","titledesc":"","content":"漠漠平沙際碧天問人云此是居延停驂一顧猶魂斷蘇武争禁十九年","collection":"","collectiondesc":"","poemindex":60},{"author":"胡曽","charstyle":"近體詩","id":18104,"chapter":"卷九十","chapternum":90,"title":"李陵臺","titledesc":"","content":"北入單于萬里疆五千兵敗滯窮荒英雄不伏蠻夷死更築髙臺望故鄉","collection":"","collectiondesc":"","poemindex":61},{"author":"胡曽","charstyle":"近體詩","id":18105,"chapter":"卷九十","chapternum":90,"title":"滹沱河","titledesc":"","content":"光武經營業未興王郎兵革整憑陵須知後漢功臣力不及滹沱一片氷","collection":"","collectiondesc":"","poemindex":62},{"author":"胡曽","charstyle":"近體詩","id":18106,"chapter":"卷九十","chapternum":90,"title":"銅雀臺","titledesc":"","content":"魏武龍興逐逝波髙臺空按望陵歌遏雲聲絶悲風起翻向樽前泣翠娥","collection":"","collectiondesc":"","poemindex":63},{"author":"胡曽","charstyle":"近體詩","id":18107,"chapter":"卷九十","chapternum":90,"title":"西園","titledesc":"","content":"月滿西園夜未央金風不動鄴天鿌髙情公子多秋興更領詩人入醉鄉","collection":"","collectiondesc":"","poemindex":64},{"author":"胡曽","charstyle":"近體詩","id":18108,"chapter":"卷九十","chapternum":90,"title":"金谷園","titledesc":"","content":"一自佳人墜玊樓繁華東逐洛河流惟餘金谷園中樹殘日蟬聲送客愁","collection":"","collectiondesc":"","poemindex":65},{"author":"胡曽","charstyle":"近體詩","id":18109,"chapter":"卷九十","chapternum":90,"title":"東山","titledesc":"","content":"五馬南浮一化龍謝安入相此山空不知㩦妓重來日幾樹鶯啼谷口風","collection":"","collectiondesc":"","poemindex":66},{"author":"胡曽","charstyle":"近體詩","id":18110,"chapter":"卷九十","chapternum":90,"title":"武陵溪","titledesc":"","content":"一溪春水徹雲根流水桃花片片新若道長生是虚語洞中爭得有秦人","collection":"","collectiondesc":"","poemindex":67},{"author":"胡曽","charstyle":"近體詩","id":18111,"chapter":"卷九十","chapternum":90,"title":"金陵","titledesc":"","content":"侯景長驅十萬人可憐梁武坐䝉塵生前不得空王力徒向金田自捨身","collection":"","collectiondesc":"","poemindex":68},{"author":"胡曽","charstyle":"近體詩","id":18112,"chapter":"卷九十","chapternum":90,"title":"汴水","titledesc":"","content":"千里長河一旦開亡隋破浪九天來錦帆未落干戈起惆悵龍舟更不迴","collection":"","collectiondesc":"","poemindex":69},{"author":"唐彦謙","charstyle":"近體詩","id":18113,"chapter":"卷九十","chapternum":90,"title":"上巳寄韓公","titledesc":"","content":"上已接寒食鶯花寥落晨微微潑火雨草草踏青人涼似三秋景清無九陌塵與余同病者對此合傷神","collection":"","collectiondesc":"","poemindex":70},{"author":"唐彦謙","charstyle":"近體詩","id":18114,"chapter":"卷九十","chapternum":90,"title":"漢代","titledesc":"","content":"漢代金為屋吳宫綺作寮艶詞傳靜婉新曲定妖嬈箭響猶殘夢籤聲報早朝鮮明臨曉曰迴轉度春宵半袖籠清鏡前絲壓翠翹靜多如有待閒極似無憀梓澤花猶滿靈和栁未凋障昏巫峽雨屏掩浙江潮未信潘名岳應疑史姓蕭漏因歌暫斷燈為雨頻挑飲酒闌三雅投壺賽百嬌鈿蟬新翅重金鴨舊香焦水浄疑澄練霞孤欲建標别隨秦柱促愁為蜀絃么元晏難瘳痺臨卭但發痟聨詩徵弱絮思友詠甘蕉王氏憐諸謝周郎定小喬黼幃翹綵雉波扇畵文鰩荇宻妨垂釣荷欹欲渡橋不因衣帶水誰覺路迢迢","collection":"","collectiondesc":"","poemindex":71},{"author":"唐彦謙","charstyle":"近體詩","id":18115,"chapter":"卷九十","chapternum":90,"title":"七夕","titledesc":"","content":"露白風清夜向晨小星垂珮月埋輪絳河浪淺休相隔滄海波深尚作塵天外鳯凰何寂寞世間烏鵲漫辛勤猗蘭殿北斜樓上多少通宵不睡人","collection":"","collectiondesc":"","poemindex":72},{"author":"唐彦謙","charstyle":"近體詩","id":18116,"chapter":"卷九十","chapternum":90,"title":"文惠宫人","titledesc":"","content":"認得前家令宫人淚滿裾不知梁佐命全是沈尚書","collection":"","collectiondesc":"","poemindex":73},{"author":"唐彦謙","charstyle":"近體詩","id":18117,"chapter":"卷九十","chapternum":90,"title":"曲江春望","titledesc":"","content":"杏艶桃嬌奪晩霞樂遊無廟有年華漢朝冠葢皆陵墓十里宜春下苑花","collection":"","collectiondesc":"","poemindex":74},{"author":"唐彦謙","charstyle":"近體詩","id":18118,"chapter":"卷九十","chapternum":90,"title":"仲山〈漢髙祖兄仲葬此〉","titledesc":"","content":"千載遺蹤寄薜蘿沛中鄉里漢山河長陵亦是閒丘隴異日誰知與仲多","collection":"","collectiondesc":"","poemindex":75},{"author":"唐彦謙","charstyle":"近體詩","id":18119,"chapter":"卷九十","chapternum":90,"title":"栁","titledesc":"","content":"絆惹春風别有情世間誰敢鬭輕盈楚王江畔無端種餓損宫腰學不成","collection":"","collectiondesc":"","poemindex":76},{"author":"髙駢","charstyle":"近體詩","id":18120,"chapter":"卷九十","chapternum":90,"title":"和王昭符進士贈洞庭趙先生","titledesc":"","content":"為愛君山景最靈角冠秋禮一壇星藥將雞犬雲間試琴許魚龍月下聴自要乘風隨羽客誰同種玉驗仙經烟霞寂寞無人到惟有漁翁過洞庭","collection":"","collectiondesc":"","poemindex":77},{"author":"髙駢","charstyle":"近體詩","id":18121,"chapter":"卷九十","chapternum":90,"title":"步虚詞","titledesc":"","content":"清谿道士人不識上天下天鶴一隻洞門深鎖碧窗寒滴露研朱㸃周易","collection":"","collectiondesc":"","poemindex":78},{"author":"髙駢","charstyle":"近體詩","id":18122,"chapter":"卷九十","chapternum":90,"title":"山亭夏日","titledesc":"","content":"緑樹隂濃夏日長樓臺倒影入池塘水晶簾動微風起滿架薔薇一院香","collection":"","collectiondesc":"","poemindex":79},{"author":"髙駢","charstyle":"近體詩","id":18123,"chapter":"卷九十","chapternum":90,"title":"邉方春興","titledesc":"","content":"草色青青栁色濃玊壺傾酒滿金鍾笙歌嘹亮隨風去知盡關山第幾重","collection":"","collectiondesc":"","poemindex":80},{"author":"髙駢","charstyle":"近體詩","id":18124,"chapter":"卷九十","chapternum":90,"title":"聞河中王鐸加都統","titledesc":"","content":"煉汞燒鉛四十年至今猶在藥爐前不知子晉縁何事只學吹簫便得仙","collection":"","collectiondesc":"","poemindex":81},{"author":"髙駢","charstyle":"近體詩","id":18125,"chapter":"卷九十","chapternum":90,"title":"春日招賓","titledesc":"","content":"花枝如火酒如𩛿正好狂歌醉復醒對酒看花何處好延和閣下碧筠亭","collection":"","collectiondesc":"","poemindex":82},{"author":"髙駢","charstyle":"近體詩","id":18126,"chapter":"卷九十","chapternum":90,"title":"廣陵宴次戲簡幙賓","titledesc":"","content":"一曲狂歌酒百分蛾眉畵出月爭新將軍醉罷無餘事亂把花枝折贈人","collection":"","collectiondesc":"","poemindex":83},{"author":"髙駢","charstyle":"近體詩","id":18127,"chapter":"卷九十","chapternum":90,"title":"渭川秋望寄右軍王特進","titledesc":"","content":"長川終日碧潺湲知道天河與地連憑寄兩行朝闕淚願隨流入御溝泉","collection":"","collectiondesc":"","poemindex":84},{"author":"顧雲","charstyle":"古體詩","id":18128,"chapter":"卷九十","chapternum":90,"title":"蘇君㕔觀韓幹馬障歌","titledesc":"","content":"杜甫歌詩吟不足可憐曹霸丹青曲直言弟子韓幹馬畵馬無骨但有肉今日披圖見筆跡始知甫也眞凡目秦王學士居武功六印名家聲價雄乃孫屈跡寧百里好竒學古有祖風竹㕔斜日奕碁散延我直入書齋中屹然六幅古屏上歘見圉人牽入天廐之神龍麟鬐鳯臆真相似秋竹慘慘披兩耳輕勻杏蘂糝皮毛細撚銀絲揷鬃尾思量動步應千里誰見初離渥洼水眼前只欠燕雪飛蹄下如聞朔風起朱崖謫掾從亡殁更有何人鑒竒物當時若遇燕昭王肯把千金買枯骨","collection":"","collectiondesc":"","poemindex":85},{"author":"章碣","charstyle":"近體詩","id":18129,"chapter":"卷九十","chapternum":90,"title":"春别","titledesc":"","content":"擲下離觴指亂山趨程不待鳯笙殘花邉馬嚼金銜去樓上人垂玊筯看栁陌雖然風裊裊葱河猶自雪漫漫殷勤莫厭貂裘重恐犯三邉五月寒","collection":"","collectiondesc":"","poemindex":86},{"author":"章碣","charstyle":"近體詩","id":18130,"chapter":"卷九十","chapternum":90,"title":"送謝進士歸閩","titledesc":"","content":"百越風烟接巨鼇還鄉心壯不知勞雷霆入地建溪險星斗逼人梨嶺髙却擁木綿吟麗句便攀龍眼醉香醪名場聲利喧喧在莫向林泉改鬢毛","collection":"","collectiondesc":"","poemindex":87},{"author":"章碣","charstyle":"近體詩","id":18131,"chapter":"卷九十","chapternum":90,"title":"焚書坑","titledesc":"","content":"竹帛烟銷帝業虚關河空鏁祖龍居坑灰未冷山東亂劉項原來不讀書","collection":"","collectiondesc":"","poemindex":88},{"author":"崔塗","charstyle":"近體詩","id":18132,"chapter":"卷九十","chapternum":90,"title":"夕次洛陽道中","titledesc":"","content":"秋風吹故城城下獨吟行髙樹鳥已息古原人尚耕流年川暗度徃事月空明不復嘆岐路馬前塵夜生","collection":"","collectiondesc":"","poemindex":89},{"author":"崔塗","charstyle":"近體詩","id":18133,"chapter":"卷九十","chapternum":90,"title":"蜀城春望","titledesc":"","content":"天涯憔悴身一望一沾巾在處有芳草滿城無故人懷材皆得路失計獨傷春清鏡不忍照鬢毛應更新","collection":"","collectiondesc":"","poemindex":90},{"author":"崔塗","charstyle":"近體詩","id":18134,"chapter":"卷九十","chapternum":90,"title":"過陶徵君舊居","titledesc":"","content":"陶令曽居此弄琴遺世情田園三畝緑軒冕一銖輕衰栁自無主白雲猶可耕不隨陵谷變應只有髙名","collection":"","collectiondesc":"","poemindex":91},{"author":"崔塗","charstyle":"近體詩","id":18135,"chapter":"卷九十","chapternum":90,"title":"孤雁","titledesc":"","content":"幾行歸塞盡念爾獨何之暮雨相呼失寒塘欲下遲渚雲低暗渡關月冷相隨未必逢矰繳孤飛自可疑","collection":"","collectiondesc":"","poemindex":92},{"author":"崔塗","charstyle":"近體詩","id":18136,"chapter":"卷九十","chapternum":90,"title":"春夕旅懷","titledesc":"","content":"水流花謝兩無情送盡東風過楚城蝴蝶夢中家萬里杜䳌枝上月三更故園書動經年絶華髪春催兩鬢生自是不歸歸便得五湖烟景有誰争","collection":"","collectiondesc":"","poemindex":93},{"author":"崔塗","charstyle":"近體詩","id":18137,"chapter":"卷九十","chapternum":90,"title":"鸚鵡洲春眺","titledesc":"","content":"悵望春襟鬱未開重臨鸚鵡益堪哀曹瞞尚不能容物黄祖何因解愛才幽島暖聞燕雁去曉江晴覺蜀波來誰人正得風濤便一㸃輕帆萬里回","collection":"","collectiondesc":"","poemindex":94},{"author":"崔塗","charstyle":"近體詩","id":18138,"chapter":"卷九十","chapternum":90,"title":"讀庾信集","titledesc":"","content":"四朝十帝盡風流建業長安兩醉遊唯有一篇楊栁曲江南江北為君愁","collection":"","collectiondesc":"","poemindex":95},{"author":"李郢","charstyle":"古體詩","id":18139,"chapter":"卷九十","chapternum":90,"title":"茶山貢焙歌","titledesc":"","content":"使君愛客情無已客在金臺價難比春風三月貢茶時盡逐紅旌到山裏焙中清曉朱門開筐箱漸見新芽來凌烟觸露不停採官家赤印連帖催朝饑暮匐誰興哀喧闐競納不盈掬一時一餉還成堆蒸之馥之香勝梅研膏架動轟如雷茶成拜表貢天子萬人爭噉春山摧驛騎鞭聲砉流電半夜驅夫誰復見十日王程路四千到時須及清明宴吾君可謂納諫君諫官不諫何由聞九重城裏雖旰食天涯吏役長紛紛使君憂民慘容色就焙嘗茶坐諸客幾囘到口重咨嗟嫩緑鮮芳出何力山中有酒亦有歌樂營房户皆仙家仙家十隊酒百斛金絲宴饌隨經過使君是日憂思多客亦無言徵綺羅殷勤繞焙復長嘆官府例成期如何吳民吳民莫憔悴使君作相期蘇爾","collection":"","collectiondesc":"","poemindex":96},{"author":"李郢","charstyle":"近體詩","id":18140,"chapter":"卷九十","chapternum":90,"title":"即目","titledesc":"","content":"自笑騰騰者非憨又不狂何為跧似鼠而復怯於麞落拓無生計伶俜戀酒鄉𡨋搜得詩窟偶戰出文場愛雪愁冬盡懷人覺夜長石樓多爽氣檉案有餘香運去非關拙時來不在忙平生兩閒暇孤趣滿滄浪","collection":"","collectiondesc":"","poemindex":97},{"author":"李郢","charstyle":"近體詩","id":18141,"chapter":"卷九十","chapternum":90,"title":"春晩題山家","titledesc":"","content":"偶與樵人熟春殘日日來依岡尋紫蕨挽樹得青梅燕靜銜泥起蜂喧抱蘂囘嫩茶重攪緑新酒畧吹醅漠漠蠶生紙㳙㳙水弄苔丁香正堪結留步小庭隈","collection":"","collectiondesc":"","poemindex":98},{"author":"李郢","charstyle":"近體詩","id":18142,"chapter":"卷九十","chapternum":90,"title":"江亭春霽","titledesc":"","content":"江蘺漠漠荇田田江上雲亭霽景鮮蜀客帆檣背歸燕楚山花木怨啼䳌春風掩映千門栁晩色淒寒萬井烟金磬泠泠水南寺上方僧室翠微連","collection":"","collectiondesc":"","poemindex":99},{"author":"李郢","charstyle":"近體詩","id":18143,"chapter":"卷九十","chapternum":90,"title":"暮春山行田家歇馬","titledesc":"","content":"雨濕菰蒲斜日明茅厨煮蠒掉車聲青𧉮上竹一種色黄蝶隔溪無限情何處樵漁將逺餉故園田土憶春耕千𡶶靄靄水潏潏羸馬此中愁獨行","collection":"","collectiondesc":"","poemindex":100},{"author":"李郢","charstyle":"近體詩","id":18144,"chapter":"卷九十","chapternum":90,"title":"江亭晩秋","titledesc":"","content":"碧天涼冷鴈來疎閒看江雲思有餘秋館池亭荷葉歇野人籬落豆花初無愁自得仙翁術多病能忘太史書聞説故園香稻熟片帆歸去就鱸魚","collection":"","collectiondesc":"","poemindex":101},{"author":"李郢","charstyle":"近體詩","id":18145,"chapter":"卷九十","chapternum":90,"title":"送劉谷","titledesc":"","content":"村橋西路雪初晴雲暖沙乾馬足輕寒澗渡頭芳草色新梅嶺外鷓鴣聲郵亭已送征車發山館誰將候火迎落日千峰轉迢遞知君囘首望髙城","collection":"","collectiondesc":"","poemindex":102},{"author":"李郢","charstyle":"近體詩","id":18146,"chapter":"卷九十","chapternum":90,"title":"江上逢王將軍","titledesc":"","content":"虬鬚憔悴羽林郎曽入甘泉侍武皇雕没夜雲知御苑馬隨春仗識天香五湖歸去孤舟月六國平來兩鬢霜唯有桓伊江上笛卧吹三㺯送殘陽","collection":"","collectiondesc":"","poemindex":103},{"author":"鄭畋","charstyle":"近體詩","id":18147,"chapter":"卷九十","chapternum":90,"title":"謁昇仙太子廟","titledesc":"","content":"在昔靈王子吹笙遡泬寥六宫攀不住三島互相招亡國原陵古賓天歳月遙無蹊窺海曲有廟訪山椒石帳龍蛇拱雲樓彩翠銷露壇裝琬琰真像寫松喬珠館青童宴琳宫阿母朝氣輿仙女侍天馬吏兵調湘妓紅絲瑟秦郎白琯簫西城邀綽約南嶽命嬌嬈句曲觴金洞天台嘯石橋晩花珠弄蘂春茹玊生苗二景神光秘三元寶籙饒霧垂鴉翅髪氷束虎章腰鶴馭爭銜箭龍妃各獻綃衣從星渚浣丹就日宫燒物外花常滿人間葉自凋望臺悲漢戾閱水笑梁昭古殿香殘地荒堦栁長條幾曽期七日無復降重霄嵩嶺烜天漢伊瀾入海潮何由得真訣使我珮環飄","collection":"","collectiondesc":"","poemindex":104}]