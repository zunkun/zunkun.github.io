{
	"王季友": {
		"author": "王季友",
		"authordesc": "季友河南人按豫章圖經云酆城人家貧賣履博極羣書李勉引為賔客甚敬之善為詩杜甫詩云酆城客子王季友是也\n殷璠云季友詩愛竒務險逺出常情之外然而白首裋褐良可悲夫"
	},
	"張志和": {
		"author": "張志和",
		"authordesc": "志和字子同𭒀州人始名龜齡母夢楓生腹上而産擢明經肅宗命待詔翰林因賜今名後坐貶不復仕居江湖自稱煙波釣徒著玄眞子亦以自號時謂嚴光之比"
	},
	"沈千運": {
		"author": "沈千運",
		"authordesc": "千運吳興人元結篋中集序云風雅不作㡬及千年近世作者更相沿襲拘限聲病喜尚形似且以流易為辭不知喪於雅正吳興沈千運獨挺於流俗之中强攘於已溺之後窮老不惑五十餘年凡所為文皆與時異故朋友後生稍見師效能似類者有五六人於戯自沈公及二三子皆以正直而無禄位皆以忠信而久貧賤皆以仁讓而至喪亡兵興于今六嵗已長逝者遺文散失方阻絶者不見近作故編於篋中者凡二十四首云"
	},
	"孟雲卿": {
		"author": "孟雲卿",
		"authordesc": "雲卿平昌人第進士為校書郎與杜甫元結最善按元結送孟校書往南海書序云雲卿與次山同里以辭學相友善\n袁郊甘澤謠云陶峴開元中與樊口進士雲卿奏清商曲於江湖號水仙是雲卿為武昌人\n髙仲武云孟君詩祖述沈千運賊中十首又漁獵陳拾遺詞氣傷苦怨者之流"
	},
	"張謂": {
		"author": "張謂",
		"authordesc": "謂字正言河南人登天寶二年進士第奉使長沙嘗作長沙風土記大厯中為禮部侍郎典貢舉殷璠云謂代北州老翁答及湖中對酒行並在物情之外衆人未曾説耳亦何必歴遐逺探古迹然後始為𡨋搜"
	},
	"張巡": {
		"author": "張巡",
		"authordesc": "巡鄧州南陽人與兄曉皆以文行知名舉進士天寶中授清河令有能名調眞源令禄山反與睢陽太守許逺嬰城自守經年乏食忠義不衰城陷遇害"
	},
	"顔眞卿": {
		"author": "顔眞卿",
		"authordesc": "眞卿字清臣瑯琊人少勤學業有詞藻尤工書開元中舉進士事親以孝聞累遷侍御史武部員外不附楊國忠出為平原太守禄山反河朔盡陷平原獨守肅宗幸靈武授工部尚書至徳初朝于鳯翔授憲部尚書累進封魯郡公以忤宰相意出刺撫州湖州元載伏誅拜刑部尚書改太子太師李希烈反盧杞奏遣眞卿往諭之不屈遇害"
	},
	"任華": {
		"author": "任華",
		"authordesc": "華爵里未詳按摭言華與庾中丞書云華本野人嘗思漁釣尋常杖䇿歸乎舊山非有機心致斯扣擊是必狂狷之流也\n松石軒詩評云任華之作如疾雷轥空長風蹴浪飛電沓影重雲滿盈倐開倐闔一朗一晦凜耳疊目吁可怪也"
	},
	"張若虚": {
		"author": "張若虚",
		"authordesc": "若虚開元初人與賀知章張旭號吳中四士"
	},
	"李適之": {
		"author": "李適之",
		"authordesc": "適之一名昌恒山王承乾之孫神龍初拜左衛郎開元中歴官至刑部尚書雅好賔客飲酒一斗不亂天寶中為左相累封清和縣公與李林甫不叶為其陰中罷知政事貶宜春太守"
	},
	"蔣冽": {
		"author": "蔣冽",
		"authordesc": "冽義興人進士及第歴禮吏户三部侍郎尚書左丞見髙智周傳"
	},
	"金昌緒": {
		"author": "金昌緒",
		"authordesc": "昌緒餘杭人"
	},
	"殷遙": {
		"author": "殷遙",
		"authordesc": "遙句容人天寶間終於忠王府倉曹參軍\n殷璠云遙詩閒雅善用聲律"
	},
	"陶峴": {
		"author": "陶峴",
		"authordesc": "峴淵明之後開元末家崑山豐田疇"
	},
	"韋建": {
		"author": "韋建",
		"authordesc": "建嘗與蕭穎士遊見穎士傳"
	},
	"吳筠": {
		"author": "吳筠",
		"authordesc": "筠字眞節魯中儒士也舉進士不第依潘師正為道士善著述明皇聞其名遣使徵至待詔翰林髙力士素奉釋短筠于上前乃堅求還山東遊㑹稽往來天台剡中與李白孔巢父詩篇酬和終于越中弟子私諡宗玄先生所著文賦深詆釋氏為通人所譏然文彩煥發每製一篇人皆傳冩"
	},
	"賈至": {
		"author": "賈至",
		"authordesc": "至字幼鄰洛陽人曾之子擢明經第為單父尉明皇幸蜀拜起居舎人知制誥撰肅宗册文帝曰昔先天誥命乃父為之今又爾為之兩朝盛典出卿家父子手可謂繼美累封信都縣伯以右散騎常侍卒諡曰文"
	}
}