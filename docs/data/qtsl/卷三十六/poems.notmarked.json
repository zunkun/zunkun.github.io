[
  {
    "id": 60696,
    "uid": "poem-36-27",
    "chapter": "卷三十六",
    "chapternum": 36,
    "charstyle": "古體詩",
    "title": "登西南岡卜居遇雨尋竹浪至灃壖縈帶數里清流茂樹雲物可賞",
    "titledesc": "",
    "collection": "",
    "collectiondesc": "",
    "poemindex": 27,
    "author": "韋應物",
    "content": "登髙創危構林表見川流微雨颯巳至蕭條川氣秋下尋宻竹盡忽曠沙際遊紆曲水分野綿延稼盈疇寒花明廢墟樵牧笑榛丘雲水成隂澹竹樹更清幽適自戀佳賞復兹永日留"
  },
  {
    "id": 60709,
    "uid": "poem-36-40",
    "chapter": "卷三十六",
    "chapternum": 36,
    "charstyle": "古體詩",
    "title": "藍嶺精舍",
    "titledesc": "",
    "collection": "",
    "collectiondesc": "",
    "poemindex": 40,
    "author": "韋應物",
    "content": "石壁精舍髙排雲聊直上佳遊愜始願忘險得前賞崖傾景方晦谷轉川如掌緑林含蕭條飛閣起弘敞道人上方至深夜還獨往日落羣山隂天秋百泉響所嗟累巳成安得長偃仰"
  },
  {
    "id": 60715,
    "uid": "poem-36-46",
    "chapter": "卷三十六",
    "chapternum": 36,
    "charstyle": "古體詩",
    "title": "乗月過西郊渡",
    "titledesc": "",
    "collection": "",
    "collectiondesc": "",
    "poemindex": 46,
    "author": "韋應物",
    "content": "逺山含紫氛春野靄云暮值此歸時月留連西澗渡謬當文墨㑹得與羣英遇賞逐亂流翻心將清景悟行車儼未轉芳草空盈歩已舉候亭火猶愛村原樹還當守故扃悵恨乗幽素"
  },
  {
    "id": 60758,
    "uid": "poem-36-89",
    "chapter": "卷三十六",
    "chapternum": 36,
    "charstyle": "古體詩",
    "title": "烏引雛",
    "titledesc": "",
    "collection": "",
    "collectiondesc": "",
    "poemindex": 89,
    "author": "韋應物",
    "content": "日出照東城春烏鵶鵶雛和鳴雛和鳴羽猶短巢在深林春正寒引飛欲集東城暖羣雛䙰褷睥睨髙舉翅不及墜蓬蒿雄雌來去飛又引音聲下上懼鷹隼引雛烏爾心急急將何如何得比日捜索雀卵噉爾雛"
  },
  {
    "id": 60759,
    "uid": "poem-36-90",
    "chapter": "卷三十六",
    "chapternum": 36,
    "charstyle": "古體詩",
    "title": "燕啣泥",
    "titledesc": "",
    "collection": "",
    "collectiondesc": "",
    "poemindex": 90,
    "author": "韋應物",
    "content": "啣泥燕聲嘍嘍尾涎涎秋去何所歸春來復相見豈不解决絶髙飛碧雲裏何為地上啣泥滓啣泥雖賤意有營杏梁朝日巢欲成不見百鳥畏人林野宿翻遭網羅俎其肉未若啣泥入華屋燕啣泥百鳥之智莫與齊"
  }
]