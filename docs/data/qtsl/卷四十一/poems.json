[{"author":"郎士元","charstyle":"古體詩","id":61275,"chapter":"卷四十一","chapternum":41,"title":"題劉相公三湘圖","titledesc":"","content":"昔嵗別衡霍邇來憶南州今朝平津邸兼得瀟湘遊稍辨郢門樹依然芳杜洲微明三巴峽咫尺萬里流去鳥不知倦逺帆生暮愁涔陽指天末北渚空悠悠枕上見漁父坐中常狎鷗誰言魏闕下自有東山幽","collection":"","collectiondesc":"","poemindex":1},{"author":"郎士元","charstyle":"古體詩","id":61276,"chapter":"卷四十一","chapternum":41,"title":"塞下曲","titledesc":"","content":"寶刀塞下兒身經百戰曾百勝壯心竟未嫖姚知白草山頭日初沒黃沙戍下悲笳發蕭條夜靜邉風吹獨倚營門望秋月","collection":"","collectiondesc":"","poemindex":2},{"author":"郎士元","charstyle":"近體詩","id":61277,"chapter":"卷四十一","chapternum":41,"title":"春宴張舍人宅","titledesc":"","content":"懶尋芳草徑來接侍臣筵山色知殘雨墻隂覺暮天鸎啼漢宫桺花隔杜陵烟地與東城接春光醉目前","collection":"","collectiondesc":"","poemindex":3},{"author":"郎士元","charstyle":"近體詩","id":61278,"chapter":"卷四十一","chapternum":41,"title":"寄李紓","titledesc":"","content":"雨餘深巷靜獨酌送殘春車馬雖嫌僻鸎花不棄貧蟲聲粘户網鼠跡印床塵借問山陽㑹如今有幾人","collection":"","collectiondesc":"","poemindex":4},{"author":"郎士元","charstyle":"近體詩","id":61279,"chapter":"卷四十一","chapternum":41,"title":"送楊中丞和蕃","titledesc":"","content":"錦車登隴日邉草正萋萋舊好隨君長新愁聽鼓鼙河源飛鳥外雪嶺大荒西漢壘今猶在遥知路不迷","collection":"","collectiondesc":"","poemindex":5},{"author":"郎士元","charstyle":"近體詩","id":61280,"chapter":"卷四十一","chapternum":41,"title":"送李將軍赴定州","titledesc":"","content":"雙旌漢飛將萬里獨橫戈春色臨闗盡黃雲出塞多鼓鼙悲絶漠烽戍隔長河莫斷陰山路天驕已請和","collection":"","collectiondesc":"","poemindex":6},{"author":"郎士元","charstyle":"近體詩","id":61281,"chapter":"卷四十一","chapternum":41,"title":"送裴補闕入河南幕","titledesc":"","content":"皎然青瑣客何事動行軒苦節酬知已清吟去掖垣秋城臨海樹寒月上營門鄒魯詩書地應無鼙鼓喧","collection":"","collectiondesc":"","poemindex":7},{"author":"郎士元","charstyle":"近體詩","id":61282,"chapter":"卷四十一","chapternum":41,"title":"送洪州李别駕之任〈錢起集云李善琴〉","titledesc":"","content":"南去秋江逺孤舟興自多能將流水引更入洞庭波夏口帆初上潯陽雁正過知音在霄漢佐郡豈蹉跎","collection":"","collectiondesc":"","poemindex":8},{"author":"郎士元","charstyle":"近體詩","id":61283,"chapter":"卷四十一","chapternum":41,"title":"送韓司直路出延陵〈一作皇甫冉詩〉","titledesc":"","content":"遊吳還適越來往任風波復送王孫去其如春草何岸明殘雪在潮滿夕陽多季子畱遺廟停舟試一過","collection":"","collectiondesc":"","poemindex":9},{"author":"郎士元","charstyle":"近體詩","id":61284,"chapter":"卷四十一","chapternum":41,"title":"送元詵還丹陽别業","titledesc":"","content":"已知成傲吏復見解朝衣應向丹陽郭秋山獨掩扉草堂連古寺江日動晴暉一别滄洲逺蘭橈㡬歲歸","collection":"","collectiondesc":"","poemindex":10},{"author":"郎士元","charstyle":"近體詩","id":61285,"chapter":"卷四十一","chapternum":41,"title":"送奚賈歸吳","titledesc":"","content":"東南富春渚曾是謝公遊今日奚生去新安江正秋水容清過客霜葉伴行舟遥想赤亭下聞猿應夜愁","collection":"","collectiondesc":"","poemindex":11},{"author":"郎士元","charstyle":"近體詩","id":61286,"chapter":"卷四十一","chapternum":41,"title":"盩厔縣鄭礒宅送錢大","titledesc":"","content":"暮蟬不可聽落葉豈堪聞共是悲秋客那知此路分荒城背流水逺雁入寒雲陶令門前菊餘花可贈君","collection":"","collectiondesc":"","poemindex":12},{"author":"郎士元","charstyle":"近體詩","id":61287,"chapter":"卷四十一","chapternum":41,"title":"宿杜氏江樓","titledesc":"","content":"適楚豈無願思歸秋向深故人江樓月永夜千里心落葉攪鄉夢鳥啼驚越吟寥寥更何有斷續空城碪","collection":"","collectiondesc":"","poemindex":13},{"author":"郎士元","charstyle":"近體詩","id":61288,"chapter":"卷四十一","chapternum":41,"title":"馮翊西樓","titledesc":"","content":"城上西樓倚暮天樓中歸望正凄然近郭亂山横古渡野莊喬木帶新烟北風吹雁聲能苦逺客辭家月再圎陶令好文常對酒相招一和白雲篇","collection":"","collectiondesc":"","poemindex":14},{"author":"郎士元","charstyle":"近體詩","id":61289,"chapter":"卷四十一","chapternum":41,"title":"春宴王補闕城東别業","titledesc":"","content":"栁陌乍隨洲勢轉花源忽傍竹陰開能將瀑水清人境直取流鶯送酒杯山下古松當綺席簷前片雨滴春苔地主同聲復同舍留歡不畏夕陽催","collection":"","collectiondesc":"","poemindex":15},{"author":"郎士元","charstyle":"近體詩","id":61290,"chapter":"卷四十一","chapternum":41,"title":"酬王季友題半日村别業兼呈李明府","titledesc":"","content":"村映寒原日已斜煙生密竹早歸鴉長溪南路當羣岫半景東鄰照數家門通小徑連芳草馬飲春泉踏淺沙欲待主人林上月還思潘岳縣中花","collection":"","collectiondesc":"","poemindex":16},{"author":"郎士元","charstyle":"近體詩","id":61291,"chapter":"卷四十一","chapternum":41,"title":"酬王季友秋夜宿露臺寺見寄","titledesc":"","content":"石林精舍武溪東夜扣禪扉謁逺公月在上方諸品靜心持半偈萬緣空蒼苔古道行應遍落木寒泉聽不窮更憶雙峯最髙頂此心期與故人同","collection":"","collectiondesc":"","poemindex":17},{"author":"郎士元","charstyle":"近體詩","id":61292,"chapter":"卷四十一","chapternum":41,"title":"送崔侍御往容州宣慰","titledesc":"","content":"秦原獨立望湘川擊隼南飛向楚天奉詔不言空慰俗清時應得訪遺賢荆門曉色兼梅雨桂水春風過客船疇昔常聞陸賈說故人今日豈徒然","collection":"","collectiondesc":"","poemindex":18},{"author":"郎士元","charstyle":"近體詩","id":61293,"chapter":"卷四十一","chapternum":41,"title":"蓋少府新除江南尉問風俗","titledesc":"","content":"聞君作尉向江潭吳越風煙到自諳客路尋常隨竹影人家大抵傍山嵐緣溪花木偏宜逺避地衣冠盡向南惟有夜猿啼海樹思鄉望國意難堪","collection":"","collectiondesc":"","poemindex":19},{"author":"郎士元","charstyle":"近體詩","id":61294,"chapter":"卷四十一","chapternum":41,"title":"送李敖湖南書記","titledesc":"","content":"憐君才與阮家同掌記能資亞相雄入楚豈忘看涙竹泊舟應是愛江楓誠知客夢烟波裏肯厭猿鳴夜雨中莫信衡湘書不到年年秋雁過巴東","collection":"","collectiondesc":"","poemindex":20},{"author":"郎士元","charstyle":"近體詩","id":61295,"chapter":"卷四十一","chapternum":41,"title":"送郴縣裴明府之任兼充宣慰","titledesc":"","content":"白蘋楚水三湘逺芳草秦城二月初連雁北飛看欲盡孤舟南去意何如渡江野老思求莫𠉀館郴人憶下車别後天涯何所寄故交惟有袖中書","collection":"","collectiondesc":"","poemindex":21},{"author":"郎士元","charstyle":"近體詩","id":61296,"chapter":"卷四十一","chapternum":41,"title":"聽鄰家吹笙","titledesc":"","content":"鳳吹聲如隔綵霞不知墻外是誰家重門深鎖無尋處疑有碧桃千樹花","collection":"","collectiondesc":"","poemindex":22},{"author":"皇甫冉","charstyle":"古體詩","id":61297,"chapter":"卷四十一","chapternum":41,"title":"題裴二十一新園","titledesc":"","content":"東郭訪先生西郊尋隠路久為江南客自有雲陽樹已得閒園心不知公府步閉門白日晚倚杖青山暮果熟任霜封籬疎從水度窮年常牽綴往事惜淪誤惟見耦耕人朝朝自來去","collection":"","collectiondesc":"","poemindex":23},{"author":"皇甫冉","charstyle":"近體詩","id":61298,"chapter":"卷四十一","chapternum":41,"title":"長安路","titledesc":"","content":"長安九城路戚里五侯家結束趨平樂聨翩抵狹斜髙樓臨逺水複道出繁花惟見相如宅蓬門度嵗華","collection":"","collectiondesc":"","poemindex":24},{"author":"皇甫冉","charstyle":"近體詩","id":61299,"chapter":"卷四十一","chapternum":41,"title":"巫山髙","titledesc":"","content":"巫峽見巴東迢迢出半空雲藏神女館雨到楚王宫朝暮泉聲落寒暄樹色同清猿不可聽偏在九秋中","collection":"","collectiondesc":"","poemindex":25},{"author":"皇甫冉","charstyle":"近體詩","id":61300,"chapter":"卷四十一","chapternum":41,"title":"秋夜宿嚴維宅","titledesc":"","content":"昔聞元度宅門向㑹稽峯君住東湖下清風繼舊踪秋深臨水月夜半隔山鐘世故多離别良宵詎可逢","collection":"","collectiondesc":"","poemindex":26},{"author":"皇甫冉","charstyle":"近體詩","id":61301,"chapter":"卷四十一","chapternum":41,"title":"歸渡洛水","titledesc":"","content":"暝色赴春愁歸人南渡頭渚煙空翠合灘月碎光流灃浦饒芳草滄浪有釣舟誰知放歌客此意正悠悠","collection":"","collectiondesc":"","poemindex":27},{"author":"皇甫冉","charstyle":"近體詩","id":61302,"chapter":"卷四十一","chapternum":41,"title":"奉和王相公早春登徐州城","titledesc":"","content":"落日憑危堞春風似故鄉川流通楚塞山色遶徐方壁壘依寒草旌旗動夕陽元戎資上策南畝起耕桑","collection":"","collectiondesc":"","poemindex":28},{"author":"皇甫冉","charstyle":"近體詩","id":61303,"chapter":"卷四十一","chapternum":41,"title":"逄莊納因贈","titledesc":"","content":"世故還相見天涯共向東春歸江海上人老别離中郡吏名何晚沙鷗道自同甘泉須早獻且莫嘆飄蓬","collection":"","collectiondesc":"","poemindex":29},{"author":"皇甫冉","charstyle":"近體詩","id":61304,"chapter":"卷四十一","chapternum":41,"title":"西陵寄一公朱放","titledesc":"","content":"西陵遇風處自古是通津終日空江上雲山若待人汀洲寒事早魚鳥興情新南望山陰路心中有所親","collection":"","collectiondesc":"","poemindex":30},{"author":"皇甫冉","charstyle":"近體詩","id":61305,"chapter":"卷四十一","chapternum":41,"title":"送裴貟外赴江南","titledesc":"","content":"分務江南逺留歡幕下榮楓林縈楚塞水驛到湓城岸草知春晚沙禽好夜驚風帆㡬日到處處暮潮平","collection":"","collectiondesc":"","poemindex":31},{"author":"皇甫冉","charstyle":"近體詩","id":61306,"chapter":"卷四十一","chapternum":41,"title":"送元晟歸潛山所居","titledesc":"","content":"深山秋事蚤歸去復何如裛露收新稼迎寒葺舊廬題詩即招隠作賦是閒居别後空相憶嵇康懶寄書","collection":"","collectiondesc":"","poemindex":32},{"author":"皇甫冉","charstyle":"近體詩","id":61307,"chapter":"卷四十一","chapternum":41,"title":"送盧山人歸林慮山","titledesc":"","content":"無論行逺近歸向舊煙林寥落人家少青㝠鳥道深白雲長滿目芳草自知心山色連東海相思何處尋","collection":"","collectiondesc":"","poemindex":33},{"author":"皇甫冉","charstyle":"近體詩","id":61308,"chapter":"卷四十一","chapternum":41,"title":"途中送權三兄驊","titledesc":"","content":"淮海風濤起江闗幽思長同悲鵲繞樹獨作雁隨陽山晚雲和雪汀寒月映霜由來濯纓處漁父愛滄浪","collection":"","collectiondesc":"","poemindex":34},{"author":"皇甫冉","charstyle":"近體詩","id":61309,"chapter":"卷四十一","chapternum":41,"title":"送朱逸人","titledesc":"","content":"時人多不見出入五湖間寄酒全吾道移家愛逺山更看秋草暮欲共白雲還雖在風塵裏陶潛身自閒","collection":"","collectiondesc":"","poemindex":35},{"author":"皇甫冉","charstyle":"近體詩","id":61310,"chapter":"卷四十一","chapternum":41,"title":"送陸潛夫茅山尋友","titledesc":"","content":"登山自補屐訪友不齎粮坐憩清楓晚行吟白日長人煙隔水見草氣入林香誰作招尋侣清齋宿紫陽","collection":"","collectiondesc":"","poemindex":36},{"author":"皇甫冉","charstyle":"近體詩","id":61311,"chapter":"卷四十一","chapternum":41,"title":"賦得江路西南永送康判官往新安〈一作劉長卿〉","titledesc":"","content":"不向新安去那知江路長猿聲近廬霍水色勝瀟湘驛路收殘雨漁家帶夕陽何須愁旅泊使者有輝光","collection":"","collectiondesc":"","poemindex":37},{"author":"皇甫冉","charstyle":"近體詩","id":61312,"chapter":"卷四十一","chapternum":41,"title":"獨孤中丞筵陪餞送韋使君赴昇州","titledesc":"","content":"中司龍節貴上客虎符新地控吳襟帶才髙漢搢紳泛舟應度臘入境便行春何處歌來暮長江建業人","collection":"","collectiondesc":"","poemindex":38},{"author":"皇甫冉","charstyle":"近體詩","id":61313,"chapter":"卷四十一","chapternum":41,"title":"酬袁補闕中天寺見寄","titledesc":"","content":"東林初結社已有晚鐘聲窗户皆流水房廊半架城逺山重叠見芳草淺深生每與君㩦手多煩長老迎","collection":"","collectiondesc":"","poemindex":39},{"author":"皇甫冉","charstyle":"近體詩","id":61314,"chapter":"卷四十一","chapternum":41,"title":"重送陸潛夫賦得越山三韻","titledesc":"","content":"西陵猶隔水北岸已春山獨鳥連天去孤雲伴客還秖應結茅宇出入石林間","collection":"","collectiondesc":"","poemindex":40},{"author":"皇甫冉","charstyle":"近體詩","id":61315,"chapter":"卷四十一","chapternum":41,"title":"閒居作","titledesc":"","content":"多病辭官罷閒居作賦成圖書惟藥籙飲食止藜羮學謝淹中術詩無鄴下名不堪趨建禮詎是厭承明已輟金門步方從石路行逺山期道士髙栁覓先生性懶尤因疾家貧自省營種苖雖尚短榖價幸全輕篇詠投康樂壺觴就步兵何人肯相訪開户一逢迎","collection":"","collectiondesc":"","poemindex":41},{"author":"皇甫冉","charstyle":"近體詩","id":61316,"chapter":"卷四十一","chapternum":41,"title":"登玄元廟","titledesc":"","content":"古廟川原迥重門禁篽連海童紛翠葢羽客事瓊筵御路分疎桺離宫出苑田興新無向背望久辨山川物外將遺老區中誓絶緣函闗若逺近紫氣獨依然","collection":"","collectiondesc":"","poemindex":42},{"author":"皇甫冉","charstyle":"近體詩","id":61317,"chapter":"卷四十一","chapternum":41,"title":"河南鄭少尹城南亭送鄭判官還河東","titledesc":"","content":"使臣懷餞席亞尹有前溪客是仙舟裏途從御苑西泉聲喧暗竹草色引長堤故絳青山在新田綠樹齊天秋聞别鵠闗曉待鳴鷄應歎沈㝠者年年津路迷","collection":"","collectiondesc":"","poemindex":43},{"author":"皇甫冉","charstyle":"近體詩","id":61318,"chapter":"卷四十一","chapternum":41,"title":"送歸中丞使新羅","titledesc":"","content":"詔使殊方逺朝儀舊典行浮天無盡處望日計前程蹔喜孤山出長愁積水平野風飄疊鼓海雨濕危旌異俗知文教通儒有令名還將大戴禮方外授諸生","collection":"","collectiondesc":"","poemindex":44},{"author":"皇甫冉","charstyle":"近體詩","id":61319,"chapter":"卷四十一","chapternum":41,"title":"宿嚴維宅送包七〈一作劉長卿〉","titledesc":"","content":"江湖同避地分手自依依盡室今為客經秋空念歸歲儲無别墅寒服羨鄰機草色村橋晚蟬聲江樹稀夜凉宜共醉時難惜相違何事隨陽侣汀洲忽背飛","collection":"","collectiondesc":"","poemindex":45},{"author":"皇甫冉","charstyle":"近體詩","id":61320,"chapter":"卷四十一","chapternum":41,"title":"送從弟豫貶逺州〈一作劉長卿〉","titledesc":"","content":"何事成遷客思歸不見鄉逰吳經萬里弔屈過三湘水與荆巫接山通鄢郢長名嗟黄綬繫身是白眉良獨結南枝恨應思北雁行憂來沽楚酒玄鬢莫凝霜","collection":"","collectiondesc":"","poemindex":46},{"author":"皇甫冉","charstyle":"近體詩","id":61321,"chapter":"卷四十一","chapternum":41,"title":"秋日東郊作","titledesc":"","content":"閒看秋水心無事坐對寒松手自栽廬岳髙僧畱偈别卯山道士寄書來燕知社日辭巢去菊為重陽冒雨開淺薄將何稱獻納臨岐終日獨徘徊","collection":"","collectiondesc":"","poemindex":47},{"author":"皇甫冉","charstyle":"近體詩","id":61322,"chapter":"卷四十一","chapternum":41,"title":"同溫丹徒登萬嵗樓","titledesc":"","content":"髙樓獨上思依依極浦遥山合翠㣲江客不堪頻北望塞鴻何事又南飛丹陽古渡寒煙積𤓰步空洲逺樹稀聞道王師猶轉戰誰能談笑解重圍","collection":"","collectiondesc":"","poemindex":48},{"author":"皇甫冉","charstyle":"近體詩","id":61323,"chapter":"卷四十一","chapternum":41,"title":"送李錄事赴饒州","titledesc":"","content":"北人南去雪紛紛鴈叫汀洲不可聞積水長天隨逺客荒城極浦足寒雲山從建業千峰出江至潯陽九派分借問督郵纔弱冠府中年少不如君","collection":"","collectiondesc":"","poemindex":49},{"author":"皇甫冉","charstyle":"近體詩","id":61324,"chapter":"卷四十一","chapternum":41,"title":"婕妤怨","titledesc":"","content":"花枝出建章鳳管發昭陽借問承恩者雙蛾㡬許長","collection":"","collectiondesc":"","poemindex":50},{"author":"皇甫冉","charstyle":"近體詩","id":61325,"chapter":"卷四十一","chapternum":41,"title":"少室韋錬師昇仙歌","titledesc":"","content":"紅霞紫氣晝氤氲絳節青幢迎少君忽從林下昇天去空使時人禮白雲","collection":"","collectiondesc":"","poemindex":51},{"author":"皇甫冉","charstyle":"近體詩","id":61326,"chapter":"卷四十一","chapternum":41,"title":"送魏十六還蘇州","titledesc":"","content":"秋夜深深此送君陰蟲切切不堪聞歸舟明日毘陵道回首姑蘓是白雲","collection":"","collectiondesc":"","poemindex":52},{"author":"皇甫冉","charstyle":"近體詩","id":61327,"chapter":"卷四十一","chapternum":41,"title":"送陸灃郭鄖","titledesc":"","content":"纔見吳洲百草春已聞燕雁一聲新秋風何處催年急偏逐山行水宿人","collection":"","collectiondesc":"","poemindex":53},{"author":"皇甫冉","charstyle":"近體詩","id":61328,"chapter":"卷四十一","chapternum":41,"title":"曾山送别","titledesc":"","content":"凄凄遊子若飄蓬明月清樽秖暫同南望千山如黛色愁君客路在其中","collection":"","collectiondesc":"","poemindex":54},{"author":"皇甫曾","charstyle":"古體詩","id":61329,"chapter":"卷四十一","chapternum":41,"title":"贈霈禪師","titledesc":"","content":"南嶽滿湘源吾師經利涉身歸沃州老名與支公接淨教傳荆吳道緣止漁獵觀空色不染對鏡心自愜室中人寂寞門外山稠叠天台積幽夢早晚歸負笈","collection":"","collectiondesc":"","poemindex":55},{"author":"皇甫曾","charstyle":"古體詩","id":61330,"chapter":"卷四十一","chapternum":41,"title":"錫杖歌送明楚上人歸佛川〈一作權德輿〉","titledesc":"","content":"上人逺自西天至頭陀行遍南朝寺口翻貝葉古字經手持金策聲泠泠䕶法䕶身惟振錫石瀨雲溪深寂寂乍來松徑風露寒遥映霜天月成魄後夜空山禪誦時寥寥掛在枯樹枝真法常傳心不住東西南北隨緣路佛川此去何時迴應真莫便逰天台","collection":"","collectiondesc":"","poemindex":56},{"author":"皇甫曾","charstyle":"近體詩","id":61331,"chapter":"卷四十一","chapternum":41,"title":"秋興","titledesc":"","content":"流螢與落葉秋晚共紛紛返照城中盡寒砧雨外聞離人見衰鬢獨鶴慕何羣楚客在千里相思看碧雲","collection":"","collectiondesc":"","poemindex":57},{"author":"皇甫曾","charstyle":"近體詩","id":61332,"chapter":"卷四十一","chapternum":41,"title":"晚至華陰","titledesc":"","content":"臘盡促歸心行人至華陰雲霞仙掌出松栢古祠深野渡氷生岸寒川燒隔林溫泉看漸近宫樹晚沈沈","collection":"","collectiondesc":"","poemindex":58},{"author":"皇甫曾","charstyle":"近體詩","id":61333,"chapter":"卷四十一","chapternum":41,"title":"玉山嶺上作","titledesc":"","content":"悠悠驅疋馬征路上連岡晚翠深雲竇寒臺淨石梁秋花偏似雪楓葉不禁霜愁見前程逺空郊下夕陽","collection":"","collectiondesc":"","poemindex":59},{"author":"皇甫曾","charstyle":"近體詩","id":61334,"chapter":"卷四十一","chapternum":41,"title":"尋陸處士","titledesc":"","content":"幾年人不見林下掩柴闗畱客當清夜逢君話舊山隔城寒杵急帶月早鴻還南陌雖相近其如隱者閒","collection":"","collectiondesc":"","poemindex":60},{"author":"皇甫曾","charstyle":"近體詩","id":61335,"chapter":"卷四十一","chapternum":41,"title":"和謝舎人雪夜寓直","titledesc":"","content":"禁省夜沈沈春風雪滿林滄洲歸客夢青瑣近臣心揮翰宜鳴玉承恩在賜金建章寒漏起更助掖垣深","collection":"","collectiondesc":"","poemindex":61},{"author":"皇甫曾","charstyle":"近體詩","id":61336,"chapter":"卷四十一","chapternum":41,"title":"題贈雲門邕上人院","titledesc":"","content":"春山臨一室獨坐草萋萋身寂心成道花開鳥自啼細泉松逕裏返景竹林西晩與門人别依依出虎谿","collection":"","collectiondesc":"","poemindex":62},{"author":"皇甫曾","charstyle":"近體詩","id":61337,"chapter":"卷四十一","chapternum":41,"title":"寄劉貟外長卿","titledesc":"","content":"南憶新安郡千山帶夕陽斷猿知夜久秋草助江長疎髪應成素青松獨耐霜愛才稱漢主題柱待田郎","collection":"","collectiondesc":"","poemindex":63},{"author":"皇甫曾","charstyle":"近體詩","id":61338,"chapter":"卷四十一","chapternum":41,"title":"送李中丞歸本道","titledesc":"","content":"上將宜分閫雙旌復去秦闗河三晉路賔從五原人孤戍雲連海平沙雪度春酬恩看玉劍何處有煙塵","collection":"","collectiondesc":"","poemindex":64},{"author":"皇甫曾","charstyle":"近體詩","id":61339,"chapter":"卷四十一","chapternum":41,"title":"送元侍御充使湖南","titledesc":"","content":"雲夢南行盡三湘萬里流山川重分手徒御亦悲秋白簡勞王事清猿助客愁離羣復多病嵗晚憶滄洲","collection":"","collectiondesc":"","poemindex":65},{"author":"皇甫曾","charstyle":"近體詩","id":61340,"chapter":"卷四十一","chapternum":41,"title":"送韋判官赴閩中","titledesc":"","content":"孤棹閩中客雙旌海上軍路人從北少嶺水向南分野鶴傷秋别林猿恐夜聞漢家崇亞相知子逺邀勲","collection":"","collectiondesc":"","poemindex":66},{"author":"皇甫曾","charstyle":"近體詩","id":61341,"chapter":"卷四十一","chapternum":41,"title":"送孔徵士","titledesc":"","content":"谷口山多處君歸不可尋家貧青史在身老白雲深掃雪開松逕疏泉過竹林余生負丘壑相送亦何心","collection":"","collectiondesc":"","poemindex":67},{"author":"皇甫曾","charstyle":"近體詩","id":61342,"chapter":"卷四十一","chapternum":41,"title":"送人往荆州〈一作李嘉祐詩〉","titledesc":"","content":"草色隨驄馬悠悠同出秦水傳雲夢曉山接洞庭春帆影連三峽猿聲近四隣青門一分手難見杜陵人","collection":"","collectiondesc":"","poemindex":68},{"author":"皇甫曾","charstyle":"近體詩","id":61343,"chapter":"卷四十一","chapternum":41,"title":"送少微上人東南逰","titledesc":"","content":"石梁人不到獨往更迢迢乞食山家少尋鐘野寺遥松門風自掃瀑布雪難消秋夜聞清梵餘音逐海潮","collection":"","collectiondesc":"","poemindex":69},{"author":"皇甫曾","charstyle":"近體詩","id":61344,"chapter":"卷四十一","chapternum":41,"title":"烏程水樓留别","titledesc":"","content":"悠悠千里去惜此一樽同客散髙樓上帆飛細雨中山程隨逺水楚思望青楓共說前期易滄波處處通","collection":"","collectiondesc":"","poemindex":70},{"author":"皇甫曾","charstyle":"近體詩","id":61345,"chapter":"卷四十一","chapternum":41,"title":"送林中丞還京","titledesc":"","content":"罷戰回龍節朝天上鳳池寒生五湖道春及萬年枝召化多遺愛胡清已畏知懐恩偏感別墮涙向旌旗","collection":"","collectiondesc":"","poemindex":71},{"author":"皇甫曾","charstyle":"近體詩","id":61346,"chapter":"卷四十一","chapternum":41,"title":"過劉長卿碧澗别業","titledesc":"","content":"謝客開山後郊扉去水通江湖十年别衰老一樽同返照寒川滿平田暮雪空滄洲自有趣不復泣途窮","collection":"","collectiondesc":"","poemindex":72},{"author":"皇甫曾","charstyle":"近體詩","id":61347,"chapter":"卷四十一","chapternum":41,"title":"張芬見訪郊居作","titledesc":"","content":"林中雨散早凉生已有迎秋促織聲三徑荒蕪羞對客十年衰老愧稱兄愁心自惜江蘺晚世事方看木槿榮君若罷官㩦手去尋山莫計白雲程","collection":"","collectiondesc":"","poemindex":73},{"author":"皇甫曾","charstyle":"近體詩","id":61348,"chapter":"卷四十一","chapternum":41,"title":"秋夕寄懐契上人","titledesc":"","content":"已見槿花朝委露獨悲孤鶴在人羣真僧出世心無事靜夜名香手自焚窗臨絶澗聞流水客至孤峯掃白雲更想清晨誦經處獨看松上雪紛紛","collection":"","collectiondesc":"","poemindex":74},{"author":"皇甫曾","charstyle":"近體詩","id":61349,"chapter":"卷四十一","chapternum":41,"title":"早朝日寄所知","titledesc":"","content":"長安雪後見歸鴻紫禁朝天舞拜同曙色漸分雙闕下漏聲遥在百花中爐煙乍起開仙仗玉珮成行引上公共荷發生同雨露不應黃葉久從風","collection":"","collectiondesc":"","poemindex":75},{"author":"皇甫曾","charstyle":"近體詩","id":61350,"chapter":"卷四十一","chapternum":41,"title":"蕚嶺四望","titledesc":"","content":"漢家仙仗在咸陽洛水東流出建章野老至今猶望幸離宫秋樹獨蒼蒼","collection":"","collectiondesc":"","poemindex":76},{"author":"韓翃","charstyle":"古體詩","id":61351,"chapter":"卷四十一","chapternum":41,"title":"送李明府赴滑州","titledesc":"","content":"渭城寒食罷送客歸逺道烏帽背斜暉青驪踏春草酒醒孤燭夜衣冷千山早去事沈尚書應憐詞賦好","collection":"","collectiondesc":"","poemindex":77},{"author":"韓翃","charstyle":"古體詩","id":61352,"chapter":"卷四十一","chapternum":41,"title":"送客之江寜","titledesc":"","content":"春流送客不應賒南入徐州見栁花朱雀橋邉看淮水烏衣巷裏問王家千閭萬井無多事闢户開門向山翠楚雲朝下石頭城江燕雙飛瓦棺寺吳士風流甚可親相逄嘉賞日應新從來此地誇羊酪自有蓴羮味可人","collection":"","collectiondesc":"","poemindex":78},{"author":"韓翃","charstyle":"古體詩","id":61353,"chapter":"卷四十一","chapternum":41,"title":"送山隂姚丞㩦妓之任兼寄山陰蘇少府","titledesc":"","content":"東風香草路南客心容與白晳吳王孫青蛾栁家女都門數騎出河口片帆舉夜簟眠橘洲春衫傍楓嶼山陰政簡甚從容到罷惟求物外蹤落日花邉判溪水晴煙竹裏㑹稽峯才子風流蘇伯玉同官曉暮應相逐加飡共愛鱸魚肥醒酒仍憐甘蔗熟知君錬思本清新季子如今徳有隣他日如尋始寜墅題詩早晚寄西人","collection":"","collectiondesc":"","poemindex":79},{"author":"韓翃","charstyle":"古體詩","id":61354,"chapter":"卷四十一","chapternum":41,"title":"送客還江東","titledesc":"","content":"還家不落春風後數日應沽越人酒池畔花深鬭鴨欄橋邉雨洗藏鴉栁遥憐内舍着新衣復向隣家醉落暉把手閒歌香橘下空山一望鷓鴣飛","collection":"","collectiondesc":"","poemindex":80},{"author":"韓翃","charstyle":"古體詩","id":61355,"chapter":"卷四十一","chapternum":41,"title":"送萬巨","titledesc":"","content":"漢相見王陵揚州事張禹風帆木蘭楫水國蓮花府百頃清江十月天寒城鼔角曉鐘前金鑪促膝諸曹吏玉管繁聲羙少年有如過向長干地逺對湖光近山翠好逢南苑看人歸也向西池畱客醉疎桺垂煙橘帶霜朝遊石渚暮横塘紅牋色奪風流座白紵詞傾翰墨塲夫子前年入朝後髙名藉藉時賢口共憐詩興轉清新逺繼家聲在此身屈指待為青𤨏客回頭莫羨白亭人","collection":"","collectiondesc":"","poemindex":81},{"author":"韓翃","charstyle":"古體詩","id":61356,"chapter":"卷四十一","chapternum":41,"title":"贈别王侍御赴上都","titledesc":"","content":"翩翩馬上郎執簡佩銀章西向洛陽歸鄠杜回頭結念蓮花府朝辭芳草萬嵗街暮宿春山一泉塢青青樹色傍行衣乳燕流鶯相間飛逺過三峯臨八水幽尋佳賞偏如此殘花片片細桺風落日疎鐘小槐雨相思掩泣復何如公子門前人漸疎幸有心期當小暑葛衣紗帽望回車","collection":"","collectiondesc":"","poemindex":82},{"author":"韓翃","charstyle":"近體詩","id":61357,"chapter":"卷四十一","chapternum":41,"title":"贈别韋兵曹歸池州","titledesc":"","content":"南陵八月天暮色逺峯前楚竹青陽路吳江赤馬船籝金諸客貴佩玉主人賢終日應相逐歸期定幾年","collection":"","collectiondesc":"","poemindex":83},{"author":"韓翃","charstyle":"近體詩","id":61358,"chapter":"卷四十一","chapternum":41,"title":"寄武陵李少府","titledesc":"","content":"小縣春生日公孫吏隠時楚歌催晚醉蠻語入新詩桂水遥相憶花源暗有期郢門千里外莫怪尺書遲","collection":"","collectiondesc":"","poemindex":84},{"author":"韓翃","charstyle":"近體詩","id":61359,"chapter":"卷四十一","chapternum":41,"title":"贈張建","titledesc":"","content":"結客平陵下當年倚俠逰傳看轆轤劍醉脱驌驦裘翠羽雙鬟妾珠簾百尺樓春風坐相待晚日莫淹畱","collection":"","collectiondesc":"","poemindex":85},{"author":"韓翃","charstyle":"近體詩","id":61360,"chapter":"卷四十一","chapternum":41,"title":"送故人歸魯","titledesc":"","content":"魯客多歸興居人悵别情雨餘衫袖冷風急馬蹄輕秋草靈光殿寒雲曲阜城知君拜親後少婦下機迎","collection":"","collectiondesc":"","poemindex":86},{"author":"韓翃","charstyle":"近體詩","id":61361,"chapter":"卷四十一","chapternum":41,"title":"送故人歸蜀","titledesc":"","content":"一騎西南逺翩翩入劍門客衣筒布潤山舍荔枝繁古廟祠金馬春江帶白黿自應成旅逸愛客有王孫","collection":"","collectiondesc":"","poemindex":87},{"author":"韓翃","charstyle":"近體詩","id":61362,"chapter":"卷四十一","chapternum":41,"title":"酬程延秋夜即事見贈","titledesc":"","content":"長簟迎風早空城澹月華星河秋一雁砧杵夜千家節𠉀看應晚心期卧亦賒向來吟秀句不覺已鳴鴉","collection":"","collectiondesc":"","poemindex":88},{"author":"韓翃","charstyle":"近體詩","id":61363,"chapter":"卷四十一","chapternum":41,"title":"送髙貟外赴淄青使幕","titledesc":"","content":"逺水流春色回風送落暉人趨雙節近馬遞百花歸山驛嘗官酒闗城度客衣從來赤管筆提向幕中稀","collection":"","collectiondesc":"","poemindex":89},{"author":"韓翃","charstyle":"近體詩","id":61364,"chapter":"卷四十一","chapternum":41,"title":"送元詵還江東","titledesc":"","content":"渡江秋色裏詩興與歸心客路隨楓岸人家掃橘林潮聲當晝起山翠近南深㡬日華陽洞寒花引獨尋","collection":"","collectiondesc":"","poemindex":90},{"author":"韓翃","charstyle":"近體詩","id":61365,"chapter":"卷四十一","chapternum":41,"title":"送李秀才歸江南","titledesc":"","content":"過淮芳草歇千里又東歸野水吳山出家林越鳥飛荷香隨去棹梅雨㸃行衣無數滄江客如君逹者稀","collection":"","collectiondesc":"","poemindex":91},{"author":"韓翃","charstyle":"近體詩","id":61366,"chapter":"卷四十一","chapternum":41,"title":"題慈恩寺振上人房","titledesc":"","content":"披衣聞客至闗鎻此時開鳴磬夕陽盡捲簾秋色來名香連竹徑清梵出花臺身在心無住他方到㡬回","collection":"","collectiondesc":"","poemindex":92},{"author":"韓翃","charstyle":"近體詩","id":61367,"chapter":"卷四十一","chapternum":41,"title":"送崔過歸淄青幕府","titledesc":"","content":"平陵車馬客海上見旌旗舊驛千山下殘花一路時春衣過水冷暮雨出闗遲莫道青州客迢迢在夢思","collection":"","collectiondesc":"","poemindex":93},{"author":"韓翃","charstyle":"近體詩","id":61368,"chapter":"卷四十一","chapternum":41,"title":"贈王逖","titledesc":"","content":"端笏事龍樓思閒輙告休新調赭白馬暫試黒貂裘珠履迎佳客金錢與莫愁座中豪貴滿誰道不風流","collection":"","collectiondesc":"","poemindex":94},{"author":"韓翃","charstyle":"近體詩","id":61369,"chapter":"卷四十一","chapternum":41,"title":"華亭夜宴庾侍御宅","titledesc":"","content":"世故他年别心期此夜同千峯孤燭外片雨一更中酒客逢山簡詩人得謝公自憐驅匹馬拂曙向闗東","collection":"","collectiondesc":"","poemindex":95},{"author":"韓翃","charstyle":"近體詩","id":61370,"chapter":"卷四十一","chapternum":41,"title":"送辰州李中丞","titledesc":"","content":"白羽逐青絲翩翩南去時巴人迎道路蠻帥引旌旗暮雨山開少秋風葉落遲功成冀他日應見竹郎祠","collection":"","collectiondesc":"","poemindex":96},{"author":"韓翃","charstyle":"近體詩","id":61371,"chapter":"卷四十一","chapternum":41,"title":"題蘇許公林亭","titledesc":"","content":"平津東閣在别是竹林期萬葉秋聲裏千家落照時門隨深巷靜窗過逺鐘遲客舍苔生處依依又賦詩","collection":"","collectiondesc":"","poemindex":97},{"author":"韓翃","charstyle":"近體詩","id":61372,"chapter":"卷四十一","chapternum":41,"title":"送客之上谷","titledesc":"","content":"北客悲秋色田園憶去來披衣朝易水匹馬夕燕臺風剪荷花碎霜迎栗罅開賞心知不淺累月故人杯","collection":"","collectiondesc":"","poemindex":98},{"author":"韓翃","charstyle":"近體詩","id":61373,"chapter":"卷四十一","chapternum":41,"title":"題薦福寺衡嶽暕師房","titledesc":"","content":"春城乞食還髙論此中閒僧臘堦前樹禪心江上山疎簾㸔雪卷深户映花關晩送門人出鐘聲杳靄間","collection":"","collectiondesc":"","poemindex":99},{"author":"韓翃","charstyle":"近體詩","id":61374,"chapter":"卷四十一","chapternum":41,"title":"送金華王明府","titledesc":"","content":"縣舍江雲裏心閒境又偏家貧陶令酒月俸沈郎錢黄蘖香山路青楓暮雨天時聞引車騎竹外向銅泉","collection":"","collectiondesc":"","poemindex":100},{"author":"韓翃","charstyle":"近體詩","id":61375,"chapter":"卷四十一","chapternum":41,"title":"令狐員外宅宴寄中丞","titledesc":"","content":"寒色凝羅幕同人清夜期玉杯留醉處銀燭送歸時獨坐隔千里空吟對雪詩","collection":"","collectiondesc":"","poemindex":101},{"author":"韓翃","charstyle":"近體詩","id":61376,"chapter":"卷四十一","chapternum":41,"title":"家兄自山南罷歸獻詩叙事","titledesc":"","content":"時輩已爭先吾君未着鞭空嗟鑷鬚日獨是屈腰年不以殊方逺仍論賞地偏襄橙隨客路漢竹引歸船雲外巴東峽林中峴北川池餘騎馬處宅似卧龍邊夜簟千峯月朝窗萬井烟朱荷江女院青稻楚人田縣舍多瀟灑城樓入醉眠黄苞柑正熟紅縷鱠仍鮮坐厭牽絲倦因從解綬旋初辭五斗米唯奉一嚢錢室好生虚白書躭守太玄櫪中嘶欵段階下引潺湲落照淵明桞春風叔夜絃綘紗儒客帳丹訣羽人篇雅論承安石新詩與惠連興清湖見底襟豁霧開天魏闕心猶繫周才道豈捐一丘自無逸三府㑹招賢","collection":"","collectiondesc":"","poemindex":102},{"author":"韓翃","charstyle":"近體詩","id":61377,"chapter":"卷四十一","chapternum":41,"title":"奉送王相公赴幽州廵邊","titledesc":"","content":"黄閣開帷幄丹墀侍冕旒位髙湯左相權總漢諸侯不改周南化仍分趙北憂雙旌過易水千騎入幽州塞草連天暮邉聲動地秋無因隨逺道結束佩吳鈎","collection":"","collectiondesc":"","poemindex":103},{"author":"韓翃","charstyle":"近體詩","id":61378,"chapter":"卷四十一","chapternum":41,"title":"送李中丞赴商州","titledesc":"","content":"五馬渭橋東連嘶逐曉風當年紫髯將他日黑頭公不異金吾寵兼齊玉帳雄關營春雪下吹角暮山空香麝松隂裏寒猿黛色中郡齋多賞事好與故人同","collection":"","collectiondesc":"","poemindex":104},{"author":"韓翃","charstyle":"近體詩","id":61379,"chapter":"卷四十一","chapternum":41,"title":"送田明府歸終南别業","titledesc":"","content":"故園此日多心賞窓下泉流竹外雲近舘應逢沈道士比鄰自識卞田君離宫樹影登山見上苑鐘聲過雪聞相勸早移丹鳯闕不須常戀白鷗羣","collection":"","collectiondesc":"","poemindex":105},{"author":"韓翃","charstyle":"近體詩","id":61380,"chapter":"卷四十一","chapternum":41,"title":"送故人赴江陵尋庾牧","titledesc":"","content":"主人持節拜荆州走馬應從一路遊斑竹岡連山雨暗枇杷門向楚天秋佳期笑把齋中酒逺意閒登城上樓文體此時㸔又别吾知小庾甚風流","collection":"","collectiondesc":"","poemindex":106},{"author":"韓翃","charstyle":"近體詩","id":61381,"chapter":"卷四十一","chapternum":41,"title":"送康洗馬歸滑州","titledesc":"","content":"腰佩雕弓漢射聲東歸銜命見雙旌青絲玉勒康侯馬孟水金堤滑伯城臘雪夜㸔宜縱飲寒蕪晝獵不妨行懐君又隔千山逺别後春風百草生","collection":"","collectiondesc":"","poemindex":107},{"author":"韓翃","charstyle":"近體詩","id":61382,"chapter":"卷四十一","chapternum":41,"title":"送丹陽劉太眞","titledesc":"","content":"長千道上落花朝羡爾當年賞事饒下筯巳憐鵞炙美開籠不奈鴨媒嬌春衣晩入青陽巷細馬初過皂莢橋相訪不辭千里逺西風好借木蘭橈","collection":"","collectiondesc":"","poemindex":108},{"author":"韓翃","charstyle":"近體詩","id":61383,"chapter":"卷四十一","chapternum":41,"title":"送客歸江州","titledesc":"","content":"東歸復得采真游江水迎君日夜流客舍不離青雀舫人家舊在白鷗洲風吹山帶遥知雨露溼荷裳巳報秋聞道泉明居止近藍輿相訪為淹留","collection":"","collectiondesc":"","poemindex":109},{"author":"韓翃","charstyle":"近體詩","id":61384,"chapter":"卷四十一","chapternum":41,"title":"送鄭員外","titledesc":"","content":"風流不減杜陵時五十為郎未是遲孺子亦知名下士樂人爭唱卷中詩身齊吏部還多醉心顧尚書自有期要路眼看知已在不應窮巷久低眉","collection":"","collectiondesc":"","poemindex":110},{"author":"韓翃","charstyle":"近體詩","id":61385,"chapter":"卷四十一","chapternum":41,"title":"寄徐州鄭使君","titledesc":"","content":"江城五馬楚雲邊不羨雍容畫省年才子舊稱何水部使君還繼謝臨川射堂草遍收殘雨官路人稀對夕天雖卧郡齋千里隔與君同見月初圓","collection":"","collectiondesc":"","poemindex":111},{"author":"韓翃","charstyle":"近體詩","id":61386,"chapter":"卷四十一","chapternum":41,"title":"送襄垣王君歸南陽别墅","titledesc":"","content":"都門霽後不飛塵草色凄凄滿路春雙兎坡東千室吏三鴉水上一歸人愁眼客舎衣香滿走渡河橋馬汗新少婦北來多逺望應知蟢子上羅巾","collection":"","collectiondesc":"","poemindex":112},{"author":"韓翃","charstyle":"近體詩","id":61387,"chapter":"卷四十一","chapternum":41,"title":"送王少府歸杭州","titledesc":"","content":"歸舟一路轉青蘋㪅欲隨潮向富春吳郡陸機稱地主錢塘蘇小是鄉親葛花滿把能消酒梔子同心好贈人早晚重過魚浦宿遙憐佳句篋中新","collection":"","collectiondesc":"","poemindex":113},{"author":"韓翃","charstyle":"近體詩","id":61388,"chapter":"卷四十一","chapternum":41,"title":"題仙遊觀","titledesc":"","content":"仙臺下見五城樓風物凄凄宿雨收山色遙連秦樹晚砧聲近報漢宫秋疎松影落空壇静細草香聞小洞幽何用别尋方外去人間亦自有丹丘","collection":"","collectiondesc":"","poemindex":114},{"author":"韓翃","charstyle":"近體詩","id":61389,"chapter":"卷四十一","chapternum":41,"title":"送劉評事赴廣州使幕","titledesc":"","content":"征南官屬似君稀才子當今劉孝威蠻府參軍趨傳舎交州刺史拜行衣前臨瘴海無人過却望衡陽少雁飛為報蒼梧雲影道明年早送客帆歸","collection":"","collectiondesc":"","poemindex":115},{"author":"韓翃","charstyle":"近體詩","id":61390,"chapter":"卷四十一","chapternum":41,"title":"送冷朝陽還上元","titledesc":"","content":"青絲䋏引木蘭船名遂身歸拜慶年落日澄江烏榜外秋風疎桞白門前橋通小市家林近山帶平湖野寺連别後依依寒夢裏共君攜手在東田","collection":"","collectiondesc":"","poemindex":116},{"author":"韓翃","charstyle":"近體詩","id":61391,"chapter":"卷四十一","chapternum":41,"title":"送王光輔歸青州兼寄儲侍郎","titledesc":"","content":"㡬回奏事建章宫聖主偏知漢將功身着紫衣趨闕下口銜丹詔出闗東蟬聲驛路秋山裏草色河橋落照中逺憶故人滄海别當年好躍五花驄","collection":"","collectiondesc":"","poemindex":117},{"author":"韓翃","charstyle":"近體詩","id":61392,"chapter":"卷四十一","chapternum":41,"title":"宴楊駙馬山池","titledesc":"","content":"垂楊拂岸草茸茸繡户簾前花影重鱠下玉盤金縷細酒開金甕緑醅濃中朝駙馬何平叔南國詞人陸士龍落日泛舟同醉處回潭百丈映千峰","collection":"","collectiondesc":"","poemindex":118},{"author":"韓翃","charstyle":"近體詩","id":61393,"chapter":"卷四十一","chapternum":41,"title":"送長史李少府入蜀","titledesc":"","content":"行行獨出故闗遲南望千山無盡期見舞巴童應暫笑聞歌蜀客又堪悲孤城晩閉清江上匹馬寒嘶白露時别後此心君自見山中何事不相思","collection":"","collectiondesc":"","poemindex":119},{"author":"韓翃","charstyle":"近體詩","id":61394,"chapter":"卷四十一","chapternum":41,"title":"送端州馮使君","titledesc":"","content":"白晳風流似有鬚一門豪貴領蒼梧三峯亭暗橘邊宿八桂休香節下趨玉樹羣兒爭翠羽金盤少妾揀明珠懐君樂事不可見騣馬翩翩新虎符","collection":"","collectiondesc":"","poemindex":120},{"author":"韓翃","charstyle":"近體詩","id":61395,"chapter":"卷四十一","chapternum":41,"title":"漢宫曲","titledesc":"","content":"駿馬繡障泥紅塵撲四蹄歸時何太晚日照杏花西","collection":"","collectiondesc":"","poemindex":121},{"author":"韓翃","charstyle":"近體詩","id":61396,"chapter":"卷四十一","chapternum":41,"title":"漢宫曲","titledesc":"","content":"繡幕珊瑚鈎春開翡翠樓深情不𡧓道嬌倚鈿箜篌","collection":"","collectiondesc":"","poemindex":122},{"author":"韓翃","charstyle":"近體詩","id":61397,"chapter":"卷四十一","chapternum":41,"title":"送客知鄂州","titledesc":"","content":"江口千家帶楚雲江花亂㸃雪紛紛春風落日誰相見青翰舟中有鄂君","collection":"","collectiondesc":"","poemindex":123},{"author":"韓翃","charstyle":"近體詩","id":61398,"chapter":"卷四十一","chapternum":41,"title":"寒食","titledesc":"","content":"春城無處不飛花寒食東風御桞斜日暮漢宫傳蠟燭輕烟散入五侯家","collection":"","collectiondesc":"","poemindex":124},{"author":"韓翃","charstyle":"近體詩","id":61399,"chapter":"卷四十一","chapternum":41,"title":"羽林騎","titledesc":"","content":"駿馬牽來御桞中鳴鞭欲向渭橋東紅蹄亂踏春城雪花領驕嘶上苑風","collection":"","collectiondesc":"","poemindex":125},{"author":"韓翃","charstyle":"近體詩","id":61400,"chapter":"卷四十一","chapternum":41,"title":"看調馬","titledesc":"","content":"鴛鴦赭白齒新齊晚日花中散碧蹄玉勒乍回初噴沫金鞭欲下不成嘶","collection":"","collectiondesc":"","poemindex":126},{"author":"韓翃","charstyle":"近體詩","id":61401,"chapter":"卷四十一","chapternum":41,"title":"宿石邑山中〈一作李益〉","titledesc":"","content":"浮雲不共此山齊山靄蒼蒼望轉迷曉月暫飛千樹裏秋河隔在數峯西","collection":"","collectiondesc":"","poemindex":127},{"author":"韓翃","charstyle":"近體詩","id":61402,"chapter":"卷四十一","chapternum":41,"title":"江南曲","titledesc":"","content":"長樂花枝雨㸃銷江城日暮好相邀春樓不閉葳㽔鎖緑水回通宛轉橋","collection":"","collectiondesc":"","poemindex":128},{"author":"韓翃","charstyle":"近體詩","id":61403,"chapter":"卷四十一","chapternum":41,"title":"贈張千牛","titledesc":"","content":"蓬萊闕下是天家上路新回白鼻騧急管晝催平樂酒春衣夜宿杜陵花","collection":"","collectiondesc":"","poemindex":129},{"author":"韓翃","charstyle":"近體詩","id":61404,"chapter":"卷四十一","chapternum":41,"title":"贈李翼","titledesc":"","content":"王孫别舍擁朱輪不羨空名樂此身門外碧潭春洗馬樓前紅燭夜迎人","collection":"","collectiondesc":"","poemindex":130},{"author":"韓翃","charstyle":"近體詩","id":61405,"chapter":"卷四十一","chapternum":41,"title":"少年行","titledesc":"","content":"千㸃斑斕玉勒驄青絲結尾繡纒鬃揮鞭曉出章臺路葉葉春衣楊桞風","collection":"","collectiondesc":"","poemindex":131}]