[{"author":"錢起","charstyle":"古體詩","content":"下馬失炎暑，重門深緑篁。\n宫臣禮嘉客，林表開蘭堂。\n兹夕興難盡，澄罍照墨塲。\n鮮風吹印綬，宻坐皆馨香。\n美景惜文㑹，清吟遲羽觴。\n東陵晩來好，目極趣何長。\n鳥道掛疎雨，人家殘夕陽。\n城隅擁歸騎，留醉戀瓊芳。\n","id":60783,"chapter":"卷三十五","chapternum":35,"title":"太子李舍人城東别業與二三文友逃暑","titledesc":"","collection":"","collectiondesc":"","poemindex":1},{"author":"錢起","charstyle":"古體詩","content":"微雨侵晩陽連山半藏碧林端陟香榭雲外遲來客孤村凝片煙去水生逺白但佳川原趣不覺城池夕更喜眼中人清光漸咫尺","id":60784,"chapter":"卷三十五","chapternum":35,"title":"登勝果寺南樓雨中望嚴協律","titledesc":"","collection":"","collectiondesc":"","poemindex":2},{"author":"錢起","charstyle":"古體詩","content":"秋日西山明勝趣引孤䇿桃源數曲盡洞口兩岸坼還從罔象來忽得仙靈宅霓裳誰之子霞酌能止客殘陽在翠微㩦手更登厯林行拂煙雨溪望亂金碧飛鳥下天窗褭松際雲壁稍尋玄蹤逺宛入寥天寂願言葛仙翁終年鍊玉液","id":60785,"chapter":"卷三十五","chapternum":35,"title":"尋華山雲臺觀道士","titledesc":"","collection":"","collectiondesc":"","poemindex":3},{"author":"錢起","charstyle":"古體詩","content":"别處秋泉聲至今猶在耳何嘗夢魂去不見雪山子新月隔林時千峯翠微裏言忘心更寂跡滅雲自起覺來纓上塵如洗功德水","id":60786,"chapter":"卷三十五","chapternum":35,"title":"夢尋西山凖上人","titledesc":"","collection":"","collectiondesc":"","poemindex":4},{"author":"錢起","charstyle":"古體詩","content":"雞鳴孤煙起，靜者能卜築。\n喬木出雲心，門門掩山腹。\n貧交喜相見，把臂歡不足。\n空林留宴言，永日清耳目。\n泉聲冷樽俎，荷氣香僮僕。\n往往仙犬鳴，樵人度深竹。\n酒酣出谷口，世網何羈束。\n始願今不從，區區折腰禄。\n","id":60787,"chapter":"卷三十五","chapternum":35,"title":"過沈氏山居","titledesc":"","collection":"","collectiondesc":"","poemindex":5},{"author":"錢起","charstyle":"古體詩","content":"自樂魚鳥性寧求農牧資淺深愛巖壑疏鑿盡幽竒雨花相助好鶯鳴春草時種蘭入山翠引葛上花枝風露拆紅紫緑溪復映池新泉香杜若片石引江蘺宛謂武陵洞潛應造化移杖筞㩦煙客滿褏掇芳㽔蝴蝶舞留我仙雞閒傍籬但令黄精熟不慮韶光遲笑指雲蘿逕樵人那得知","id":60788,"chapter":"卷三十五","chapternum":35,"title":"山居新種花藥與道士同遊賦詩","titledesc":"","collection":"","collectiondesc":"","poemindex":6},{"author":"錢起","charstyle":"古體詩","content":"獨遊屢忘歸，况此隱淪處。\n濯髪清冷泉，月明不能去。\n更憐垂綸叟，靜若沙上鷺。\n一論白雲心，千里滄洲趣。\n蘆中夜火盡，浦口秋山曙。\n歎息分枝禽，何時更相遇。\n","id":60789,"chapter":"卷三十五","chapternum":35,"title":"藍田溪與漁者宿","titledesc":"","collection":"","collectiondesc":"","poemindex":7},{"author":"錢起","charstyle":"古體詩","content":"孤客倦夜坐聞猿乗早發背溪已斜漢登棧尚殘月重峯轉森爽幽歩更超越雲木聳鶴巢風蘿掃虎穴人羣徒自逺世役終難歇入山非買山采竹異采蕨誰見子牟意悁勞書魏闕","id":60790,"chapter":"卷三十五","chapternum":35,"title":"奉使採箭簳竹谷中晨興赴嶺","titledesc":"","collection":"","collectiondesc":"","poemindex":8},{"author":"錢起","charstyle":"古體詩","content":"行役不遑安在幽機轉發山谷無明晦溪霞自興沒朝櫛杉下風夕飲石上月懿爾青雲士垂纓朝鳯闕寧知採竹人毎食慚薇蕨","id":60791,"chapter":"卷三十五","chapternum":35,"title":"夕發箭塲巖下作","titledesc":"","collection":"","collectiondesc":"","poemindex":9},{"author":"錢起","charstyle":"古體詩","content":"秋風過楚山山靜秋聲晩賞心無定極仙歩亦清逺返照雲竇空寒流石苔淺羽人昔已去靈跡欣方踐投筞謝歸途世縁從此遣","id":60792,"chapter":"卷三十五","chapternum":35,"title":"過桐栢山","titledesc":"","collection":"","collectiondesc":"","poemindex":10},{"author":"錢起","charstyle":"古體詩","content":"蝴蝶弄和風，飛花不知晩。\n王孫尋芳草，歩歩忘路逺。\n况我愛青山，渉趣皆遊踐。\n縈迴必中路，隂晦陽復顯。\n古岸生新泉，霞峯映雪巘。\n交枝花色異，竒石雲根淺。\n碧洞志忘歸，紫芝行可搴。\n應嗤嵇叔夜，林卧方流湎。\n","id":60793,"chapter":"卷三十五","chapternum":35,"title":"仲春晩尋覆釡山","titledesc":"","collection":"","collectiondesc":"","poemindex":11},{"author":"錢起","charstyle":"古體詩","content":"向山看霽色，歩歩豁幽性。\n返照亂流明，寒空千嶂淨。\n石門有餘好，霞殘月欲映。\n上詣逺公廬，孤峯懸一逕。\n雲裏隔窗火，松下聞山磬。\n客到兩忘言，猿心與禪定。\n","id":60794,"chapter":"卷三十五","chapternum":35,"title":"杪秋南山西峯題凖上人蘭若","titledesc":"","collection":"","collectiondesc":"","poemindex":12},{"author":"錢起","charstyle":"古體詩","content":"安排常任性，偃卧晩開户。\n樵客荷蓑歸，向來春山雨。\n殘雲虹未落，返景霞初吐。\n時鳥鳴村墟，新泉遶林圃。\n堯年尚恬泊，隣里成太古。\n室爾人遂遥，相思怨芳杜。\n","id":60795,"chapter":"卷三十五","chapternum":35,"title":"田園雨後贈隣人","titledesc":"","collection":"","collectiondesc":"","poemindex":13},{"author":"錢起","charstyle":"古體詩","content":"日與麋鹿羣，賢哉買山叟。\n龎眉忽先見，避世一何久。\n林棲古崖曲，野事佳春後。\n瓠葉覆荆扉，栗苞垂甕牖。\n獨歌還獨酌，不耕亦不耦。\n磽田隔雲溪，多雨長稂莠。\n煙霞得情性，身世同芻狗。\n寄謝營道人，天真此翁有。\n","id":60796,"chapter":"卷三十五","chapternum":35,"title":"贈栢巖老人","titledesc":"","collection":"","collectiondesc":"","poemindex":14},{"author":"錢起","charstyle":"古體詩","content":"山月隨客來主人興不淺今宵竹林下誰覺花源逺惆悵曙鶯啼孤雲還絶巘","id":60797,"chapter":"卷三十五","chapternum":35,"title":"酬王維春夜竹亭贈别","titledesc":"","collection":"","collectiondesc":"","poemindex":15},{"author":"錢起","charstyle":"古體詩","content":"山色不厭逺，我行隨處深。\n蹟幽青蘿逕，思絶孤霞岑。\n獨鶴引過浦，鳴猿呼入林。\n褰裳百泉裏，一歩一清心。\n王子在何處，隔雲雞犬音。\n折麻定延佇，乗月期招尋。\n","id":60798,"chapter":"卷三十五","chapternum":35,"title":"遊輞川至南山寄谷口王十六","titledesc":"","collection":"","collectiondesc":"","poemindex":16},{"author":"錢起","charstyle":"古體詩","content":"蟲鳴歸舊里，田野秋農閒。\n即事敦夙尚，衡門方再闗。\n夕陽入東籬，爽氣髙前山。\n霜蕙後時老，巢禽知暝還。\n侍臣黄樞寵，鳴玉青雲間。\n𡧓想觀魚，處寒泉照髪。\n","id":60799,"chapter":"卷三十五","chapternum":35,"title":"藍溪休沐寄趙八給事","titledesc":"","collection":"","collectiondesc":"","poemindex":17},{"author":"錢起","charstyle":"古體詩","content":"種黍傍煙溪榛蕪兼沮洳亦知生計薄所貴隱身處橡栗石上村莓苔水中路蕭然授衣日得此還山趣汲井愛秋泉結茅因古樹閒雲與幽鳥對我不能去寄謝鴛鷺羣狎鷗拙所慕","id":60800,"chapter":"卷三十五","chapternum":35,"title":"谷口新居寄同省朋故","titledesc":"","collection":"","collectiondesc":"","poemindex":18},{"author":"錢起","charstyle":"古體詩","content":"禄微賴學稼嵗起歸衡茅窮逹戀明主耕桑亦近郊夜來霽山雪陽氣動林梢蘭蕙暖初吐春鳩鳴欲巢蓬萊時入夢知子憶貧交","id":60801,"chapter":"卷三十五","chapternum":35,"title":"東臯早春寄郎四校書","titledesc":"","collection":"","collectiondesc":"","poemindex":19},{"author":"錢起","charstyle":"古體詩","content":"水國嘗獨往，送君還念兹。\n湖山逺近色，昏旦煙霞時。\n子好謝公跡，常吟孤嶼詩。\n果乗扁舟去，若與白鷗期。\n野趣及春好，客遊欣此辭。\n入雲投館僻，采碧過帆遲。\n江上日回首，琴中勞别思。\n春鴻刷歸翼，一寄杜蘅枝。\n","id":60802,"chapter":"卷三十五","chapternum":35,"title":"送包何東遊","titledesc":"","collection":"","collectiondesc":"","poemindex":20},{"author":"錢起","charstyle":"古體詩","content":"蜀山西南千萬重仙經最説青城峯青城嶔岑倚空碧逺壓峨眉吞劍壁錦屏雲起易成霞玉洞花明不知夕星臺二妙逐王師阮瑀軍書王粲詩日落猿聲連玉笛晴來山翠傍旌旗緑蘿春月營門近知君對酒遥相思","id":60803,"chapter":"卷三十五","chapternum":35,"title":"賦得青城山歌送楊杜二郎中赴蜀軍","titledesc":"","collection":"","collectiondesc":"","poemindex":21},{"author":"錢起","charstyle":"古體詩","content":"千里有同心十年一㑹面當杯緩箏柱倐忽催離宴丹鳯城頭噪晩鴉行人馬首夕陽斜灞上春風留别袂闗東新月宿誰家官栁依依兩鄉色誰能此别不相憶","id":60804,"chapter":"卷三十五","chapternum":35,"title":"送崔十三東遊","titledesc":"","collection":"","collectiondesc":"","poemindex":22},{"author":"錢起","charstyle":"近體詩","content":"養性慣雲卧，為郎如鳥棲。\n不知仙閣峻，唯覺玉繩低。\n帳喜香煙暖，詩慚賜筆題。\n未央春漏促，殘夢謝晨雞。\n","id":60805,"chapter":"卷三十五","chapternum":35,"title":"春夜寓直","titledesc":"","collection":"","collectiondesc":"","poemindex":23},{"author":"錢起","charstyle":"近體詩","content":"谷口逃名客，歸來遂野心。\n薄田供嵗酒，喬木待新禽。\n溪路春雲重，山厨夜火深。\n桃源應漸好，仙客許相尋。\n","id":60806,"chapter":"卷三十五","chapternum":35,"title":"嵗暇題茅茨","titledesc":"","collection":"","collectiondesc":"","poemindex":24},{"author":"錢起","charstyle":"近體詩","content":"黄卷在窮巷，歸來生道心。\n五株衰栁下，三徑小園深。\n倒薤翻成字，寒花不假林。\n龎眉謝羣彦，獨酌且閒吟。\n","id":60807,"chapter":"卷三十五","chapternum":35,"title":"秋園晩沐","titledesc":"","collection":"","collectiondesc":"","poemindex":25},{"author":"錢起","charstyle":"近體詩","content":"暮天微雨散，涼吹片帆輕。\n雲物髙秋節，山川孤客情。\n霜蘋留楚水，寒雁别呉城。\n宿浦有歸夢，愁猿莫夜鳴。\n","id":60808,"chapter":"卷三十五","chapternum":35,"title":"早下江寧","titledesc":"","collection":"","collectiondesc":"","poemindex":26},{"author":"錢起","charstyle":"近體詩","content":"斜日片帆隂，春風孤客心。\n山來指樵路，岸去惜花林。\n海氣蒸雲黒，潮聲隔雨深。\n鄉愁不可道，浦宿聽猿吟。\n","id":60809,"chapter":"卷三十五","chapternum":35,"title":"晩入宣城界","titledesc":"","collection":"","collectiondesc":"","poemindex":27},{"author":"錢起","charstyle":"近體詩","content":"孤樹延春日，他山捲曙霞。\n客心湖上雁，歸思日邊花。\n行李迷方久，歸期渉嵗賖。\n故人雲路隔，何處寄瑶華。\n","id":60810,"chapter":"卷三十五","chapternum":35,"title":"登復州南樓","titledesc":"","collection":"","collectiondesc":"","poemindex":28},{"author":"錢起","charstyle":"近體詩","content":"金榜開青\ud852，\ude0f驕奢半隱。\n淪玉簫惟送，酒羅褏愛留。\n賔竹館煙催，暝梅園雪映。\n春滿朝詞賦，客盡是入林。\n","id":60811,"chapter":"卷三十五","chapternum":35,"title":"宴崔駙馬玉山别業","titledesc":"","collection":"","collectiondesc":"","poemindex":29},{"author":"錢起","charstyle":"近體詩","content":"客到衡門下，林香蕙草時。\n好風能自至，明月不須期。\n秋日翻荷影，晴霜脆栁枝。\n留歡美清夜，寧覺曉鐘遲。\n","id":60812,"chapter":"卷三十五","chapternum":35,"title":"秋夕與梁鍠文宴","titledesc":"","collection":"","collectiondesc":"","poemindex":30},{"author":"錢起","charstyle":"近體詩","content":"茅屋多新意，芳林昨試移。\n野人知石路，戲鳥認花枝。\n慢水縈蓬户，閒雲掛竹籬。\n到家成一醉，歸馬不能騎。\n","id":60813,"chapter":"卷三十五","chapternum":35,"title":"過裴長官新亭","titledesc":"","collection":"","collectiondesc":"","poemindex":31},{"author":"錢起","charstyle":"近體詩","content":"小雨飛林頂，浮涼入晩多。\n能知留客處，偏與好風和。\n濯錦翻紅蕋，跳珠亂碧荷。\n芳罇深幾許，此興可酣歌。\n","id":60814,"chapter":"卷三十五","chapternum":35,"title":"蘇端林亭對酒喜雨","titledesc":"","collection":"","collectiondesc":"","poemindex":32},{"author":"錢起","charstyle":"近體詩","content":"夜來詩酒興，月上謝公樓。\n影閉重門靜，寒生獨樹秋。\n鵲驚隨葉散，螢逺入煙流。\n今夕遥天末，清光幾處愁。\n","id":60815,"chapter":"卷三十五","chapternum":35,"title":"裴迪書齋翫月之作","titledesc":"","collection":"","collectiondesc":"","poemindex":33},{"author":"錢起","charstyle":"近體詩","content":"好飲棄真道，今宵又遇君。\n老夫相勸酒，稚子待題文。\n月下誰家笛，城頭幾片雲。\n如何此幽興，明日重離羣。\n","id":60816,"chapter":"卷三十五","chapternum":35,"title":"秋夜梁七兵曹同宿","titledesc":"","collection":"","collectiondesc":"","poemindex":34},{"author":"錢起","charstyle":"近體詩","content":"碧落忘歸處，佳期不厭逢。\n晩涼生玉井，新暑避煙松。\n欲醉流霞酌，還醒度竹鐘。\n更憐琪樹下，厯厯見遥峯。\n","id":60817,"chapter":"卷三十五","chapternum":35,"title":"開元觀遇張侍御","titledesc":"","collection":"","collectiondesc":"","poemindex":35},{"author":"錢起","charstyle":"近體詩","content":"舍下虎溪徑，烟霞入暝開。\n柴門兼竹靜，山月與僧來。\n心瑩蓮花水，言忘緑茗杯。\n前峯曙更好，斜漢欲西迴。\n","id":60818,"chapter":"卷三十五","chapternum":35,"title":"山齋獨坐喜元上人夕至","titledesc":"","collection":"","collectiondesc":"","poemindex":36},{"author":"錢起","charstyle":"近體詩","content":"山中人不見，雲去夕陽過。\n淺瀬寒魚少，叢蘭秋蝶多。\n老年疎世事，幽性樂天和。\n酒熟思才子，溪頭望玉珂。\n","id":60819,"chapter":"卷三十五","chapternum":35,"title":"藍上茅茨期王維補闕","titledesc":"","collection":"","collectiondesc":"","poemindex":37},{"author":"錢起","charstyle":"近體詩","content":"誰知白雲裏，别有緑蘿春。\n苔繞溪邊徑，花深洞裏人。\n逸妻看種藥，稚子伴垂綸。\n潁上逃堯者，何如此養真。\n","id":60820,"chapter":"卷三十五","chapternum":35,"title":"題温處士山居","titledesc":"","collection":"","collectiondesc":"","poemindex":38},{"author":"錢起","charstyle":"近體詩","content":"還家百戰後，訪故幾人存。\n兄弟得相見，榮枯何處論。\n新詩添卷軸，舊業見兒孫。\n檢㸃生平事，焉能出蓽門。\n","id":60821,"chapter":"卷三十五","chapternum":35,"title":"初至京口示諸弟","titledesc":"","collection":"","collectiondesc":"","poemindex":39},{"author":"錢起","charstyle":"近體詩","content":"卑棲却得性，毎與白雲歸。\n狥禄仍懐橘，看山免採薇。\n暮禽先去馬，新月待開扉。\n霄漢時回首，知音青𤨏。\n","id":60822,"chapter":"卷三十五","chapternum":35,"title":"晩歸藍田酬王維給事贈别","titledesc":"","collection":"","collectiondesc":"","poemindex":40},{"author":"錢起","charstyle":"近體詩","content":"赤縣新秋夜，文人藻思催。\n鐘聲自仙掖，月色近霜臺。\n一葉兼螢度，孤雲帶雁來。\n明朝紫書下，應問長卿才。\n","id":60823,"chapter":"卷三十五","chapternum":35,"title":"和萬年成少府寓直","titledesc":"","collection":"","collectiondesc":"","poemindex":41},{"author":"錢起","charstyle":"近體詩","content":"泉壑帶茅茨，雲霞生薜帷。\n竹憐新雨後，山愛夕陽時。\n閒鷺棲常早，秋花落更遲。\n家僮掃蘿逕，昨與故人期。\n","id":60824,"chapter":"卷三十五","chapternum":35,"title":"谷口書齋寄楊補闕","titledesc":"","collection":"","collectiondesc":"","poemindex":42},{"author":"錢起","charstyle":"近體詩","content":"欲知愚谷好，久别與春還。\n鸎暖初歸樹，雲晴却戀山。\n石田耕種少，野客性情閒。\n求仲應難見，殘陽且掩闗。\n","id":60825,"chapter":"卷三十五","chapternum":35,"title":"嵗初歸舊山酬皇甫侍御","titledesc":"","collection":"","collectiondesc":"","poemindex":43},{"author":"錢起","charstyle":"近體詩","content":"龍節知無事，江城不掩扉。\n詩傳過客逺，書别故人稀。\n坐嘯看潮起，行春送雁歸。\n望舒三五夜，思盡謝玄暉。\n","id":60826,"chapter":"卷三十五","chapternum":35,"title":"寄郢州郎士元使君","titledesc":"","collection":"","collectiondesc":"","poemindex":44},{"author":"錢起","charstyle":"近體詩","content":"憶家望雲路，東去獨依依。\n水宿隨漁火，山行到竹扉。\n寒花催酒熟，山犬喜人歸。\n遥羡書窗下，千峯出翠微。\n","id":60827,"chapter":"卷三十五","chapternum":35,"title":"送元評事歸山居","titledesc":"","collection":"","collectiondesc":"","poemindex":45},{"author":"錢起","charstyle":"近體詩","content":"楚鄉飛鳥外，獨與片帆還。\n破鏡催歸客，殘陽見舊山。\n詩成流水上，夢盡落花間。\n儻寄相思字，愁人定解顔。\n","id":60828,"chapter":"卷三十五","chapternum":35,"title":"送夏侯審校書東歸","titledesc":"","collection":"","collectiondesc":"","poemindex":46},{"author":"錢起","charstyle":"近體詩","content":"抱琴為傲吏，孤棹復南行。\n幾處秋江水，皆添白雪聲。\n佳期來客夢，幽思緩王程。\n佐牧無勞問，心和政自平。\n","id":60829,"chapter":"卷三十五","chapternum":35,"title":"送彈琴李長史往洪州","titledesc":"","collection":"","collectiondesc":"","poemindex":47},{"author":"錢起","charstyle":"近體詩","content":"邊事多勞役，儒衣逐鼓鼙。\n日寒闗樹外，峯盡塞雲西。\n河廣篷難度，天遥雁漸低。\n班超封定逺，之子去思齊。\n","id":60830,"chapter":"卷三十五","chapternum":35,"title":"送張管書記","titledesc":"","collection":"","collectiondesc":"","poemindex":48},{"author":"錢起","charstyle":"近體詩","content":"理邑想無事，鳴琴不下堂。\n井田通楚越，津市半漁商。\n盧橘垂殘雨，紅蓮拆早霜。\n送君唯白首，臨水獨思鄉。\n","id":60831,"chapter":"卷三十五","chapternum":35,"title":"送武進韋明府","titledesc":"","collection":"","collectiondesc":"","poemindex":49},{"author":"錢起","charstyle":"近體詩","content":"東水將孤客，南行路幾千。\n虹翻湖上雨，鳥落瘴中天。\n謫去寧留恨，思歸豈待年。\n衘盃且一醉，别淚莫澘然。\n","id":60832,"chapter":"卷三十五","chapternum":35,"title":"送薛八謫居","titledesc":"","collection":"","collectiondesc":"","poemindex":50},{"author":"錢起","charstyle":"近體詩","content":"至人無滯跡，謁帝復思元。\n魏闕辭花綬，春山有杏田。\n紫霞開别酒，黄鶴舞離絃。\n今夜思君夢，遥遥入洞天。\n","id":60833,"chapter":"卷三十五","chapternum":35,"title":"送宋徵君讓官還山","titledesc":"","collection":"","collectiondesc":"","poemindex":51},{"author":"錢起","charstyle":"近體詩","content":"行人臨水去，新詠復新悲。\n萬里髙秋月，孤山逺别時。\n掛帆嚴子瀬，酹酒敬亭祠。\n嵗晏無芳杜，如何寄所思。\n","id":60834,"chapter":"卷三十五","chapternum":35,"title":"送楊皥擢第遊江南","titledesc":"","collection":"","collectiondesc":"","poemindex":52},{"author":"錢起","charstyle":"近體詩","content":"隨縁忽西去，何日返東林。\n世路寧嗟别，空門久息心。\n人煙一飯少，山雪獨行深。\n天外猿啼處，誰聞清梵音。\n","id":60835,"chapter":"卷三十五","chapternum":35,"title":"送少微師遊蜀","titledesc":"","collection":"","collectiondesc":"","poemindex":53},{"author":"錢起","charstyle":"近體詩","content":"上國隨縁至，來途若夢行。\n浮天滄海逺，去世法船輕。\n水月通禪觀，魚龍聽梵聲。\n惟憐一燈影，萬里眼中明。\n","id":60836,"chapter":"卷三十五","chapternum":35,"title":"送僧歸日本","titledesc":"","collection":"","collectiondesc":"","poemindex":54},{"author":"錢起","charstyle":"近體詩","content":"極目煙霞外，孤舟一使星。\n興中尋碧落，夢裏過滄溟。\n夜月松江戍，秋風竹䲧亭。\n不知行逺近，芳草日青青。\n","id":60837,"chapter":"卷三十五","chapternum":35,"title":"賦得綿綿思逺道送岑判官入嶺","titledesc":"","collection":"","collectiondesc":"","poemindex":55},{"author":"錢起","charstyle":"近體詩","content":"秋空萬里靜，嘹唳獨南征。\n風急翻霜冷，雲開見月驚。\n塞長憐去翼，影滅有餘聲。\n悵望遥天外，鄉愁滿目生。\n","id":60838,"chapter":"卷三十五","chapternum":35,"title":"送征雁","titledesc":"","collection":"","collectiondesc":"","poemindex":56},{"author":"錢起","charstyle":"近體詩","content":"苦雨暗秋徑寒花垂紫苔愁中緑罇盡夢裏故人來果有相思字銀鈎新月開","id":60839,"chapter":"卷三十五","chapternum":35,"title":"新雨喜得王卿書問","titledesc":"","collection":"","collectiondesc":"","poemindex":57},{"author":"錢起","charstyle":"近體詩","content":"六合紆元覽，重軒啟上清。\n石林飛棟出，霞頂泰階平。\n拂曙鑾輿上，晞陽瑞雪晴。\n翠微回日馭，丹巘駐天行。\n御氣升銀漢，垂衣俯錦城。\n山通玉苑迥，河抱紫闗明。\n感物乾文動，凝神道化成。\n周王陟喬岳，列辟讓英聲。\n","id":60840,"chapter":"卷三十五","chapternum":35,"title":"奉和聖製登朝元閣","titledesc":"","collection":"","collectiondesc":"","poemindex":58},{"author":"錢起","charstyle":"近體詩","content":"雲巷東臯下，歸來省故蹊。\n泉移憐石在，林長覺原低。\n舊里情難盡，前山賞未迷。\n引藤看古木，嘗酒咒春雞。\n興與時髦背，年將野老齊。\n才微甘引退，應得遂霞棲。\n","id":60841,"chapter":"卷三十五","chapternum":35,"title":"晩歸藍田舊居","titledesc":"","collection":"","collectiondesc":"","poemindex":59},{"author":"錢起","charstyle":"近體詩","content":"隱來未得道，嵗去愧雲松。\n茅屋空山暮，荷衣白露濃。\n唯憐石苔色，不染世人蹤。\n潭靜宜孤鶴，山深絶逺鐘。\n有時丹竈上，數㸃綵霞重。\n勉事壺公術，仙期待赤龍。\n","id":60842,"chapter":"卷三十五","chapternum":35,"title":"藥堂秋暮","titledesc":"","collection":"","collectiondesc":"","poemindex":60},{"author":"錢起","charstyle":"近體詩","content":"盛業山河列，重名劍履榮。\n珥貂為相子，開閣引時英。\n美景池臺色，佳期宴賞情。\n詞人載筆至，仙妓出花迎。\n暗竹朱輪轉，迴塘玉珮鳴。\n舞衫招戲蝶，歌扇隔啼鶯。\n飲德心皆醉，披雲興轉清。\n不愁歡樂盡，積慶在和羮。\n","id":60843,"chapter":"卷三十五","chapternum":35,"title":"陪郭常侍令公東亭宴集","titledesc":"","collection":"","collectiondesc":"","poemindex":61},{"author":"錢起","charstyle":"近體詩","content":"掖垣㩦愛客，勝地賞年光。\n向竹過賔館，尋山到妓堂。\n歌聲掩金谷，舞態出平陽。\n地滿簪裾影，花添蘭麝香。\n鶯啼春未老，酒冷日猶長。\n安石風流事，須歸問省郎。\n","id":60844,"chapter":"卷三十五","chapternum":35,"title":"奉陪郭常侍宴滻川山池","titledesc":"","collection":"","collectiondesc":"","poemindex":62},{"author":"錢起","charstyle":"近體詩","content":"入門花栁暗知是近臣居大隱心何逺髙風物自疎翛然靜者事宛得上皇餘雞犬偷仙藥兒童授道書清吟送客後微月上城初彩筆有新詠文星垂太虛承恩金殿宿應薦馬相如","id":60845,"chapter":"卷三十五","chapternum":35,"title":"過王舍人宅","titledesc":"","collection":"","collectiondesc":"","poemindex":63},{"author":"錢起","charstyle":"近體詩","content":"垂白無名老，何年此陸沈。\n丘園自得性，婚嫁不嬰心。\n嵗計因山薄，霞棲在谷深。\n設罝連草色，曬藥背松隂。\n觸興雲生岫，隨耕鳥下林。\n搘頥笑來客，頭上有朝簪。\n","id":60846,"chapter":"卷三十五","chapternum":35,"title":"春暮過石龜谷題温處士林園","titledesc":"","collection":"","collectiondesc":"","poemindex":64},{"author":"錢起","charstyle":"近體詩","content":"谷口好泉石，居人能陸沈。\n牛羊下山小，煙火隔雲深。\n一逕入溪色，數家連竹隂。\n藏虹辭晩雨，驚隼落殘禽。\n渉趣皆流目，將歸羡在林。\n却思黄綬事，辜負紫芝心。\n","id":60847,"chapter":"卷三十五","chapternum":35,"title":"題玉山村叟壁","titledesc":"","collection":"","collectiondesc":"","poemindex":65},{"author":"錢起","charstyle":"近體詩","content":"古也憂婚嫁，君能樂道塲。\n長男棲月宇，少女炫霓裳。\n問爾餐霞處，春山芝桂傍。\n鶴前飛九轉，壺裏駐三光。\n與我開龍嶠，披雲靜藥堂。\n胡麻兼藻緑，石髓隔花香。\n帝力言何有，椿年喜漸長。\n窅然髙象外，寧不傲羲皇。\n","id":60848,"chapter":"卷三十五","chapternum":35,"title":"栢崖老人號無名先生男削髪女黄冠自以雲泉獨樂命予賦詩","titledesc":"","collection":"","collectiondesc":"","poemindex":66},{"author":"錢起","charstyle":"近體詩","content":"文星垂太虛詞伯綜羣書彩筆下鴛掖褒衣來石渠典墳探奥㫖造化覩權輿述聖魯宣父通經漢仲舒窗明宜縹帶地肅近丹除清晝刪詩暇髙秋作賦初露盤侵漢聳宫栁度鴉疎靜對連雲閣晴聞過闕車舊僚云出矣晩嵗復何如海嶠瞻歸路江城夢直廬含毫思兩鳯望逺寄雙魚定笑巴歌拙還叅麗曲餘","id":60849,"chapter":"卷三十五","chapternum":35,"title":"奉和中書常舍人晩秋集賢院即事寄徐薛二侍御","titledesc":"","collection":"","collectiondesc":"","poemindex":67},{"author":"錢起","charstyle":"近體詩","content":"心期悵巳阻，交道復何如。\n自我辭丹闕，惟君到故廬。\n忘機貧負米，憶戴出無車。\n鄰犬吠初服，家人愁斗儲。\n秋堂入閒夜，雲月思離居。\n窮巷聞砧冷，荒枝應鵲疎。\n宦名隨落葉，生事感枯魚。\n流水仍揮手，知音未棄余。\n","id":60850,"chapter":"卷三十五","chapternum":35,"title":"罷官後酬元校書見贈","titledesc":"","collection":"","collectiondesc":"","poemindex":68},{"author":"錢起","charstyle":"近體詩","content":"池館蟪蛄聲，梧桐秋露晴。\n月臨朱㦸靜，河近畫樓明。\n捲幔浮涼入，聞鐘永夜清。\n片雲懸曙斗，數雁過秋城。\n羽扇揚風暇，瑶琴悵别情。\n江山飛麗藻，謝朓讓前名。\n","id":60851,"chapter":"卷三十五","chapternum":35,"title":"奉和宣城張太守南亭秋夕懐友","titledesc":"","collection":"","collectiondesc":"","poemindex":69},{"author":"錢起","charstyle":"近體詩","content":"惆悵佳期阻園林秋景閒終朝碧雲外唯見暮禽還泉石思㩦手煙霞不閉闗杖藜仍把菊對卷也看山望望離心起非君誰解顔","id":60852,"chapter":"卷三十五","chapternum":35,"title":"山園秋晩寄杜黄裳少府","titledesc":"","collection":"","collectiondesc":"","poemindex":70},{"author":"錢起","charstyle":"近體詩","content":"數嵗白雲裏與君同采薇樹深煙不散溪靜鷺忘飛更憶東巖趣殘陽破翠微脱巾花下醉洗藥月前歸風景今還好如何與世違","id":60853,"chapter":"卷三十五","chapternum":35,"title":"憶山中寄舊友","titledesc":"","collection":"","collectiondesc":"","poemindex":71},{"author":"錢起","charstyle":"近體詩","content":"國用資戎事，臣勞為主憂。\n將徵任土貢，更發濟川舟。\n擁傳星還去，過池鳯不留。\n唯髙飲氷節，稍淺别家愁。\n落葉淮邊雨，孤山海上秋。\n遥知謝公興，微月在江樓。\n","id":60854,"chapter":"卷三十五","chapternum":35,"title":"送劉相公江淮催轉運","titledesc":"","collection":"","collectiondesc":"","poemindex":72},{"author":"錢起","charstyle":"近體詩","content":"太白明無象，皇威未戢戈。\n諸侯持節鉞，千里控山河。\n漢驛雙旌度，邊沙七騎過。\n驚蓬連雁起，牧馬入雲多。\n不賣盧龍塞，能消瀚海波。\n須傳出師頌，莫奏式微歌。\n","id":60855,"chapter":"卷三十五","chapternum":35,"title":"送王使君赴太原行營","titledesc":"","collection":"","collectiondesc":"","poemindex":73},{"author":"錢起","charstyle":"近體詩","content":"年壯才仍美，時來道易行。\n寵兼三獨坐，威肅貳師營。\n將畧過南仲，天心寄北京。\n雲旗臨塞色，龍笛出闗聲。\n漢月隨霜去，邊城計日清。\n漸知王事好，文武用書生。\n","id":60856,"chapter":"卷三十五","chapternum":35,"title":"送鮑中丞赴太原軍營","titledesc":"","collection":"","collectiondesc":"","poemindex":74},{"author":"錢起","charstyle":"近體詩","content":"决勝無遺筞，辭天便請纓。\n出身唯殉死，報國且能兵。\n受命麒麟殿，叅謀驃騎營。\n短簫催别酒，斜日駐前旌。\n義勇千夫敵，風沙萬里行。\n幾年丹闕下，侯印錫書生。\n","id":60857,"chapter":"卷三十五","chapternum":35,"title":"送鄭書記","titledesc":"","collection":"","collectiondesc":"","poemindex":75},{"author":"錢起","charstyle":"近體詩","content":"林下不成興，仲容微禄牽。\n客程千里逺，别念一帆懸。\n欲歎卑棲去，其如勝趣偏。\n雲山深郡郭，花木淨潮田。\n坐嘯帷應下，離居月復圓。\n此時知小阮，相憶緑樽前。\n","id":60858,"chapter":"卷三十五","chapternum":35,"title":"送族姪之郡","titledesc":"","collection":"","collectiondesc":"","poemindex":76},{"author":"錢起","charstyle":"近體詩","content":"釋子吾家寳，神清慧有餘。\n能翻梵王字，妙盡伯英書。\n逺鶴無前侣，孤雲寄太虛。\n往來輕世界，醉裏得真如。\n飛錫離鄉久，寧親喜臘初。\n故池殘雪滿，寒栁霽煙疎。\n壽酒還嘗藥，晨餐不薦魚。\n遥知禪誦外，健筆賦閒居。\n","id":60859,"chapter":"卷三十五","chapternum":35,"title":"送外甥懐素上人歸鄉侍奉","titledesc":"","collection":"","collectiondesc":"","poemindex":77},{"author":"錢起","charstyle":"近體詩","content":"善鼓雲和瑟，常聞帝子靈。\n馮夷空自舞，楚客不堪聽。\n苦調凄金石，清音入杳冥。\n蒼梧來怨慕，白芷動芳馨。\n流水傳湘浦，悲風過洞庭。\n曲中人不見，江上數峯青〈舊唐書本傳起初從鄉薦客舍月下聞人哦於庭曰曲中人不見江上數峯青起攝衣從之無所見矣及就試詩題乃湘靈鼔瑟也因以鬼謡十字為落句主文李暐稱為絶唱登髙第宣宗嘗與中書舍人李藩論此詩重用不字以為病然兩處皆未易更也〉。\n","id":60860,"chapter":"卷三十五","chapternum":35,"title":"省試湘靈鼓瑟","titledesc":"","collection":"","collectiondesc":"","poemindex":78},{"author":"錢起","charstyle":"近體詩","content":"漢家無事樂時雍，羽獵年年出九重。\n玉帛不朝金闕路，旌旗長繞綵霞峯。\n且貪原獸輕黄屋，寧畏漁人犯白龍。\n薄暮方歸長樂觀，垂楊幾處緑煙濃。\n","id":60861,"chapter":"卷三十五","chapternum":35,"title":"漢武出獵","titledesc":"","collection":"","collectiondesc":"","poemindex":79},{"author":"錢起","charstyle":"近體詩","content":"長信螢來一葉秋，蛾眉淚盡九重幽。\n鳷鵲觀前明月度，芙蓉闕下絳河流。\n鴛衾久别難為夢，鳯管遥聞更起愁。\n誰分昭陽夜歌舞，君王玉輦正淹留。\n","id":60862,"chapter":"卷三十五","chapternum":35,"title":"長信怨","titledesc":"","collection":"","collectiondesc":"","poemindex":80},{"author":"錢起","charstyle":"近體詩","content":"自哂鄙夫多野性，貧居數畆半臨湍。\n谿雲雜雨來茅屋，山雀將雛到藥欄。\n仙籙滿牀閒不厭，隂符在篋老羞看。\n更憐童子宜春服，花裏尋師指杏壇。\n","id":60863,"chapter":"卷三十五","chapternum":35,"title":"幽居春暮書懐","titledesc":"","collection":"","collectiondesc":"","poemindex":81},{"author":"錢起","charstyle":"近體詩","content":"賢王駟馬退朝初，小苑三春帶雨餘。\n林沼葱蘢多貴氣，樓臺隱映接天居。\n仙雞引敵穿紅藥，宫燕啣泥落綺疏。\n自嘆平生相識願，何如今日厠應徐。\n","id":60864,"chapter":"卷三十五","chapternum":35,"title":"宴曹王宅","titledesc":"","collection":"","collectiondesc":"","poemindex":82},{"author":"錢起","charstyle":"近體詩","content":"王孫興至幽尋好，芳草春深景氣和。\n藥院愛隨流水入，山齋喜與白雲過。\n猶嫌巢鶴窺人逺，不厭叢花對客多。\n醉來倚玉無餘事，目送歸鴻笑復歌。\n","id":60865,"chapter":"卷三十五","chapternum":35,"title":"仲春宴王補闕城東小苑","titledesc":"","collection":"","collectiondesc":"","poemindex":83},{"author":"錢起","charstyle":"近體詩","content":"能以功成疎寵位，不將心賞負雲霞。\n林間客散孫弘閣，城上山宜綺季家。\n蝴蝶晴連池岸草，黄鸝晩出栁園花。\n日陪鯉也趨文苑，誰道門生隔絳紗。\n","id":60866,"chapter":"卷三十五","chapternum":35,"title":"登劉賔客髙齋〈時公初退相〉","titledesc":"","collection":"","collectiondesc":"","poemindex":84},{"author":"錢起","charstyle":"近體詩","content":"半日呉村帶晩霞，閒門髙栁亂飛鵶。\n横雲嶺外千重樹，流水聲中一兩家。\n愁人昨夜相思苦，閏月今年春意賖。\n自嘆梅生頭似雪，却憐潘令縣如花。\n","id":60867,"chapter":"卷三十五","chapternum":35,"title":"題郎士元半日呉村别業兼呈李長官","titledesc":"","collection":"","collectiondesc":"","poemindex":85},{"author":"錢起","charstyle":"近體詩","content":"爽氣朝來萬里清，憑髙一望九愁輕。\n不知鳯沼霖初霽，但覺堯天日轉明。\n四野山河通逺色，千家砧杵共秋聲。\n遥想青雲丞相府，何時開閣引書生。\n","id":60868,"chapter":"卷三十五","chapternum":35,"title":"樂遊原晴望上中書李侍郎","titledesc":"","collection":"","collectiondesc":"","poemindex":86},{"author":"錢起","charstyle":"近體詩","content":"二月黄鶯飛上林，春城紫禁曉隂隂。\n長樂鐘聲花外盡，龍池栁色雨中深。\n陽和不散窮途恨，霄漢長懸捧日心。\n獻賦十年猶未遇，羞將白髪對華簪。\n","id":60869,"chapter":"卷三十五","chapternum":35,"title":"贈闕下裴舍人","titledesc":"","collection":"","collectiondesc":"","poemindex":87},{"author":"錢起","charstyle":"近體詩","content":"誰憶顔生窮巷裏，能勞馬跡破春苔。\n忽看童子掃花處，始媿夕郎題鳯來。\n斜景適隨詩興盡，好風纔送珮聲回。\n豈無雞黍期他日，惜此殘春阻緑盃。\n","id":60870,"chapter":"卷三十五","chapternum":35,"title":"酬趙給事相尋不遇留贈","titledesc":"","collection":"","collectiondesc":"","poemindex":88},{"author":"錢起","charstyle":"近體詩","content":"紫泥何日到滄洲，笑向東陽沈隱侯。\n黛色山峯雲外出，縠文江水縣前流。\n使臣自欲論公道，才子非闗厭薄遊。\n溪畔秋蘭雖可佩，知君不得少停舟。\n","id":60871,"chapter":"卷三十五","chapternum":35,"title":"贈張南史","titledesc":"","collection":"","collectiondesc":"","poemindex":89},{"author":"錢起","charstyle":"近體詩","content":"未央月曉度疎鐘，鳯輦時廵出九重。\n雪霽山門迎瑞日，雲開水殿候飛龍。\n輕寒不入宫中樹，佳氣常浮仗外峯。\n遥羡枚臯扈仙蹕，偏承霄漢渥恩濃。\n","id":60872,"chapter":"卷三十五","chapternum":35,"title":"和李員外扈駕幸温泉宫","titledesc":"","collection":"","collectiondesc":"","poemindex":90},{"author":"錢起","charstyle":"近體詩","content":"紫微晴雪帶恩光，繞仗偏隨鴛鷺行。\n長信月留寧避曉，宜春花滿不飛香。\n獨看積素凝清禁，巳覺輕寒讓太陽。\n題柱盛名兼絶唱，風流誰繼漢田郎。\n","id":60873,"chapter":"卷三十五","chapternum":35,"title":"和王員外晴雪早朝","titledesc":"","collection":"","collectiondesc":"","poemindex":91},{"author":"錢起","charstyle":"近體詩","content":"孤煙一㸃緑溪湄，漁父幽居即舊基。\n饑鷺不驚収釣處，閒麛應乳負暄時。\n茅齋對雪開樽好，稚子焚枯飯客遲。\n勝事宛然懐抱裏，頃來新得謝公詩。\n","id":60874,"chapter":"卷三十五","chapternum":35,"title":"和慕容法曹尋漁者寄城中故人","titledesc":"","collection":"","collectiondesc":"","poemindex":92},{"author":"錢起","charstyle":"近體詩","content":"永嘉風景入新年，才子詩成定可憐。\n夢裏還鄉不相見，天涯憶戴復誰傳。\n花傾曉露垂如淚，鶯拂遊絲斷若絃。\n願得回風吹海雁，飛書一宿到君邊。\n","id":60875,"chapter":"卷三十五","chapternum":35,"title":"寄永嘉王十二","titledesc":"","collection":"","collectiondesc":"","poemindex":93},{"author":"錢起","charstyle":"近體詩","content":"柱史纔年四十强，鬚髯玄髪美清揚。\n朝天繡服乗恩貴，出使星軺滿路光。\n錦水繁華添麗藻，蛾眉明月引飛觴。\n多才自有雲霄望，計日應追鴛鷺行。\n","id":60876,"chapter":"卷三十五","chapternum":35,"title":"送裴頔待御使蜀","titledesc":"","collection":"","collectiondesc":"","poemindex":94},{"author":"錢起","charstyle":"近體詩","content":"湖南逺去有餘情，蘋葉初齊白芷生。\n漫説簡書催物役，遥知心賞緩王程。\n興過山寺先雲到，嘯引江帆帶月行。\n幕下由來貴無事，佇聞談笑靜黎甿。\n","id":60877,"chapter":"卷三十五","chapternum":35,"title":"送李評事赴潭州使幕","titledesc":"","collection":"","collectiondesc":"","poemindex":95},{"author":"錢起","charstyle":"近體詩","content":"舊識相逢情更親，攀歡甚少愴離頻。\n黄綬罷來多逺客，青山何處不愁人。\n日斜官樹聞蟬滿，雨過闗城見月新。\n梁國遺風重詞賦，諸侯應念馬卿貧。\n","id":60878,"chapter":"卷三十五","chapternum":35,"title":"送興平王少府遊梁","titledesc":"","collection":"","collectiondesc":"","poemindex":96},{"author":"錢起","charstyle":"近體詩","content":"萊子晝歸今始好，潘園景色夏偏濃。\n夕陽流水吟詩去，明月青山出竹逢。\n兄弟相歡初讓果，鄉人爭賀舊登龍。\n佳期少别俄千里，雲樹愁看過幾重。\n","id":60879,"chapter":"卷三十五","chapternum":35,"title":"送冷朝陽擢第後歸金陵覲省","titledesc":"","collection":"","collectiondesc":"","poemindex":97},{"author":"錢起","charstyle":"近體詩","content":"月黒雁飛髙，單于夜遁逃。\n欲將輕騎逐，大雪滿弓刀。\n","id":60880,"chapter":"卷三十五","chapternum":35,"title":"和張僕射塞下曲","titledesc":"","collection":"","collectiondesc":"","poemindex":98},{"author":"錢起","charstyle":"近體詩","content":"野竹通溪冷，秋泉入户鳴。\n亂來人不到，寒草上堦生。\n","id":60881,"chapter":"卷三十五","chapternum":35,"title":"宿洞口館","titledesc":"","collection":"","collectiondesc":"","poemindex":99},{"author":"錢起","charstyle":"近體詩","content":"燕趙悲歌士，相逢劇孟家。\n寸心言不盡，前路日將斜。\n","id":60882,"chapter":"卷三十五","chapternum":35,"title":"逢俠者","titledesc":"","collection":"","collectiondesc":"","poemindex":100},{"author":"錢起","charstyle":"近體詩","content":"風送出山鐘，雲霞度水淺。\n欲知聲盡處，鳥滅寥天逺。\n","id":60883,"chapter":"卷三十五","chapternum":35,"title":"逺山鐘","titledesc":"","collection":"","collectiondesc":"","poemindex":101},{"author":"錢起","charstyle":"近體詩","content":"花繁栁暗九門深，對飲悲歌淚滿襟。\n數日鶯花皆落羽，一回春至一傷心。\n","id":60884,"chapter":"卷三十五","chapternum":35,"title":"長安落第","titledesc":"","collection":"","collectiondesc":"","poemindex":102},{"author":"錢起","charstyle":"近體詩","content":"谷口春殘黄鳥稀，辛夷花盡杏花飛。\n獨憐幽竹山窗下，不改清隂待我歸。\n","id":60885,"chapter":"卷三十五","chapternum":35,"title":"暮春歸故山草堂","titledesc":"","collection":"","collectiondesc":"","poemindex":103},{"author":"錢起","charstyle":"近體詩","content":"故城門前春日斜，故城門裏無人家。\n市朝欲認不知處，漠漠野田空草花。\n","id":60886,"chapter":"卷三十五","chapternum":35,"title":"過故洛城","titledesc":"","collection":"","collectiondesc":"","poemindex":104},{"author":"錢起","charstyle":"近體詩","content":"瀟湘何事等閒回，水碧沙明兩岸苔。\n二十五絃彈夜月，不勝清怨却飛來。\n","id":60887,"chapter":"卷三十五","chapternum":35,"title":"歸雁","titledesc":"","collection":"","collectiondesc":"","poemindex":105}]