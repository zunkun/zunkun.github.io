[{"author":"李白","charstyle":"古體詩","content":"來日一身㩦糧負薪道長食盡苦口焦唇今日醉飽樂過千春仙人相存誘我逺學海凌三山陸憇五嶽乗龍天飛目瞻兩角授以神藥金丹滿握蟪蛄䝉恩深媿短促思塡東海強銜一木道重天地軒師廣成蟬翼九五以求長生下士大笑如蒼蠅聲","id":59112,"chapter":"卷二十","chapternum":20,"title":"善哉行","titledesc":"","collection":"","collectiondesc":"","poemindex":1},{"author":"李白","charstyle":"古體詩","content":"大雅久不作，吾衰竟誰陳。\n王風委蔓草，戰國多荆榛。\n龍虎相啖食，兵戈逮狂秦。\n正聲何微茫，哀怨起騷人。\n揚馬激頽波，開流蕩無垠。\n廢興雖萬變，憲章亦已淪。\n自從建安來，綺麗不足珍。\n聖代復元古，垂衣貴清眞。\n羣才屬休眀，乗運共躍鱗。\n文質相炳煥，衆星羅秋旻。\n我志在刪述，垂輝映千春。\n希聖如有立，絶筆於獲麟。\n","id":59113,"chapter":"卷二十","chapternum":20,"title":"古風","titledesc":"","collection":"","collectiondesc":"","poemindex":2},{"author":"李白","charstyle":"古體詩","content":"蟾蜍薄太清蝕此瑶臺月圎光虧中天金魄遂淪没螮蝀入紫微大眀夷朝暉浮雲隔兩曜萬象昏隂霏蕭蕭長門宫昔是今已非桂蠧花不實天霜下嚴威沈歎終永夕感我涕沾衣〈開元十二年七月廢皇后王氏故有此作〉","id":59114,"chapter":"卷二十","chapternum":20,"title":"古風","titledesc":"","collection":"","collectiondesc":"","poemindex":3},{"author":"李白","charstyle":"古體詩","content":"秦皇掃六合，虎視何雄哉。\n揮劒决浮雲，諸侯盡西來。\n明斷自天啓，大畧駕羣才。\n收兵鑄金人，函谷正東開。\n銘功會稽嶺，騁望琅邪臺。\n刑徒七十萬，起土驪山隈。\n尚採不死藥，茫然使心哀。\n連弩射海魚，長鯨正崔嵬。\n額鼻象五嶽，揚波噴雲雷。\n鬐鬛蔽青天，何由覩蓬萊。\n徐市載秦女，樓船幾時迴。\n但見三泉下，金棺葬寒灰。\n","id":59115,"chapter":"卷二十","chapternum":20,"title":"古風","titledesc":"","collection":"","collectiondesc":"","poemindex":4},{"author":"李白","charstyle":"古體詩","content":"鳳飛九千仞五章備綵珍銜書且虛歸空入周與秦橫絶歷四海所居未得鄰吾營紫河車千載落風塵藥物祕海嶽採鉛青溪濱時登大樓山舉首望仙眞羽駕滅去影飇車絶迴輪尚恐丹液遲志願不及申徒霜鏡中髮羞彼鶴上人桃李何處開此花非我春唯應清都境長與韓衆親","id":59116,"chapter":"卷二十","chapternum":20,"title":"古風","titledesc":"","collection":"","collectiondesc":"","poemindex":5},{"author":"李白","charstyle":"古體詩","content":"太白何蒼蒼星辰上森列去天三百里邈爾與世絶中有綠髮翁披雲卧松雪不笑亦不語冥棲在巖穴我來逢眞人長跪問寶訣粲然忽自哂授以鍊藥說銘骨傳其語竦身已電滅仰望不可及蒼然五情熱吾將營丹砂永與世人別","id":59117,"chapter":"卷二十","chapternum":20,"title":"古風","titledesc":"","collection":"","collectiondesc":"","poemindex":6},{"author":"李白","charstyle":"古體詩","content":"代馬不思越越禽不戀燕情性有所習土風固其然昔別雁門關今戍龍庭前驚沙亂海日飛雪迷遥天蟣蝨生虎鶡心魂逐旌旃苦戰功不賞忠誠難可宣誰憐李飛將白首没三邊","id":59118,"chapter":"卷二十","chapternum":20,"title":"古風","titledesc":"","collection":"","collectiondesc":"","poemindex":7},{"author":"李白","charstyle":"古體詩","content":"客有鶴上仙，飛飛凌太清。\n揚言碧雲裏，自道安期名。\n兩兩白玉童，雙吹紫鸞笙。\n去影忽不見，迴風送天聲。\n舉首逺望之，飄然若流星。\n願餐金光草，壽與天齊傾。\n","id":59119,"chapter":"卷二十","chapternum":20,"title":"古風","titledesc":"","collection":"","collectiondesc":"","poemindex":8},{"author":"李白","charstyle":"古體詩","content":"咸陽二三月宫柳黃金枝綠幘誰家子賣珠輕薄兒日莫醉酒歸白馬驕且馳意氣人所仰冶遊方及時子雲不曉事晩獻長楊辭賦達身巳老草玄鬢若絲投閣良可歎但爲此輩嗤","id":59120,"chapter":"卷二十","chapternum":20,"title":"古風","titledesc":"","collection":"","collectiondesc":"","poemindex":9},{"author":"李白","charstyle":"古體詩","content":"莊周夢蝴蝶，蝴蝶爲莊周。\n一體更變易，萬事良悠悠。\n乃知蓬萊水，復作清淺流。\n青門種𤓰，人舊日東陵。\n侯富貴固如，此營營何所。\n","id":59121,"chapter":"卷二十","chapternum":20,"title":"古風","titledesc":"","collection":"","collectiondesc":"","poemindex":10},{"author":"李白","charstyle":"古體詩","content":"齊有倜儻生，魯連特髙妙。\n眀月出海厎，一朝開光耀。\n却秦振英聲，後世仰末照。\n意輕千金贈，顧向平原笑。\n吾亦澹蕩人，拂衣可同調。\n","id":59122,"chapter":"卷二十","chapternum":20,"title":"古風","titledesc":"","collection":"","collectiondesc":"","poemindex":11},{"author":"李白","charstyle":"古體詩","content":"黃河走東溟，白日落西海。\n逝川與流光，飄忽不相待。\n春容捨我去，秋髮巳衰改。\n人生非寒松，年貌豈長在。\n吾當乗雲螭，吸景駐光彩。\n","id":59123,"chapter":"卷二十","chapternum":20,"title":"古風","titledesc":"","collection":"","collectiondesc":"","poemindex":12},{"author":"李白","charstyle":"古體詩","content":"松栢本孤直，難爲桃李顔。\n昭昭嚴子陵，垂釣滄波間。\n身將客星隱，心與浮雲閒。\n長揖萬乗君，還歸富春山。\n清風灑六合，邈然不可攀。\n使我長歎息，冥棲巖石間。\n","id":59124,"chapter":"卷二十","chapternum":20,"title":"古風","titledesc":"","collection":"","collectiondesc":"","poemindex":13},{"author":"李白","charstyle":"古體詩","content":"君平旣棄世，世亦棄君平。\n觀變窮太易，探元化羣生。\n寂寞綴道論，空簾閉幽情。\n騶虞不虛來，鸑鷟有時鳴。\n安知天漢上，白日懸髙名。\n海客去巳久，誰人測沈冥。\n","id":59125,"chapter":"卷二十","chapternum":20,"title":"古風","titledesc":"","collection":"","collectiondesc":"","poemindex":14},{"author":"李白","charstyle":"古體詩","content":"邊關饒風沙蕭索竟終古木落秋草黃登髙望塞虜荒城空大漠邊邑無遺堵白骨橫千霜嵯峨蔽榛莽借問誰陵虐天驕毒威武赫怒我聖皇勞師事鞞鼓陽和變殺氣發卒騷中土三十六萬人哀哀淚如雨且悲就行役安得營農圃不見征戍兒豈知關山苦李牧今不在邊人飼豺虎","id":59126,"chapter":"卷二十","chapternum":20,"title":"古風","titledesc":"","collection":"","collectiondesc":"","poemindex":15},{"author":"李白","charstyle":"古體詩","content":"燕昭延郭隗，遂築黃金臺。\n劇辛方趙至，鄒衍復齊來。\n奈何青雲士，棄我如塵埃。\n珠玉買歌笑，糟糠飬賢才。\n方知黃鶴舉，千里獨徘徊。\n","id":59127,"chapter":"卷二十","chapternum":20,"title":"古風","titledesc":"","collection":"","collectiondesc":"","poemindex":16},{"author":"李白","charstyle":"古體詩","content":"寶劒雙蛟龍，雪花照芙蓉。\n精光射天地，雷騰不可衝。\n一去別金匣，飛沈失相從。\n風胡去已久，所以潛其鋒。\n吳水𣸧萬，丈楚山邈千。\n重雌雄終不，隔神物會當。\n","id":59128,"chapter":"卷二十","chapternum":20,"title":"古風","titledesc":"","collection":"","collectiondesc":"","poemindex":17},{"author":"李白","charstyle":"古體詩","content":"天津三月時，千門桃與李。\n朝爲斷腸花，莫逐東流水。\n前水復後水，古今相續流。\n新人非舊人，年年橋上遊。\n雞鳴海色動，謁帝羅公侯。\n月落西上陽，餘輝半城樓。\n衣冠照雲日，朝下散皇州。\n鞍馬如飛龍，黃金絡馬頭。\n行人皆辟易，志氣橫嵩丘。\n入門上髙堂，列鼎錯珍羞。\n香風引趙舞，清管隨齊謳。\n七十紫鴛鴦，雙雙戲庭幽。\n行樂爭晝夜，自言度千秋。\n功成身不退，自古多愆尤。\n黃犬空嘆息，綠珠成釁讎。\n何如鴟夷子，散髮棹扁舟。\n","id":59129,"chapter":"卷二十","chapternum":20,"title":"古風","titledesc":"","collection":"","collectiondesc":"","poemindex":18},{"author":"李白","charstyle":"古體詩","content":"泣與親友別，欲語再三咽。\n朂君青松心，努力保霜雪。\n世路多險艱，白日欺紅顔。\n分手各千里，去去何時還。\n","id":59130,"chapter":"卷二十","chapternum":20,"title":"古風","titledesc":"","collection":"","collectiondesc":"","poemindex":19},{"author":"李白","charstyle":"古體詩","content":"在世復幾時，倐如飄風度。\n空聞紫金經，白首愁相誤。\n撫已忽自笑，沈吟爲誰故。\n名利徒煎熬，安得閒余步。\n終留赤玉舄，東上蓬山路。\n秦帝如我求，蒼蒼但煙霧。\n","id":59131,"chapter":"卷二十","chapternum":20,"title":"古風","titledesc":"","collection":"","collectiondesc":"","poemindex":20},{"author":"李白","charstyle":"古體詩","content":"郢客吟白雪，遺響飛青天。\n徒勞歌此曲，舉世誰爲傳。\n試爲巴人唱，和者乃數千。\n吞聲何足道，歎息空悽然。\n","id":59132,"chapter":"卷二十","chapternum":20,"title":"古風","titledesc":"","collection":"","collectiondesc":"","poemindex":21},{"author":"李白","charstyle":"古體詩","content":"秦水別隴首幽咽多悲聲胡馬顧朔雪躞蹀長嘶鳴感物動我心緬然含歸情昔視秋蛾飛今見春蠶生嫋嫋桑柘葉萋萋柳垂榮急節謝流水羇心揺懸旌揮涕且復去惻愴何時平","id":59133,"chapter":"卷二十","chapternum":20,"title":"古風","titledesc":"","collection":"","collectiondesc":"","poemindex":22},{"author":"李白","charstyle":"古體詩","content":"秋露如白玉團團下庭綠我行忽見之寒早悲嵗促人生鳥過目胡乃自結束景公一何愚牛山淚相續物苦不知足得隴又望蜀人心若波瀾世路有屈曲三萬六千日夜夜當秉燭","id":59134,"chapter":"卷二十","chapternum":20,"title":"古風","titledesc":"","collection":"","collectiondesc":"","poemindex":23},{"author":"李白","charstyle":"古體詩","content":"世道日交䘮，澆風散淳源。\n不采芳桂枝，反棲惡木根。\n所以桃李樹，吐花竟不言。\n大運有興没，羣動爭飛奔。\n歸來廣成子，去入無窮門。\n","id":59135,"chapter":"卷二十","chapternum":20,"title":"古風","titledesc":"","collection":"","collectiondesc":"","poemindex":24},{"author":"李白","charstyle":"古體詩","content":"碧荷生幽泉，朝日艶且鮮。\n秋花冐綠水，密葉羅青煙。\n秀色空絶世，馨香誰爲傳。\n坐看飛霜滿，凋此紅芳年。\n結根未得所，願託華池邊。\n","id":59136,"chapter":"卷二十","chapternum":20,"title":"古風","titledesc":"","collection":"","collectiondesc":"","poemindex":25},{"author":"李白","charstyle":"古體詩","content":"燕趙有秀色，綺樓青雲端。\n眉目艶皎月，一笑傾城歡。\n常恐碧草晩，坐泣秋風寒。\n纎手怨玉琴，清晨起長歎。\n焉得偶君子，共乗雙飛鸞。\n","id":59137,"chapter":"卷二十","chapternum":20,"title":"古風","titledesc":"","collection":"","collectiondesc":"","poemindex":26},{"author":"李白","charstyle":"古體詩","content":"容顔若飛電，時景如飄風。\n草綠霜巳白，日西月復東。\n華鬢不耐秋，颯然成衰蓬。\n古來賢聖人，一一誰成功。\n君千變猿鶴，小人爲沙蟲。\n不及廣成子，乗雲駕輕鴻。\n","id":59138,"chapter":"卷二十","chapternum":20,"title":"古風","titledesc":"","collection":"","collectiondesc":"","poemindex":27},{"author":"李白","charstyle":"古體詩","content":"三季分戰國，七雄成亂麻。\n王風何怨怒，世道終紛拏。\n至人洞玄象，髙舉凌紫霞。\n仲尼欲浮海，吾祖之流沙。\n聖賢共淪没，臨岐胡咄嗟。\n","id":59139,"chapter":"卷二十","chapternum":20,"title":"古風","titledesc":"","collection":"","collectiondesc":"","poemindex":28},{"author":"李白","charstyle":"古體詩","content":"玄風變太古道䘮無時還擾擾季葉人雞鳴趨四關但識金馬門誰知蓬萊山白首死羅綺笑歌無時閒綠酒哂丹液青娥凋素顔大儒揮金槌琢之詩禮間蒼蒼三珠樹冥目焉能攀","id":59140,"chapter":"卷二十","chapternum":20,"title":"古風","titledesc":"","collection":"","collectiondesc":"","poemindex":29},{"author":"李白","charstyle":"古體詩","content":"羽檄如流星，虎符合專城。\n喧呼救邊急，羣鳥皆夜鳴。\n白日曜紫微，三公運權衡。\n天地皆得一，澹然四海清。\n借問何以爲，荅言楚徴兵。\n渡瀘及五月，將赴雲南征。\n怯卒非戰士，炎方難逺行。\n長號別嚴親，日月慘光晶。\n泣盡繼以血，心摧兩無聲。\n困獸當猛虎，窮魚餌奔鯨。\n千去不一迴，投軀豈全生。\n如何舞干戚，一使有苗平〈天寶九載南詔陷雲南楊國忠使鮮于仲通將兵討之大敗士卒死者六萬人白詩爲此而作〉。\n","id":59141,"chapter":"卷二十","chapternum":20,"title":"古風","titledesc":"","collection":"","collectiondesc":"","poemindex":30},{"author":"李白","charstyle":"古體詩","content":"燕臣昔慟哭五月飛秋霜庶女號蒼天震風擊齊堂精誠有所感造化爲悲傷而我竟何辜逺身金殿傍浮雲蔽紫闥白日難迴光羣沙穢眀珠衆草凌孤芳古來共歎息流淚空沾裳","id":59142,"chapter":"卷二十","chapternum":20,"title":"古風","titledesc":"","collection":"","collectiondesc":"","poemindex":31},{"author":"李白","charstyle":"古體詩","content":"孤蘭生幽園，衆草共蕪没。\n雖照陽春暉，復悲髙秋月。\n飛霜早淅瀝，綠艶恐休歇。\n若無清風吹，香氣爲誰發。\n","id":59143,"chapter":"卷二十","chapternum":20,"title":"古風","titledesc":"","collection":"","collectiondesc":"","poemindex":32},{"author":"李白","charstyle":"古體詩","content":"登髙望四海，天地何漫漫。\n霜被羣物秋，風飄大荒寒。\n榮華東流水，萬事皆波瀾。\n白日掩徂暉，浮雲無定端。\n梧桐巢燕雀，枳棘棲鵷鸞。\n且復歸去來，劒歌行路難。\n","id":59144,"chapter":"卷二十","chapternum":20,"title":"古風","titledesc":"","collection":"","collectiondesc":"","poemindex":33},{"author":"李白","charstyle":"古體詩","content":"鳳饑不啄粟，所食唯琅玕。\n焉能與羣雞，蹙促爭一餐。\n朝鳴崑丘樹，夕飲砥柱湍。\n歸飛海路逺，獨宿天霜寒。\n幸遇王子晉，結交青雲端。\n懷恩未得報，感別空長嘆。\n","id":59145,"chapter":"卷二十","chapternum":20,"title":"古風","titledesc":"","collection":"","collectiondesc":"","poemindex":34},{"author":"李白","charstyle":"古體詩","content":"朝弄紫泥海夕披丹霞裳揮手折若木拂此西日光雲卧遊八極玉顔已千霜飄飄入無倪稽首祈上皇呼我遊太素玉杯賜瓊漿一餐歴萬歳何用還故鄉永隨長風去天外恣飄揚","id":59146,"chapter":"卷二十","chapternum":20,"title":"古風","titledesc":"","collection":"","collectiondesc":"","poemindex":35},{"author":"李白","charstyle":"古體詩","content":"桃花開東園，含笑誇白日。\n偶䝉春風榮，生此艶陽質。\n豈無佳人色，但恐花不實。\n宛轉龍火飛，零落早相失。\n詎知南山松，獨立自蕭飋。\n","id":59147,"chapter":"卷二十","chapternum":20,"title":"古風","titledesc":"","collection":"","collectiondesc":"","poemindex":36},{"author":"李白","charstyle":"古體詩","content":"美人出南國，灼灼芙蓉姿。\n皓齒終不發，芳心空自持。\n由來紫宫女，共妬青蛾眉。\n歸去瀟湘沚，沈吟何足悲。\n","id":59148,"chapter":"卷二十","chapternum":20,"title":"古風","titledesc":"","collection":"","collectiondesc":"","poemindex":37},{"author":"李白","charstyle":"古體詩","content":"青春流驚湍，朱明驟迴薄。\n不忍看秋蓬，飄揚竟何託。\n光風滅蘭蕙，白露灑葵藿。\n美人不我期，草木日零落。\n","id":59149,"chapter":"卷二十","chapternum":20,"title":"古風","titledesc":"","collection":"","collectiondesc":"","poemindex":38},{"author":"李白","charstyle":"古體詩","content":"倚劒登髙臺，悠悠送春目。\n蒼榛蔽層丘，瓊草隱𣸧。\n谷鳳凰鳴西，海欲集無珍。\n木鸒斯得所，居蒿下盈萬。\n族晉風日已，頽窮途方慟。\n","id":59150,"chapter":"卷二十","chapternum":20,"title":"古風","titledesc":"","collection":"","collectiondesc":"","poemindex":39},{"author":"李白","charstyle":"古體詩","content":"越客採明珠，提㩦出南隅。\n清輝照海月，美價傾鴻都。\n獻君君按劒，懷寶空長吁。\n魚目復相哂，寸心増煩紆。\n","id":59151,"chapter":"卷二十","chapternum":20,"title":"古風","titledesc":"","collection":"","collectiondesc":"","poemindex":40},{"author":"李白","charstyle":"古體詩","content":"惻惻泣路岐哀哀悲素絲路岐有南北素絲易變移萬事固如此人生無定期田竇相傾奪賓客互盈虧世途多翻覆交道方嶮巇斗酒強然諾寸心終自疑張陳竟火滅蕭朱亦星離衆鳥集榮柯窮魚守枯池嗟嗟失懽客勤問何所規","id":59152,"chapter":"卷二十","chapternum":20,"title":"古風","titledesc":"","collection":"","collectiondesc":"","poemindex":41},{"author":"李白","charstyle":"古體詩","content":"青天何歷歷，明星如白石。\n黃姑與織女，相去不盈尺。\n銀河無鵲橋，非時將安適。\n閨人理紈素，遊子悲行役。\n瓶氷知冬寒，霜露欺逺客。\n客似秋葉飛，飄颻不言歸。\n別後羅帶長，愁寛去時衣。\n乗月託宵夢，因之寄金徽。\n","id":59153,"chapter":"卷二十","chapternum":20,"title":"擬古","titledesc":"","collection":"","collectiondesc":"","poemindex":42},{"author":"李白","charstyle":"古體詩","content":"髙樓入青天，下有白玉堂。\n明月看欲墮，當窗懸清光。\n遥夜一美人，羅衣沾秋霜。\n含情弄柔瑟，彈作陌上桑。\n絃聲何激烈，風卷遶飛梁。\n行人皆躑躅，棲鳥去迴翔。\n但寫妾意苦，莫辭此曲傷。\n願逢同心者，飛作紫鴛鴦。\n","id":59154,"chapter":"卷二十","chapternum":20,"title":"擬古","titledesc":"","collection":"","collectiondesc":"","poemindex":43},{"author":"李白","charstyle":"古體詩","content":"長繩難繫日，自古共悲辛。\n黃金髙北斗，不惜買陽春。\n石火無留光，還如世中人。\n即事巳如夢，後來我誰身。\n提壺莫辭貧，取酒會四鄰。\n仙人殊恍惚，未若醉中眞。\n","id":59155,"chapter":"卷二十","chapternum":20,"title":"擬古","titledesc":"","collection":"","collectiondesc":"","poemindex":44},{"author":"李白","charstyle":"古體詩","content":"清都綠玉樹，灼爍瑶臺春。\n攀花弄秀色，逺贈天仙人。\n香風送紫蕋，直到扶桑津。\n取掇世上艶，所貴心之珍。\n相思傳一笑，聊欲示情親。\n","id":59156,"chapter":"卷二十","chapternum":20,"title":"擬古","titledesc":"","collection":"","collectiondesc":"","poemindex":45},{"author":"李白","charstyle":"古體詩","content":"今日風日好眀日恐不如春風笑於人何乃愁自居吹簫舞彩鳳酌醴鱠神魚千金買一醉取樂不求餘達士遺天地東門有二䟽愚夫同瓦石有才知卷舒無事坐悲苦塊然涸轍鮒","id":59157,"chapter":"卷二十","chapternum":20,"title":"擬古","titledesc":"","collection":"","collectiondesc":"","poemindex":46},{"author":"李白","charstyle":"古體詩","content":"運速天地閉朔風結飛霜百草死冬月六龍頽西荒太白出東方彗星揚精光鴛鴦非越鳥何爲眷南翔惟昔鷹將犬今爲侯與王得水成蛟龍爭池奪鳳凰北斗不酌酒南箕空簸揚","id":59158,"chapter":"卷二十","chapternum":20,"title":"擬古","titledesc":"","collection":"","collectiondesc":"","poemindex":47},{"author":"李白","charstyle":"古體詩","content":"世路今太行，迴車竟何託。\n萬族皆凋枯，遂無少可樂。\n曠野多白骨，幽魂共銷鑠。\n榮貴當及時，春華宜照灼。\n人非崑山玉，安得長璀錯。\n身没豈不朽，榮名在麟閣。\n","id":59159,"chapter":"卷二十","chapternum":20,"title":"擬古","titledesc":"","collection":"","collectiondesc":"","poemindex":48},{"author":"李白","charstyle":"古體詩","content":"月色不可掃客愁不可道玉露生秋衣流螢飛百草日月終銷毁天地同枯槁蟪蛄啼青松安見此樹老金丹寧誤俗昧者難精討爾非千歳翁多恨去世早飲酒入玉壺藏身以爲寶","id":59160,"chapter":"卷二十","chapternum":20,"title":"擬古","titledesc":"","collection":"","collectiondesc":"","poemindex":49},{"author":"李白","charstyle":"古體詩","content":"生者爲過客，死者爲歸人。\n天地一逆旅，同悲萬古塵。\n月兔空擣藥，扶桑已成薪。\n白骨寂無言，青松豈知春。\n前後更嘆息，浮榮何足珍。\n","id":59161,"chapter":"卷二十","chapternum":20,"title":"擬古","titledesc":"","collection":"","collectiondesc":"","poemindex":50},{"author":"李白","charstyle":"古體詩","content":"仙人騎綵鳳昨下閬風岑海水三清淺桃源一見尋遺我綠玉杯兼之紫瓊琴杯以傾美酒琴以閒素心二物非世有何論珠與金琴彈松裏風杯勸天上月風月長相知世人何倐忽","id":59162,"chapter":"卷二十","chapternum":20,"title":"擬古","titledesc":"","collection":"","collectiondesc":"","poemindex":51},{"author":"李白","charstyle":"古體詩","content":"涉江弄秋水，愛此荷花鮮。\n攀荷弄其珠，蕩漾不成圎。\n佳期綵雲重，欲贈隔逺天。\n相思無由見，悵望涼風前。\n","id":59163,"chapter":"卷二十","chapternum":20,"title":"擬古","titledesc":"","collection":"","collectiondesc":"","poemindex":52},{"author":"李白","charstyle":"古體詩","content":"去去復去去辭君還憶君漢水旣殊流楚山亦此分人生難稱意豈得長爲羣越燕喜海日燕鴻思朔雲別久容華晩琅玕不能飯日落知天昏夢長覺道逺望夫登髙山化石竟不返","id":59164,"chapter":"卷二十","chapternum":20,"title":"擬古","titledesc":"","collection":"","collectiondesc":"","poemindex":53},{"author":"李白","charstyle":"古體詩","content":"明月出天山，蒼茫雲海間。\n長風幾萬里，吹度玉門關。\n漢下白登道，胡窺青海灣。\n由來征戰地，不見有人還。\n戍客望邊邑，思歸多苦顔。\n髙樓當此夜，歎息未應閒。\n","id":59165,"chapter":"卷二十","chapternum":20,"title":"關山月","titledesc":"","collection":"","collectiondesc":"","poemindex":54},{"author":"李白","charstyle":"古體詩","content":"趙客縵胡纓，吳鈎霜雪眀。\n銀鞍照白馬，颯沓如流星。\n十步殺一人，千里不留行。\n事了拂衣去，深藏身與名。\n閒過信陵飲，脫劒膝前橫。\n將炙啖朱亥，持觴勸侯嬴。\n三杯吐然諾，五嶽倒爲輕。\n眼花耳熱後，意氣素霓生。\n救趙揮金槌，邯鄲先震驚。\n千秋二壯士，烜赫大梁城。\n縱死俠骨香，不慙世上英。\n誰能書閣下，白首太玄經。\n","id":59166,"chapter":"卷二十","chapternum":20,"title":"俠客行","titledesc":"","collection":"","collectiondesc":"","poemindex":55},{"author":"李白","charstyle":"古體詩","content":"妾髮初覆額折花門前劇郎騎竹馬來遶牀弄青梅同居長干里兩小無嫌猜十四爲君婦羞顔未嘗開低頭向暗壁千喚不一迴十五始展眉願同塵與灰常存抱柱信豈上望夫臺十六君逺行瞿塘灔澦堆五月不可觸猿聲天外哀門前遲行跡一一生綠苔苔深不能掃落業秋風早八月蝴蝶來雙飛西園草感此傷妾心坐愁紅顔老早晩下三巴預將書報家相迎不道逺直至長風沙","id":59167,"chapter":"卷二十","chapternum":20,"title":"長干行","titledesc":"","collection":"","collectiondesc":"","poemindex":56},{"author":"李白","charstyle":"古體詩","content":"憶妾深閨裏，煙塵不曾識。\n嫁與長干人，沙頭𠉀風。\n色五月南風，興思君下巴。\n陵八月西風，起想君發揚。\n子去來悲如，何見少離別。\n多湘潭幾日，到妾夢越風。\n波昨夜狂風，度吹折江頭。\n樹淼淼暗無，邊行人在何。\n處好乗浮雲，驄佳期蘭渚。\n東鴛鴦綠蒲，上翡翠錦屏。\n中自憐十五，餘顔色桃花。\n紅那作商人，婦愁水復愁。\n","id":59168,"chapter":"卷二十","chapternum":20,"title":"長干行","titledesc":"","collection":"","collectiondesc":"","poemindex":57},{"author":"李白","charstyle":"古體詩","content":"小時不識月，呼作白玉盤。\n又疑瑶臺鏡，飛上青雲端。\n仙人垂兩足，桂樹作團團。\n白兔擣藥成，問言誰與餐。\n蟾蜍蝕圎影，大眀夜已殘。\n羿昔落九烏，天人清且安。\n隂精此淪惑，去去不足觀。\n憂來其如何，悽愴摧心肝。\n","id":59169,"chapter":"卷二十","chapternum":20,"title":"古朗月行","titledesc":"","collection":"","collectiondesc":"","poemindex":58},{"author":"李白","charstyle":"古體詩","content":"白馬誰家子黃龍邊塞兒天山三丈雪豈是逺行時春蕙忽秋草莎雞鳴西池風摧寒㯶響月入霜閨悲憶與君別年種桃齊蛾眉桃今百餘尺花落成枯枝終然獨不見流淚空自知","id":59170,"chapter":"卷二十","chapternum":20,"title":"獨不見","titledesc":"","collection":"","collectiondesc":"","poemindex":59},{"author":"李白","charstyle":"古體詩","content":"漢帝寵阿嬌，貯之黃金屋。\n咳唾落九天，隨風生珠玉。\n寵極愛還歇，妬深情却疎。\n長門一步地，不𡧓暫迴。\n車雨落不上，天水覆難再。\n收君情與妾，意各自東西。\n流昔日芙蓉，花今成斷根。\n草以色事他，人能得幾時。\n","id":59171,"chapter":"卷二十","chapternum":20,"title":"妾薄命","titledesc":"","collection":"","collectiondesc":"","poemindex":60},{"author":"李白","charstyle":"古體詩","content":"黃葛生洛溪，黃花自綿羃。\n青煙蔓長條，繚繞幾百尺。\n閨人費素手，採緝作絺綌。\n縫爲絶國衣，逺寄日南客。\n蒼梧大火落，暑服莫輕擲。\n此物雖過時，是妾手中跡。\n","id":59172,"chapter":"卷二十","chapternum":20,"title":"黃葛篇","titledesc":"","collection":"","collectiondesc":"","poemindex":61},{"author":"李白","charstyle":"古體詩","content":"龍馬花雪毛，金鞍五陵豪。\n秋霜切玉劒，落日眀珠袍。\n鬭雞事萬乗，軒蓋一何髙。\n弓摧南山虎，手接太行猱。\n酒後競風采，三杯弄寶刀。\n殺人如剪草，劇孟同遊遨。\n發憤去函谷，從軍向臨洮。\n叱咤萬戰塲，匈奴盡奔逃。\n歸來使酒氣，未肻拜蕭曹。\n羞入原憲室，荒徑隱蓬蒿。\n","id":59173,"chapter":"卷二十","chapternum":20,"title":"白馬篇","titledesc":"","collection":"","collectiondesc":"","poemindex":62},{"author":"李白","charstyle":"古體詩","content":"漢水橫襄陽，花開大堤暖。\n佳期大隄下，淚向南雲滿。\n春風復無情，吹我夣魂散。\n不見眼中人，天長音信斷。\n","id":59174,"chapter":"卷二十","chapternum":20,"title":"大堤曲","titledesc":"","collection":"","collectiondesc":"","poemindex":63},{"author":"李白","charstyle":"古體詩","content":"好古笑流俗，素聞賢達風。\n方希佐眀主，長揖辭成功。\n白日在髙天，迴光燭微躬。\n恭承鳳凰詔，歘起雲蘿中。\n清切紫霄迴，優㳺丹禁通。\n君王賜顔色，聲價凌煙虹。\n乗輿擁翠蓋，扈從金城東。\n寶馬麗絶景，錦衣入新豐。\n依巖望松雪，對酒鳴絲桐。\n因學揚子雲，獻賦甘泉宫。\n天書美片善，清芬播無窮。\n一朝去金馬，飄落成飛蓬。\n賓客日疎散，玉樽亦已空。\n才力猶可倚，不慙世上雄。\n閒作東武吟，曲盡情未終。\n書此謝知巳，吾尋黄綺翁。\n","id":59175,"chapter":"卷二十","chapternum":20,"title":"東武吟","titledesc":"","collection":"","collectiondesc":"","poemindex":64},{"author":"李白","charstyle":"古體詩","content":"妾本叢臺女，揚蛾入丹闕。\n自倚顔如花，寧知有凋歇。\n一辭玉階下，去若朝雲没。\n每憶邯鄲城，深宫夢秋月。\n君王不可見，惆悵至眀發。\n","id":59176,"chapter":"卷二十","chapternum":20,"title":"邯鄲才人嫁爲厮養卒婦","titledesc":"","collection":"","collectiondesc":"","poemindex":65},{"author":"李白","charstyle":"古體詩","content":"白日何短短百年苦易滿蒼穹浩茫茫萬劫太極長麻姑垂兩鬢一半巳成霜天公見玉女大笑億千場吾欲攬六龍迴車掛扶桑北斗酌美酒勸龍各一觴富貴非所願與人駐顔光","id":59177,"chapter":"卷二十","chapternum":20,"title":"短歌行","titledesc":"","collection":"","collectiondesc":"","poemindex":66},{"author":"李白","charstyle":"古體詩","content":"朝騎五花馬謁帝出銀臺秀色誰家子雲車珠箔開金鞭遥指㸃玉勒近遲回夾轂相借問疑從天上來蹙入青綺門當歌共銜杯銜杯映歌扇似月雲中見相見不得親不如不相見相見情巳深未語可知心胡爲守空閨孤眠愁錦衾錦衾與羅幃纒綿㑹有時春風正澹蕩暮雨來何遲願因三青鳥更報長相思光景不待人須㬰髮成絲當年失行樂老去徒傷悲持此道密意母令曠佳期","id":59178,"chapter":"卷二十","chapternum":20,"title":"相逢行","titledesc":"","collection":"","collectiondesc":"","poemindex":67},{"author":"李白","charstyle":"古體詩","content":"沐芳莫彈冠浴蘭莫振衣處世忌太潔至人貴藏輝滄浪有釣叟吾與爾同歸","id":59179,"chapter":"卷二十","chapternum":20,"title":"沐浴子","titledesc":"","collection":"","collectiondesc":"","poemindex":68},{"author":"李白","charstyle":"古體詩","content":"燕草如碧絲秦桑低綠枝當君懷歸日是妾斷腸時春風不相識何事入羅幃","id":59180,"chapter":"卷二十","chapternum":20,"title":"春思","titledesc":"","collection":"","collectiondesc":"","poemindex":69},{"author":"李白","charstyle":"古體詩","content":"秦地羅敷女採桑綠水邊素手青條上紅妝白日鮮蠶饑妾欲去五馬莫留連","id":59181,"chapter":"卷二十","chapternum":20,"title":"子夜吳歌","titledesc":"","collection":"","collectiondesc":"","poemindex":70},{"author":"李白","charstyle":"古體詩","content":"鏡湖三百里菡萏發荷花五月西施採人看隘若耶回舟不待月歸去越王家","id":59182,"chapter":"卷二十","chapternum":20,"title":"子夜吳歌","titledesc":"","collection":"","collectiondesc":"","poemindex":71},{"author":"李白","charstyle":"古體詩","content":"長安一片月萬尸擣衣聲秋風吹不盡總是玉關情何日平戎虜良人罷逺征","id":59183,"chapter":"卷二十","chapternum":20,"title":"子夜吳歌","titledesc":"","collection":"","collectiondesc":"","poemindex":72},{"author":"李白","charstyle":"古體詩","content":"眀朝驛使發一夜絮征袍素手抽針冷那堪把剪刀裁縫寄逺道幾日到臨洮","id":59184,"chapter":"卷二十","chapternum":20,"title":"子夜吳歌","titledesc":"","collection":"","collectiondesc":"","poemindex":73},{"author":"李白","charstyle":"古體詩","content":"松子棲金華，安期入蓬海。\n此人古之仙，羽化竟何在。\n浮生速流電，倐忽變光彩。\n天地無彫換，容顔有遷改。\n對酒不肻飲，含情欲誰待。\n","id":59185,"chapter":"卷二十","chapternum":20,"title":"對酒行","titledesc":"","collection":"","collectiondesc":"","poemindex":74},{"author":"李白","charstyle":"古體詩","content":"秋浦長似秋，蕭條使人愁。\n客愁不可度，行上東大樓。\n正西望長安，下見江水流。\n寄言向江水，汝意憶儂不。\n遥傳一掬淚，爲我達揚州。\n","id":59186,"chapter":"卷二十","chapternum":20,"title":"秋浦歌","titledesc":"","collection":"","collectiondesc":"","poemindex":75},{"author":"李白","charstyle":"古體詩","content":"千千石楠樹萬萬女貞林山山白鷺滿澗澗白猿吟君莫向秋浦猿聲碎客心","id":59187,"chapter":"卷二十","chapternum":20,"title":"秋浦歌","titledesc":"","collection":"","collectiondesc":"","poemindex":76},{"author":"李白","charstyle":"古體詩","content":"清溪清我心，水色異諸水。\n借問新安江，見厎何如此。\n人行眀鏡中，鳥度屏風裏。\n向晩猩猩啼，空悲逺遊子。\n","id":59188,"chapter":"卷二十","chapternum":20,"title":"清溪行","titledesc":"","collection":"","collectiondesc":"","poemindex":77},{"author":"李白","charstyle":"古體詩","content":"木落識歳秋，瓶氷知天寒。\n桂枝日巳綠，拂雪凌雲端。\n弱齡接光景，矯翼攀鴻鸞。\n投分三十載，榮枯同所歡。\n長吁望青雲，鑷白坐相看。\n秋顔入曉鏡，壯髮凋危冠。\n窮與鮑生賈，饑從漂母飡。\n時來極天人，道在豈吟嘆。\n樂毅方適趙，蘇秦初說韓。\n卷舒固在我，何事空摧殘。\n","id":59189,"chapter":"卷二十","chapternum":20,"title":"秋日鍊藥院鑷白髮贈元六兄林宗","titledesc":"","collection":"","collectiondesc":"","poemindex":78},{"author":"李白","charstyle":"古體詩","content":"嘗髙謝太傅，㩦妓東山門。\n楚舞醉碧雲，吳歌斷清猿。\n暫因蒼生起，談笑安黎元。\n余亦愛此人，丹霄冀飛翻。\n遭逢聖眀主，敢進興亡言。\n白璧竟何辜，青蠅遂成寃。\n一朝去京國，十載客梁園。\n猛犬吠九關，殺人憤精魂。\n皇穹雪寃枉，白日開昏氛。\n泰階得夔龍，桃李滿中原。\n倒海索眀月，凌山採芳蓀。\n愧無橫草功，虛負雨露恩。\n跡謝雲臺閣，心隨天馬轅。\n夫子王佐才，而今復誰論。\n層飇振六翮，不日思騰騫。\n我縱五湖棹，煙濤恣崩奔。\n夣釣子陵湍，英風緬猶存。\n彼希客星隱，弱植不足援。\n千里一回首，萬里一長歌。\n黄鶴不復來，清風愁奈何。\n舟浮瀟湘月，山倒洞庭波。\n投汨笑古人，臨濠得天和。\n閒時田畆中，搔背牧雞鵝。\n別離解相訪，應在武陵多。\n","id":59190,"chapter":"卷二十","chapternum":20,"title":"書情贈蔡舍人雄","titledesc":"","collection":"","collectiondesc":"","poemindex":79},{"author":"李白","charstyle":"古體詩","content":"太伯讓天下仲雍揚波濤清風蕩萬古跡與星辰髙開呉食東溟陸氏世英髦多君秉古節嶽立冠人曹風流少年時京洛事遊遨腰間延陵劒玉帶眀珠袍我昔鬭雞徒連延五陵豪邀遮相組織呵嚇來煎熬君開萬人叢鞍馬皆辟易告急清憲臺脫余北門厄間宰江陽邑剪棘樹蘭芳城門何肅穆五月輝秋霜好鳥集珍木髙才列華堂侍從府中歸絲管儼成行但苦隔逺道無由共銜觴江北荷花開江南楊梅熟正好飲酒時懷賢在心目掛席拾海月乗風下長川多沽新豐醁滿載剡溪船中途不遇人直到爾門前大笑同一醉取樂平生年","id":59191,"chapter":"卷二十","chapternum":20,"title":"叙舊贈江陽宰陸調","titledesc":"","collection":"","collectiondesc":"","poemindex":80},{"author":"李白","charstyle":"古體詩","content":"馬如一匹練，眀日過吳門。\n乃是要離客，西來欲報恩。\n笑開燕匕首，拂拭竟無言。\n狄犬吠清洛，天津成塞垣。\n愛子隔東魯，空悲斷腸猿。\n林回棄白璧，千里阻同奔。\n君爲我致之，輕齎涉淮源。\n精誠合天道，不愧逺遊魂。\n","id":59192,"chapter":"卷二十","chapternum":20,"title":"贈武十七諤〈幷序〉","titledesc":"門人武諤深於義者也質木沈悍慕要離之風潛釣川海不數數於世間事聞中原作難西來訪余余愛子伯禽在魯許將冐兵烽以致之酒酣感激援筆而贈","collection":"","collectiondesc":"","poemindex":81},{"author":"李白","charstyle":"古體詩","content":"天上白玉京十二樓五城仙人撫我頂結髮受長生誤逐世間樂頗窮理亂情九十六聖君浮雲掛空名天地賭一擲未能忘戰爭試涉覇王畧將期軒冕榮時命乃大謬棄之海上行學劒翻自哂爲文竟何成劒非萬人敵文竊四海聲兒戲不足道五噫出西京臨當欲去時慷慨淚沾纓嘆君倜儻才標舉冠羣英開筵引祖帳慰此逺徂征鞍馬若浮雲送余驃騎亭歌鐘不盡意白日落昆眀十月到幽州戈鋋若羅星君王棄北海掃地借長鯨呼吸走百川燕然可摧傾心知不得語却欲棲蓬瀛彎弧懼天狼挾矢不敢張攬涕黃金臺呼天哭昭王無人貴駿骨騄耳空騰驤樂毅儻再生於今亦奔亡蹉跎不得意驅馬還貴鄉逢君聽絃歌肅穆坐華堂百里獨太古陶然卧羲皇徴樂昌樂館開筵列壺觴賢豪間青娥對燭儼成行醉舞紛綺席清歌遶飛梁歡娛未終朝秩滿歸咸陽祖道擁萬人供帳遥相望一別隔千里榮枯異炎涼炎涼幾度改九土中橫潰漢甲連燕兵沙塵暗雲海草木揺殺氣星辰無光彩白骨成丘山蒼生竟何罪幽關壯帝居國命懸哥舒長㦸三十萬開門納兇渠公卿如犬羊忠讜醢與菹二聖出遊豫兩京遂丘墟帝子許專征秉旄控強楚節制非桓文軍師擁熊虎人心失去就賊勢騰風雨惟君固房陵誠節冠終古僕卧香爐頂飡霞潄瑶泉門開九江轉枕下五湖連半夜水軍來尋陽滿旌旃空名適自誤迫脅上樓船徒賜五百金棄之若浮煙辭官不受賞翻謫夜郎天夜郎萬里道西上令人老掃蕩六合清仍爲負霜草日月無偏照何由訴蒼昊良牧稱神眀深仁恤交道一忝青雲客三登黄鶴樓顧慙禰處士虛對鸚鵡洲樊山覇氣盡寥落天地秋江帶峨眉雪川橫三峽流萬舸此中來連帆過揚州送此萬里目曠然散我愁紗窗倚天開水樹綠如髮窺日畏銜山促酒喜見月呉娃與越艶窈窕誇鉛紅呼來上雲梯含笑出簾櫳對客小垂手羅衣舞春風賓跪請休息主人情未極覽君荆山作江鮑堪動色秋水出芙蓉天然去雕餙逸興橫素襟無時不招尋朱門擁虎士列㦸何森森剪鑿竹石開榮流漲清深登臺坐水閣吐論多英音片辭貴白璧一諾輕黃金謂我不愧君青鳥眀丹心五色雲間鵲飛鳴天上來傳聞赦書至却放夜郎迴暖氣變寒谷炎煙生死灰君登鳳池去忽棄賈生才桀犬尚吠堯匈奴笑千秋中夜四五嘆常爲大國憂旌斾夾兩山黃河當中流連雞不得進飲馬空夷猶安得羿善射一箭落旄頭","id":59193,"chapter":"卷二十","chapternum":20,"title":"經亂離後天恩流夜郎憶舊遊書懷贈江夏韋太守良宰","titledesc":"","collection":"","collectiondesc":"","poemindex":82},{"author":"李白","charstyle":"古體詩","content":"秋色無逺近出門盡寒山白雲遥相識待我蒼梧間借問盧躭鶴西飛幾歳還","id":59194,"chapter":"卷二十","chapternum":20,"title":"贈盧司戸","titledesc":"","collection":"","collectiondesc":"","poemindex":83},{"author":"李白","charstyle":"古體詩","content":"去國客行逺還山秋夢長梧桐落金井一葉飛銀牀覺罷攬眀鏡鬢毛䬃巳霜良圗委蔓草古貌成枯桑欲道心下事時人疑夜光因爲洞庭葉飄落之瀟湘令弟經濟士謫居我何傷潛虯隱尺水著論談興亡客遇王子喬口傳不死方入洞過天地登眞朝玉皇吾將撫爾背揮手遂翺翔","id":59195,"chapter":"卷二十","chapternum":20,"title":"贈別舍人弟臺卿之江南","titledesc":"","collection":"","collectiondesc":"","poemindex":84},{"author":"李白","charstyle":"古體詩","content":"白若白鷺鮮清如清唳蟬受氣有本性不爲外物遷飲水箕山上食雪首陽巔迴車避朝歌掩口去盜泉岧嶤廣成子倜儻魯仲連卓絶二公外丹心無間然昔攀六龍飛今作百鍊鉛懷恩欲報主投佩向北燕彎弓綠弦開滿月不憚堅閒騎駿馬獵一射兩虎穿回旋若流光轉背落雙鳶胡虜三嘆息兼知五兵權鎗鎗突雲將却掩我之妍多逢勦絶兒生著祖生鞭據鞍空矍鑠壯志竟誰宣蹉跎復來歸憂恨坐相煎無風難破浪失計長江邊危苦惜頽光金波忽三圎時遊敬亭上閒聽松風眠㦯弄宛溪月虛舟信洄沿顔公二十萬盡付酒家錢興發每取之聊向醉中仙過此無一事靜談秋水篇君從九卿來水國有豐年魚鹽滿市井布帛如雲煙下馬不作威氷壺照清川霜眉邑中叟皆美太守賢時時慰風俗往往出東田竹馬數小兒拜迎白鹿前含笑問使君日晩可迴旋遂歸池上酌掩抑清風絃曽標橫浮雲下撫謝朓肩樓髙碧海出樹古青蘿懸光祿紫霞杯伊昔忝相傳良圗掃沙漠別夢繞旌旃富貴日成疎願言杳無緣登龍有直道倚玉阻芳筵敢獻繞朝策思同郭㤗船何言一水淺似隔九重天崔生何傲岸縱酒復談玄身爲名公子英才苦迍邅鳴鳳托髙梧凌風何翩翩安知慕羣客彈劒拂秋蓮","id":59196,"chapter":"卷二十","chapternum":20,"title":"贈宣城宇文太守兼呈崔侍御","titledesc":"","collection":"","collectiondesc":"","poemindex":85},{"author":"李白","charstyle":"古體詩","content":"我隨秋風來瑶草恐衰歇中途寡名山安得弄雲月渡江如昨日黃葉向人飛敬亭愜素尚弭棹流清輝氷谷眀且秀陵巒抱江城粲粲吳與史衣冠耀天京水國饒英奇潛光卧幽草會公眞名僧所在即爲寶開堂振白拂髙論橫青雲雪山掃粉壁墨客多新文爲余話幽棲且述陵陽美天開白龍潭月映清秋水黃山望石柱突兀誰開張黃鶴久不來子安在蒼茫東南焉可窮山鳥飛絶處稠疊千萬峯相連入雲去聞此期振筞歸來空閉關相思如眀月可望不可攀何當移白足早晩凌蒼山且寄一書札令予解愁顔","id":59197,"chapter":"卷二十","chapternum":20,"title":"自梁園至敬亭山見會公談陵陽山水兼期同遊因有此贈","titledesc":"","collection":"","collectiondesc":"","poemindex":86},{"author":"李白","charstyle":"古體詩","content":"賢人有素業，乃在沙塘陂。\n竹影掃秋月，荷花落古池。\n閒讀山海經，散帙卧遥帷。\n且耽田家樂，遂曠林中期。\n野酌勸芳酒，園蔬烹露葵。\n如能樹桃李，爲我結茅茨。\n","id":59198,"chapter":"卷二十","chapternum":20,"title":"贈閭丘䖏士","titledesc":"","collection":"","collectiondesc":"","poemindex":87},{"author":"李白","charstyle":"古體詩","content":"雙鵞飛洛陽五馬渡江徼何意上東門胡雛更長嘯中原走豺虎烈火及宗廟太白晝經天頽陽掩餘照名城皆蕩覆世路成奔峭四海望長安嚬睂寡西笑蒼生疑落葉白骨空相吊連兵似雪山破敵誰能料我垂北溟翼且學南山豹崔子賢主人歡娛每相召胡床紫玉笛却坐青雲叫楊花滿州城置酒同臨眺忽思剡溪去水石逺清妙雪晝天地眀風開湖山貌悶爲洛生詠醉發吳越調赤霞動金光日足森海嶠獨散萬古意閒垂一溪釣猿近天上啼人移月邊棹無以墨綬苦來求丹砂要華髮長折腰將貽陶公誚","id":59199,"chapter":"卷二十","chapternum":20,"title":"經亂後將避地剡中留贈崔宣城","titledesc":"","collection":"","collectiondesc":"","poemindex":88},{"author":"李白","charstyle":"古體詩","content":"雲卧三十年好閒復愛仙蓬壺雖冥絶鸞鶴心悠然歸來桃花嵒得憇雲窗眠對嶺人共語飲潭猿相連時昇翠微上邈若羅浮巔兩岑抱東壑一嶂橫西天樹雜日易隱崖傾月難圎芳草換野色飛蘿揺春煙入逺搆石室選幽開山田獨此林下意杳無區中緣永辭霜臺客千載方來旋","id":59200,"chapter":"卷二十","chapternum":20,"title":"安陸白兆山桃花嵒寄劉侍御綰","titledesc":"","collection":"","collectiondesc":"","poemindex":89},{"author":"李白","charstyle":"古體詩","content":"出門見南山，引領意無限。\n秀色難爲名，蒼翠日在眼。\n有時白雲起，天際自舒卷。\n心中與之然，託興每不淺。\n何當造幽人，滅跡棲絶巘。\n","id":59201,"chapter":"卷二十","chapternum":20,"title":"望終南山寄紫閣隱者","titledesc":"","collection":"","collectiondesc":"","poemindex":90},{"author":"李白","charstyle":"古體詩","content":"浮陽滅霽景，萬物生秋容。\n登樓送逺目，伏檻觀羣峯。\n原野曠超緬，關河紛雜重。\n清輝映竹日，翠色眀雲松。\n蹈海寄遐想，還山迷舊蹤。\n徒然迫晩暮，未果諧心胷。\n結桂空佇立，折麻恨莫從。\n思君達永夜，長樂聞疎鐘。\n","id":59202,"chapter":"卷二十","chapternum":20,"title":"夕霽杜陵登樓寄韋繇","titledesc":"","collection":"","collectiondesc":"","poemindex":91},{"author":"李白","charstyle":"古體詩","content":"朝發汝海東莫棲龍門中水寒夕波急木落秋山空望極九霄迥賞幽萬壑通目皓沙上月心清松下風玉斗橫網戸銀河耿花宫興在趣方逸歡餘情未終鳳駕憶王子虎溪懷逺公桂枝坐銷歇棣華不復同流恨寄伊水盈盈焉可窮","id":59203,"chapter":"卷二十","chapternum":20,"title":"秋夜宿龍門香山寺奉寄王方城十七丈奉國營上人從弟幼成令問","titledesc":"","collection":"","collectiondesc":"","poemindex":92}]