[{"author":"張九齡","charstyle":"古體詩","id":57979,"chapter":"卷九","chapternum":9,"title":"登郡城南樓","titledesc":"","content":"閉閣幸無事登樓聊永日雲霞千里開洲渚萬形出澹澹澄江漫飛飛度鳥疾邑人半艫艦津樹多楓橘感别時已屢憑眺情非一逺懐不我同孤興與誰悉平生本單緒邂逅承優秩謬忝為邦寄多慙理人術駑鉛雖自勉倉廩素非實陳力儻無効謝病從芝术","collection":"","collectiondesc":"","poemindex":1},{"author":"張九齡","charstyle":"古體詩","id":57980,"chapter":"卷九","chapternum":9,"title":"嵗初巡屬縣登髙安南樓言懐","titledesc":"","content":"山城本孤峻憑髙結層軒江氣偏宜早林英粲巳繁餘滋含宿霽衆妍在朝暾拂衣釋簿領伏檻遺紛喧湥俯東谿澳逺延南山樊歸雲納前嶺去鳥投遥村目盡有餘意心惻不可諼朅來彭蠡澤載經敷淺原春及但生思時哉無與言不才叨過舉唯力酬明恩美化猶寂蔑迅節徒飛奔雖無成立効庶以去思論行復狥孤迹亦云吾道存","collection":"","collectiondesc":"","poemindex":2},{"author":"張九齡","charstyle":"古體詩","id":57981,"chapter":"卷九","chapternum":9,"title":"秋晩登樓望南江入始興郡路","titledesc":"","content":"潦收沙衍出霜降天宇晶伏檻一長眺津途多逺情思來江山外望盡烟雲生滔滔不自辯役役且何成我來颯衰鬢孰云飄華纓櫪馬苦踡跼籠禽念遐征嵗陰向晼晚日夕空屏營物生貴得性身累由近名内顧覺今是追歎何時平","collection":"","collectiondesc":"","poemindex":3},{"author":"張九齡","charstyle":"古體詩","id":57982,"chapter":"卷九","chapternum":9,"title":"郡舍南有園畦雜樹聊以永日","titledesc":"","content":"為郡久無補越鄉空復湥茍能秉素節安用叨華簪却步園畦裏追吾野逸心形骸拘俗吏光景賴閒林内訟誠知止外言猶匪忱成蹊謝李逕衞足感葵陰榮達豈不偉孤生非所任江城何寂歴秋樹亦蕭森下有北流水上有南飛禽我願從歸翼無然坐自沈","collection":"","collectiondesc":"","poemindex":4},{"author":"張九齡","charstyle":"古體詩","id":57983,"chapter":"卷九","chapternum":9,"title":"臨泛東湖〈時任洪州〉","titledesc":"","content":"郡庭日休暇湖曲邀勝踐樂職在中和靈心挹上善乘流坐清曠舉目眺悠緬林與西山重雲因北風卷晶明畫不逮陰影鏡無辨晩秀復芬敷秋光更遥衍萬族紛可佳一遊豈能展羇孤忝邦牧顧已非時選梁公世不容長孺心亦褊永念出籠縶常思退疲蹇嵗徂風露嚴日恐蘭苕剪佳辰不可得良會何其鮮罷興還江城閉關聊自遣","collection":"","collectiondesc":"","poemindex":5},{"author":"張九齡","charstyle":"古體詩","id":57984,"chapter":"卷九","chapternum":9,"title":"始興南山下有林泉嘗卜居焉荆州卧病有懐此地","titledesc":"","content":"出處各有在何者為陸沉幸無迫賤事聊可祛迷襟世路少夷坦孟門未嶇嶔多慙入火術常惕履氷心一跌不自保萬全焉可尋行行念歸路渺渺惜光陰浮生如過隙先達已吾箴敢忘丘山施亦云年病侵力衰在所養時謝良不任但憶舊棲息願言遂窺臨雲間日孤秀山下面清深蘿蔦自為幄風泉何必琴歸此老吾老還當日千金","collection":"","collectiondesc":"","poemindex":6},{"author":"張九齡","charstyle":"古體詩","id":57985,"chapter":"卷九","chapternum":9,"title":"晨坐齋中偶而成詠","titledesc":"","content":"寒露潔秋空遥山紛在矚孤頂乍修聳微雲復相續人兹賞地偏鳥亦愛林旭結念憑幽逺撫躬曷羇束仰霄謝逸翰臨路嗟疲足徂嵗方暌㩦歸心亟躑躅休閒倘有素豈負南山曲","collection":"","collectiondesc":"","poemindex":7},{"author":"張九齡","charstyle":"古體詩","id":57986,"chapter":"卷九","chapternum":9,"title":"龍門旬宴得月字韻","titledesc":"","content":"恩華逐芳嵗形勝兼韶月中席傍魚潭前山倚龍闕花迎妙妓至鳥避仙舟發宴賞良在兹再來情不歇","collection":"","collectiondesc":"","poemindex":8},{"author":"張九齡","charstyle":"古體詩","id":57987,"chapter":"卷九","chapternum":9,"title":"雜詩","titledesc":"","content":"孤桐亦胡為百尺傍無枝疎陰不自覆脩榦欲何施髙岡地復迥弱植風屢吹凡鳥已相噪鳳凰安得知","collection":"","collectiondesc":"","poemindex":9},{"author":"張九齡","charstyle":"古體詩","id":57988,"chapter":"卷九","chapternum":9,"title":"雜詩","titledesc":"","content":"良辰不可遇心賞更蹉跎終日塊然坐有時勞者歌庭前攬芳蕙江上託微波路逺無能達憂情空復多","collection":"","collectiondesc":"","poemindex":10},{"author":"張九齡","charstyle":"古體詩","id":57989,"chapter":"卷九","chapternum":9,"title":"感遇","titledesc":"","content":"蘭葉春葳蕤桂華秋皎潔欣欣似生意自爾為佳節誰知林棲者聞風坐相恱草木本無心何求美人折","collection":"","collectiondesc":"","poemindex":11},{"author":"張九齡","charstyle":"古體詩","id":57990,"chapter":"卷九","chapternum":9,"title":"感遇","titledesc":"","content":"幽林歸獨卧滯慮洗孤清持此謝髙鳥因之傳逺情日夕懐空意人誰感至精飛沉理自隔何所慰吾誠","collection":"","collectiondesc":"","poemindex":12},{"author":"張九齡","charstyle":"古體詩","id":57991,"chapter":"卷九","chapternum":9,"title":"感遇","titledesc":"","content":"魚游樂深池鳥棲欲髙枝嗟爾蜉蝣羽薨薨亦何為有生豈不化所感奚若斯神理日微滅吾心安得知浩歎楊朱子徒然泣路岐","collection":"","collectiondesc":"","poemindex":13},{"author":"張九齡","charstyle":"古體詩","id":57992,"chapter":"卷九","chapternum":9,"title":"感遇","titledesc":"","content":"孤鴻海上來池潢不敢顧側見雙翠鳥巢在三珠樹矯矯珍木巔得無金丸懼美服患人指髙明逼神惡今我遊㝠㝠弋者何所慕","collection":"","collectiondesc":"","poemindex":14},{"author":"張九齡","charstyle":"古體詩","id":57993,"chapter":"卷九","chapternum":9,"title":"感遇","titledesc":"","content":"吳越數千里夢寐今夕見形骸非我親衾枕即鄉縣化蝶猶不識川魚安可羡海上有仙山歸期覺神變","collection":"","collectiondesc":"","poemindex":15},{"author":"張九齡","charstyle":"古體詩","id":57994,"chapter":"卷九","chapternum":9,"title":"感遇","titledesc":"","content":"西日下山隠北風乘夕流燕雀感昏旦簷檻呼匹儔鴻鵠雖自逺哀音非所求貴人棄疵賤下士嘗殷憂衆情累外物恕已忘内修感歎長如此使我心悠悠","collection":"","collectiondesc":"","poemindex":16},{"author":"張九齡","charstyle":"古體詩","id":57995,"chapter":"卷九","chapternum":9,"title":"感遇","titledesc":"","content":"江南有丹橘經冬猶緑林豈伊地氣暖自有嵗寒心可以薦嘉客奈何阻重湥運命惟所遇循環不可尋徒言樹桃李此木豈無陰","collection":"","collectiondesc":"","poemindex":17},{"author":"張九齡","charstyle":"古體詩","id":57996,"chapter":"卷九","chapternum":9,"title":"感遇","titledesc":"","content":"永日徒離憂臨風懐蹇修美人何處所孤客空悠悠青鳥跂不至朱鱉誰云浮夜分起躑躅時逝曷淹留","collection":"","collectiondesc":"","poemindex":18},{"author":"張九齡","charstyle":"古體詩","id":57997,"chapter":"卷九","chapternum":9,"title":"感遇","titledesc":"","content":"抱影唫中夜誰聞此數息美人適異方庭樹含幽色白雲愁不見滄海飛無翼鳳凰一朝來竹花斯可食","collection":"","collectiondesc":"","poemindex":19},{"author":"張九齡","charstyle":"古體詩","id":57998,"chapter":"卷九","chapternum":9,"title":"感遇","titledesc":"","content":"漢上有游女求思安可得袖中一札書欲寄雙飛翼冥㝠獨不見耿耿徒緘憶紫蘭秀空蹊皓露奪幽色馨香嵗欲晩感嘆情何極白雲在南山日暮長太息","collection":"","collectiondesc":"","poemindex":20},{"author":"張九齡","charstyle":"古體詩","id":57999,"chapter":"卷九","chapternum":9,"title":"感遇","titledesc":"","content":"我有異鄉憶宛在雲溶溶憑此目不覯要之心所鍾但欲附髙鳥安敢攀飛龍至精無感遇悲惋填心胸歸來扣寂寞人願天豈從","collection":"","collectiondesc":"","poemindex":21},{"author":"張九齡","charstyle":"古體詩","id":58000,"chapter":"卷九","chapternum":9,"title":"感遇","titledesc":"","content":"閉門賾羣化憑林結所思嘯嘆此寒木疇昔廼芳㽔朝陽鳳安在日暮蟬獨悲浩思極中夜深嗟欲待誰所懐誠已矣既往不可追鼎食非吾事雲仙嘗我期胡越方杳杳車馬何遲遲天壤一何異幽嘿卧簾帷","collection":"","collectiondesc":"","poemindex":22},{"author":"張九齡","charstyle":"古體詩","id":58001,"chapter":"卷九","chapternum":9,"title":"入廬山仰望瀑布水","titledesc":"","content":"絶頂有懸泉喧喧出煙杪不知幾時嵗但見無昬曉閃閃青崖落鮮鮮白日皎灑流溼行雲濺沫驚飛鳥雷吼何噴薄箭馳入窈窕昔聞山下䝉今乃林巒表物情有詭激坤元曷紛矯黙然置此去變化誰能了","collection":"","collectiondesc":"","poemindex":23},{"author":"張九齡","charstyle":"古體詩","id":58002,"chapter":"卷九","chapternum":9,"title":"出為豫章郡途次廬山東巖下","titledesc":"","content":"兹山鎮何所乃在澄湖陰下有蛟螭伏上與虹蜺尋靈仙未始曠窟宅何其湥雙闕出雲峙三宫入煙沈攀崖猶昔境種杏非舊林想像終古跡惆悵獨往心紛吾嬰世網數載忝朝簪孤根自靡託量力况不任多謝周身防常恐横議侵豈匪鵷鴻列惕如泉壑臨迨兹刺江郡來此滌塵襟有趣逢樵客忘懐狎野禽棲閒義未果用拙歡在今願言答休命歸事丘中琹","collection":"","collectiondesc":"","poemindex":24},{"author":"張九齡","charstyle":"古體詩","id":58003,"chapter":"卷九","chapternum":9,"title":"冬中至玉泉山寺屬窮陰氷閉崖谷無色及仲春行縣復往焉故有此作","titledesc":"","content":"靈境信幽絶芳時重暄妍再來及兹勝一遇非無縁萬木柔可結千花敷欲然松間鳴好鳥竹下流清泉石壁開精舍金光照法筵真空本自寂假有聊相宣復此灰心者仍追巢頂禪簡書雖有畏身世亦相捐","collection":"","collectiondesc":"","poemindex":25},{"author":"張九齡","charstyle":"古體詩","id":58004,"chapter":"卷九","chapternum":9,"title":"在郡秋懐","titledesc":"","content":"秋風入前林蕭瑟鳴髙枝寂寞遊子思寤歎何人知宦成名不立志存嵗已馳五十而無聞古人湥所疵平生去外飾直道如不羈未得操割効忽復寒暑移物情自古然身退毁亦隨悠悠滄海渚望望白雲涯露下霜且降澤中草離披蘭艾若不分安用馨香為","collection":"","collectiondesc":"","poemindex":26},{"author":"張九齡","charstyle":"古體詩","id":58005,"chapter":"卷九","chapternum":9,"title":"在郡秋懐","titledesc":"","content":"庭蕪生白露嵗候感遐心䇿蹇慙逺途巢枝思故林小人恐致冦終日如臨深魚鳥好自逸池籠安所欽挂冠東都門採蕨南山岑議道誠愧昔覽分還愜今憮然憂成老空爾白頭吟","collection":"","collectiondesc":"","poemindex":27},{"author":"張九齡","charstyle":"近體詩","id":58006,"chapter":"卷九","chapternum":9,"title":"折楊柳","titledesc":"","content":"纎纎折楊柳持此寄情人一枝何足貴憐是故園春遲景那能久芳菲不及新更愁征戍客容鬢老邊塵","collection":"","collectiondesc":"","poemindex":28},{"author":"張九齡","charstyle":"近體詩","id":58007,"chapter":"卷九","chapternum":9,"title":"答陳拾遺贈竹簪","titledesc":"","content":"與君嘗此志因物復知心遺我鍾龍節非無玳瑁簪幽素宜相重雕華豈所任為君安首飾懐此代兼金","collection":"","collectiondesc":"","poemindex":29},{"author":"張九齡","charstyle":"近體詩","id":58008,"chapter":"卷九","chapternum":9,"title":"晨出郡舍林下","titledesc":"","content":"晨興步北林蕭散一開襟復見林上月娟娟猶未沈片雲自孤逺叢篠亦清深無事由來貴方知物外心","collection":"","collectiondesc":"","poemindex":30},{"author":"張九齡","charstyle":"近體詩","id":58009,"chapter":"卷九","chapternum":9,"title":"園中時蔬盡皆鋤理唯秋蘭數本委而不顧彼雖一物有足悲者遂賦二章","titledesc":"","content":"場藿巳成嵗園葵亦向陽蘭時獨不偶露節漸無芳㫖異菁為蓄甘非蔗有漿人多利一飽誰復惜馨香","collection":"","collectiondesc":"","poemindex":31},{"author":"張九齡","charstyle":"近體詩","id":58010,"chapter":"卷九","chapternum":9,"title":"園中時蔬盡皆鋤理唯秋蘭數本委而不顧彼雖一物有足悲者遂賦二章","titledesc":"","content":"幸得不鋤去孤苗守舊根無心羡㫖蓄豈欲近名園遇賞寜充佩為生莫礙門幽林芳意在非是為人論","collection":"","collectiondesc":"","poemindex":32},{"author":"張九齡","charstyle":"近體詩","id":58011,"chapter":"卷九","chapternum":9,"title":"送韋城李少府","titledesc":"","content":"送客南昌尉離亭西候春野花看欲盡林鳥聽猶新别酒青門路歸軒白馬津相知無逺近萬里尚為隣","collection":"","collectiondesc":"","poemindex":33},{"author":"張九齡","charstyle":"近體詩","id":58012,"chapter":"卷九","chapternum":9,"title":"自湘水南行","titledesc":"","content":"落日催行舫逶迤洲渚間雖云有物役乗此更休閒暝色生前浦清暉發近山中流澹容與唯愛鳥飛還","collection":"","collectiondesc":"","poemindex":34},{"author":"張九齡","charstyle":"近體詩","id":58013,"chapter":"卷九","chapternum":9,"title":"初入湘中有喜","titledesc":"","content":"征鞍窮郢路歸棹入湘流望鳥惟貪疾聞猿亦罷愁兩邊楓作岸數處橘為洲郤記從來意翻疑夢裏遊","collection":"","collectiondesc":"","poemindex":35},{"author":"張九齡","charstyle":"近體詩","id":58014,"chapter":"卷九","chapternum":9,"title":"耒陽谿夜行","titledesc":"","content":"乘夕棹歸舟縁源路轉幽月眀香嶺樹風静聽谿流嵐氣船間入霜華衣上浮猿聲雖此夜不是别家愁","collection":"","collectiondesc":"","poemindex":36},{"author":"張九齡","charstyle":"近體詩","id":58015,"chapter":"卷九","chapternum":9,"title":"湞陽峽","titledesc":"","content":"行舟傍越岑窈窕越溪深水闇先秋冷山晴當晝陰重林間五色對壁聳千尋惜此生遐逺誰知造化心","collection":"","collectiondesc":"","poemindex":37},{"author":"張九齡","charstyle":"近體詩","id":58016,"chapter":"卷九","chapternum":9,"title":"望月懐逺","titledesc":"","content":"海上生眀月天涯共此時情人怨遙夜竟夕起相思滅燭憐光滿披衣覺露滋不堪盈手贈還寢夢佳期","collection":"","collectiondesc":"","poemindex":38},{"author":"張九齡","charstyle":"近體詩","id":58017,"chapter":"卷九","chapternum":9,"title":"秋夕望月","titledesc":"","content":"清迥江城月流光萬里同所思如夢裏相望在庭中皎潔青苔露蕭條黄葉風含情不得語頻使桂花空","collection":"","collectiondesc":"","poemindex":39},{"author":"張九齡","charstyle":"近體詩","id":58018,"chapter":"卷九","chapternum":9,"title":"詠燕","titledesc":"","content":"海燕何微眇乘春亦蹔來豈知泥滓濺祇見玉堂開繡户時雙入華軒日幾迴無心與物競鷹隼莫相猜〈記事云九齡為相與李林甫方同列陰欲中傷之屢陳九齡頗懐誹謗于時方秋帝命髙力士持白團扇以賜將寄意焉九齡惶恐因作賦以獻又為燕詩以貽林甫云云林甫覽之知其必退恚怒少解〉","collection":"","collectiondesc":"","poemindex":40},{"author":"張九齡","charstyle":"近體詩","id":58019,"chapter":"卷九","chapternum":9,"title":"庭梅詠","titledesc":"","content":"芳意何能早孤榮亦自危更憐花蔕弱不受嵗寒移朝雪那相妬陰風已屢吹馨香雖尚爾飄蕩復誰知","collection":"","collectiondesc":"","poemindex":41},{"author":"張九齡","charstyle":"近體詩","id":58020,"chapter":"卷九","chapternum":9,"title":"奉和聖製早渡蒲津關","titledesc":"","content":"魏武中流處軒皇問道迴長堤春樹發髙掌曙雲開龍負王舟渡人占仙氣來河津會日月天仗役風雷東顧重關盡西馳萬國陪還聞股肱郡元首詠康哉","collection":"","collectiondesc":"","poemindex":42},{"author":"張九齡","charstyle":"近體詩","id":58021,"chapter":"卷九","chapternum":9,"title":"奉和聖製送尚書燕國公赴朔方","titledesc":"","content":"宗臣事有征廟算在休兵天與三台座人當萬里城朔南方偃革河右蹔揚旌寵錫從仙禁光華出漢京山川勤逺畧原隰軫皇情為奏薫琴唱仍題寶劍名聞風六郡伏計日五戎平山甫歸應疾留侯功復成歌鐘旋可望袵席豈難行四牡何時入吾君憶履聲","collection":"","collectiondesc":"","poemindex":43},{"author":"張九齡","charstyle":"近體詩","id":58022,"chapter":"卷九","chapternum":9,"title":"奉和聖製早登太行山率爾言志","titledesc":"","content":"孟月攝提貞乘時我后征晨嚴九折度暮戒六軍行日御馳中道風師卷太清戈鋋林表出組練雪間明動植希皇豫髙湥奉睿情陪遊七聖列望幸百神迎氣色煙猶喜恩光草尚榮之罘稱萬嵗今此復同聲","collection":"","collectiondesc":"","poemindex":44},{"author":"張九齡","charstyle":"近體詩","id":58023,"chapter":"卷九","chapternum":9,"title":"奉和吏部崔尚書雨後大明朝堂望南山","titledesc":"","content":"迢遞終南頂朝朝閶闔前朅來青綺外髙在翠微先雙鳳褰為闕羣龍儼若仙還知到玄圃更是謁甘泉夜雨塵初滅秋空月正懸詭容紛入望霽色宛成妍東極華陰踐西彌嶓冡連奔峰出嶺外瀑水落雲邊漢帝宫將苑商君陌與阡林華鋪近甸烟靄遶晴川既庶仁斯及分憂政已宣山公啓事罷吉甫頌聲傳濟濟金門步洋洋玉樹篇徒歌雖有屬清越豈同年","collection":"","collectiondesc":"","poemindex":45},{"author":"張九齡","charstyle":"近體詩","id":58024,"chapter":"卷九","chapternum":9,"title":"和許給事中直夜簡諸公","titledesc":"","content":"未央鐘漏晩仙宇靄沈沈武衞千廬合嚴扃萬户湥左掖知天近南窻見月臨樹揺金掌露庭徙玉樓陰他日聞更直中宵屬所欽聲華大國寶夙夜近臣心逸興乘髙閣雄飛在禁林寧思竊抃者情發為知音","collection":"","collectiondesc":"","poemindex":46},{"author":"張九齡","charstyle":"近體詩","id":58025,"chapter":"卷九","chapternum":9,"title":"髙齋閒望言懐","titledesc":"","content":"髙齋復晴景延眺屬清秋風物動歸思煙林生逺愁紛吾自窮海薄宦此中州取路無髙足隨波適下流嵗華空冉冉心曲且悠悠坐惜芳時晏胡然久滯留","collection":"","collectiondesc":"","poemindex":47},{"author":"張九齡","charstyle":"近體詩","id":58026,"chapter":"卷九","chapternum":9,"title":"郡内閒齋","titledesc":"","content":"郡閣書常掩庭蕪日復滋簷風落鳥毳窻葉掛蟲絲拙病宦情少羇閒秋氣悲理人無異績為郡但經時唯有江湖意沈㝠空在兹","collection":"","collectiondesc":"","poemindex":48},{"author":"張九齡","charstyle":"近體詩","id":58027,"chapter":"卷九","chapternum":9,"title":"西江夜行","titledesc":"","content":"遥夜人何在澄潭月裏行悠悠天宇曠切切故鄉情外物寂無擾中流澹自清念歸林葉換愁坐露華生猶有汀洲鶴宵分乍一鳴","collection":"","collectiondesc":"","poemindex":49},{"author":"張九齡","charstyle":"近體詩","id":58028,"chapter":"卷九","chapternum":9,"title":"自始興谿夜上赴嶺","titledesc":"","content":"嘗蓄名山意兹為世網牽征途屢及此初服已非然日落青巖際谿行緑篠邊去舟乘月後歸鳥息人前數曲迷幽嶂連圻觸闇泉湥林風緒結遥夜客情懸非梗胡為泛無膏亦自煎不知于役者相樂在何年","collection":"","collectiondesc":"","poemindex":50},{"author":"張九齡","charstyle":"近體詩","id":58029,"chapter":"卷九","chapternum":9,"title":"郡中每晨興輙見羣鶴東飛至暮又行列而返哢唳雲路甚和樂焉予愧獨處江城常目送此意有所羡遂賦以詩","titledesc":"","content":"雲間有數鶴撫翼意無違曉日東田去烟霄北渚歸歡呼良自適羅列好相依逺集長江靜髙翔衆鳥稀豈煩仙子馭何畏野人機却念乘軒者拘留不得飛","collection":"","collectiondesc":"","poemindex":51},{"author":"張九齡","charstyle":"近體詩","id":58030,"chapter":"卷九","chapternum":9,"title":"奉和聖製早發三鄉山行","titledesc":"","content":"羽衞森森西向秦山川歴歴在清晨晴雲稍卷寒巖樹宿雨能銷御路塵聖徳由來合天道靈符即此應時巡遺賢一一皆羈致猶欲髙深訪隠淪","collection":"","collectiondesc":"","poemindex":52},{"author":"張九齡","charstyle":"近體詩","id":58031,"chapter":"卷九","chapternum":9,"title":"答太常靳博士見贈一絶","titledesc":"","content":"上苑春先入中園花盡開唯餘幽徑草尚待日光催","collection":"","collectiondesc":"","poemindex":53},{"author":"張九齡","charstyle":"近體詩","id":58032,"chapter":"卷九","chapternum":9,"title":"賦得自君之出矣","titledesc":"","content":"自君之出矣不復理殘機思君如滿月夜夜減清輝","collection":"","collectiondesc":"","poemindex":54},{"author":"張九齡","charstyle":"近體詩","id":58033,"chapter":"卷九","chapternum":9,"title":"照鏡見白髪聯句","titledesc":"","content":"宿昔青雲志蹉跎白髪年誰知明鏡裏形影自相憐","collection":"","collectiondesc":"","poemindex":55},{"author":"孫逖","charstyle":"古體詩","id":58034,"chapter":"卷九","chapternum":9,"title":"夜宿浙江","titledesc":"","content":"扁舟夜入江潭泊露白風髙氣蕭索富春渚上潮未還天姥岑邊月初落煙水茫茫多苦辛更聞江上赴人吟洛陽城闕何時見西北浮雲朝暝湥","collection":"","collectiondesc":"","poemindex":56},{"author":"孫逖","charstyle":"古體詩","id":58035,"chapter":"卷九","chapternum":9,"title":"春日留别","titledesc":"","content":"春路逶迤花柳前孤舟晚泊就人煙東山白雲不可見西陵江月夜娟娟春江夜盡潮聲度征帆遥從此中去越國山川看漸無可憐愁思江南樹","collection":"","collectiondesc":"","poemindex":57},{"author":"孫逖","charstyle":"近體詩","id":58036,"chapter":"卷九","chapternum":9,"title":"正月十五日夜應制〈一作沈佺期詩〉","titledesc":"","content":"洛城三五夜天子萬年春綵仗移雙闕瓊筵會九賓舞成蒼頡字燈作法王輪不覺東方日遥埀御𦸼新","collection":"","collectiondesc":"","poemindex":58},{"author":"孫逖","charstyle":"近體詩","id":58037,"chapter":"卷九","chapternum":9,"title":"奉和崔司馬遊雲門寺","titledesc":"","content":"繫馬清谿樹禪門春氣濃香臺花下出講坐竹間逢覺路山童引經行谷鳥從更言窮寂滅迴策上南峰","collection":"","collectiondesc":"","poemindex":59},{"author":"孫逖","charstyle":"近體詩","id":58038,"chapter":"卷九","chapternum":9,"title":"宿雲門寺閣","titledesc":"","content":"香閣東山下烟花象外幽懸燈千嶂夕卷幔五湖秋畫壁餘鴻雁紗窻宿斗牛更疑天路近夢與白雲遊","collection":"","collectiondesc":"","poemindex":60},{"author":"孫逖","charstyle":"近體詩","id":58039,"chapter":"卷九","chapternum":9,"title":"楊子江樓","titledesc":"","content":"楊子何年邑雄圖何楚闗江連二妃渚雲近八公山驛道青楓外人煙緑嶼間晩來潮正滿數處落帆還","collection":"","collectiondesc":"","poemindex":61},{"author":"孫逖","charstyle":"近體詩","id":58040,"chapter":"卷九","chapternum":9,"title":"送張環攝御史監南選","titledesc":"","content":"漢使得張綱威名攝逺方恩霑柱下史榮比選曹郎江帶黔中濶山連峽水長莫愁炎暑地秋至有嚴霜","collection":"","collectiondesc":"","poemindex":62},{"author":"孫逖","charstyle":"近體詩","id":58041,"chapter":"卷九","chapternum":9,"title":"張丞相燕公挽歌詞","titledesc":"","content":"海内文章伯朝端禮樂英一言興寶運三入濟羣生命與才相偶年將位不并台星忽已坼流慟軫皇情","collection":"","collectiondesc":"","poemindex":63},{"author":"孫逖","charstyle":"近體詩","id":58042,"chapter":"卷九","chapternum":9,"title":"張丞相燕公挽歌詞","titledesc":"","content":"甲第三重㦸髙門四列侯已成冠葢里更有鳳凰樓人世方為樂生涯遽若休空餘掌綸地傳慶百千秋","collection":"","collectiondesc":"","poemindex":64},{"author":"孫逖","charstyle":"近體詩","id":58043,"chapter":"卷九","chapternum":9,"title":"淮陰夜宿","titledesc":"","content":"水國南無畔扁舟北未期鄉情淮上失歸夢郢中疑木落知寒近山長見日遲客行心緒亂不及洛陽時","collection":"","collectiondesc":"","poemindex":65},{"author":"孫逖","charstyle":"近體詩","id":58044,"chapter":"卷九","chapternum":9,"title":"淮陰夜宿","titledesc":"","content":"永夕卧烟塘蕭條天一方秋風淮水落寒夜楚歌長宿莽非中土鱸魚豈我鄉孤舟行已倦南越尚茫茫","collection":"","collectiondesc":"","poemindex":66},{"author":"孫逖","charstyle":"近體詩","id":58045,"chapter":"卷九","chapternum":9,"title":"和常州崔使君詠後庭梅","titledesc":"","content":"聞唱梅花落江南春意深更傳千里外來入越人吟弱榦紅妝倚繁香翠羽尋庭中自公日歌舞向芳陰","collection":"","collectiondesc":"","poemindex":67},{"author":"孫逖","charstyle":"近體詩","id":58046,"chapter":"卷九","chapternum":9,"title":"和常州崔使君詠後庭梅","titledesc":"","content":"梅院重門掩遥遥歌吹邊庭深人不見春至曲能傳花落彈棊處香來薦枕前使君停五馬行樂此中偏","collection":"","collectiondesc":"","poemindex":68},{"author":"孫逖","charstyle":"近體詩","id":58047,"chapter":"卷九","chapternum":9,"title":"送新羅法師還國","titledesc":"","content":"異域今無外髙僧代所稀苦心歸寂滅宴坐得精微持鉢何年至傳燈是日歸上卿揮别藻中禁下禪衣海濶杯還度雲遥錫更飛此行迷處所何以慰䖍祈","collection":"","collectiondesc":"","poemindex":69},{"author":"孫逖","charstyle":"近體詩","id":58048,"chapter":"卷九","chapternum":9,"title":"和左司張貟外自洛使入京中路先赴長安逢立春日贈韋侍御等諸公","titledesc":"","content":"忽覩雲間數雁迴更逢山上一花開河邊淑氣迎芳草林下輕風待落梅秋憲府中髙唱入春卿署裏和歌來共言東閣招賢地自有西征作賦才","collection":"","collectiondesc":"","poemindex":70},{"author":"孫逖","charstyle":"近體詩","id":58049,"chapter":"卷九","chapternum":9,"title":"同洛陽李少府觀永樂公主入蕃","titledesc":"","content":"邊地鶯花少年來未覺新美人天上落龍塞始應春","collection":"","collectiondesc":"","poemindex":71},{"author":"王翰","charstyle":"古體詩","id":58050,"chapter":"卷九","chapternum":9,"title":"贈唐祖二子","titledesc":"","content":"鴻飛遵枉渚鹿鳴思故羣物情尚勞愛况乃予别君别時花始發别後蘭再薰瑶觴滋白露寶瑟凝凉氛裴徊北林月悵望南山雲雲月渺千里音徽不可聞","collection":"","collectiondesc":"","poemindex":72},{"author":"王翰","charstyle":"古體詩","id":58051,"chapter":"卷九","chapternum":9,"title":"古蛾眉怨","titledesc":"","content":"君不見宜春苑中九華殿飛閣連連直如髪白日全含朱鳥牕流雲半入蒼龍闕宫中綵女夜無事學鳳吹簫弄清越珠簾北卷待凉風繡户南開向明月忽聞天子憶蛾眉寶鳳銜花揲兩螭傳聲走馬開金屋夾路鳴環上玉墀長樂彤庭宴華寢三千美人曳花錦燈前含笑更羅衣悵裏承恩薦瑶枕不意君心半路迴求仙别作望仙臺琳琅禁闥遥相憶紫翠巖房晝不開欲向人間種桃實先從海底覓蓬萊蓬萊可求不可上孤舟縹緲知何往黄金作盤銅作莖青天白露掌中擎王母嫣然感君意雲車羽斾欲相迎飛亷觀前空怨慕少君何事辜相誤一朝埋没茂陵田賤妾蛾眉不重顧宫車晩出向南山仙衞逶迤去不還朝晡泣對麒麟樹樹下蒼苔日漸斑人生百年夜將半對酒長歌莫長歎情知白日不可私一死一生何足算","collection":"","collectiondesc":"","poemindex":73},{"author":"王翰","charstyle":"近體詩","id":58052,"chapter":"卷九","chapternum":9,"title":"子夜春歌","titledesc":"","content":"春氣滿林香春遊不可忘落花吹欲盡埀柳折還長桑女淮南曲金鞍塞北裝行行小垂手日暮渭川陽","collection":"","collectiondesc":"","poemindex":74},{"author":"王翰","charstyle":"近體詩","id":58053,"chapter":"卷九","chapternum":9,"title":"奉和聖製送張尚書巡邊","titledesc":"","content":"紫綬尚書印朱軿丞相車登朝身許國出閫將辭家不憚炎蒸苦親嘗走集賖選徒軍有政誓卒爾無譁帝樂風初起王城日半斜寵行流聖作寅餞照台華騎歴河南樹旌揺塞北沙榮懐應盡服嚴殺已先加業峻靈祇保功成道路嗟寧如鑿空使逺致石榴花","collection":"","collectiondesc":"","poemindex":75},{"author":"王翰","charstyle":"近體詩","id":58054,"chapter":"卷九","chapternum":9,"title":"涼州詞","titledesc":"","content":"葡萄美酒夜光杯欲飲琵琶馬上催醉卧沙場君莫笑古來征戰幾人回","collection":"","collectiondesc":"","poemindex":76},{"author":"王翰","charstyle":"近體詩","id":58055,"chapter":"卷九","chapternum":9,"title":"春日思歸","titledesc":"","content":"楊柳青青杏發花年光誤客轉思家不知湖上菱歌女幾箇春舟在若耶","collection":"","collectiondesc":"","poemindex":77},{"author":"李乂","charstyle":"近體詩","id":58056,"chapter":"卷九","chapternum":9,"title":"春日侍宴芙蓉園應制","titledesc":"","content":"水殿臨丹籞山樓繞翠微昔遊人託乘今幸帝垂衣澗篠縁峰合巖花逗浦飛朝來江曲地無處不光輝","collection":"","collectiondesc":"","poemindex":78},{"author":"李乂","charstyle":"近體詩","id":58057,"chapter":"卷九","chapternum":9,"title":"奉和登驪山髙頂寓目應制","titledesc":"","content":"崖巘萬尋懸居髙敞御筵行戈疑駐日步輦若登天城闕霧中近闕河雲外連謬陪登岱駕欣奉濟汾篇","collection":"","collectiondesc":"","poemindex":79},{"author":"李乂","charstyle":"近體詩","id":58058,"chapter":"卷九","chapternum":9,"title":"奉和九日侍宴應制","titledesc":"","content":"望幸紆千乘登髙自九重臺疑臨戲馬殿似接疏龍捧篋萸香遍稱觴菊氣濃更看仙鶴舞來此慶時雍","collection":"","collectiondesc":"","poemindex":80},{"author":"李乂","charstyle":"近體詩","id":58059,"chapter":"卷九","chapternum":9,"title":"次蘇州","titledesc":"","content":"洛渚問吳潮吳門想洛橋夕煙楊柳岸春水木蘭橈城邑南樓近星辰北斗遥無因生羽翼輕舉託還飈","collection":"","collectiondesc":"","poemindex":81},{"author":"李乂","charstyle":"近體詩","id":58060,"chapter":"卷九","chapternum":9,"title":"陪幸韋嗣立莊","titledesc":"","content":"樞掖調梅暇林園種槿初入朝榮劍履退食偶琴書地隠東巖室天迴北斗車旌門臨䆗窱輦道屬扶疎雲䍐明丹谷霜笳徹紫虚水疑投石處溪似釣璜餘帝澤頒巵酒人歡頌里閭一承黄竹詠長奉白茆居","collection":"","collectiondesc":"","poemindex":82},{"author":"李乂","charstyle":"近體詩","id":58061,"chapter":"卷九","chapternum":9,"title":"奉和春日幸望春宫應制","titledesc":"","content":"東城結宇瞰千尋北闕迴輿具四臨麗日祥煙承䍐罼輕荑弱草藉衣簪秦商重㳫雲巖近河渭縈紆霧壑深謬接鵷鴻陪賞樂還欣魚鳥遂飛沈","collection":"","collectiondesc":"","poemindex":83},{"author":"樓頴","charstyle":"古體詩","id":58062,"chapter":"卷九","chapternum":9,"title":"伊水門","titledesc":"","content":"朝涉伊水門伊水入門流愜心乃成興澹然泛孤舟霏微傍青靄容與隨白鷗竹陰交前浦柳花媚中洲日落陰雲生彌覺兹路幽聊以恣所適此外知何求","collection":"","collectiondesc":"","poemindex":84},{"author":"樓頴","charstyle":"近體詩","id":58063,"chapter":"卷九","chapternum":9,"title":"東郊納凉憶左威衞李録事收昆季太原崔㕘軍三首〈并序〉","titledesc":"僕三伏於通化門東北數里避暑之地地即故倅天官顧公之舊林今貳宰君李公之别業右抵禁籞斜界沁園空水相輝步虹橋而下視竹木交映弄仙棹而傍窺足滌煩襟可陶蒸暑獨往成興恨不與數公共之率然有作因以見意","content":"水竹誰家宅幽庭向宛門今知季倫沼舊是辟疆園饑鷺窺魚靜鳴鴉帶子喧興成秖自適欲白反忘言","collection":"","collectiondesc":"","poemindex":85},{"author":"樓頴","charstyle":"近體詩","id":58064,"chapter":"卷九","chapternum":9,"title":"東郊納凉憶左威衞李録事收昆季太原崔㕘軍三首〈并序〉","titledesc":"僕三伏於通化門東北數里避暑之地地即故倅天官顧公之舊林今貳宰君李公之别業右抵禁籞斜界沁園空水相輝步虹橋而下視竹木交映弄仙棹而傍窺足滌煩襟可陶蒸暑獨往成興恨不與數公共之率然有作因以見意","content":"納涼每選地近得青門東林與繚垣接池將沁水通枝交帝女樹橋映美人虹想是忘機者悠悠在興中","collection":"","collectiondesc":"","poemindex":86},{"author":"樓頴","charstyle":"近體詩","id":58065,"chapter":"卷九","chapternum":9,"title":"東郊納凉憶左威衞李録事收昆季太原崔㕘軍三首〈并序〉","titledesc":"僕三伏於通化門東北數里避暑之地地即故倅天官顧公之舊林今貳宰君李公之别業右抵禁籞斜界沁園空水相輝步虹橋而下視竹木交映弄仙棹而傍窺足滌煩襟可陶蒸暑獨往成興恨不與數公共之率然有作因以見意","content":"林間求適意池上得清飈稍稍斜回檝時時一度橋水光壁際動山影浪中揺不見李元禮神仙何處要","collection":"","collectiondesc":"","poemindex":87},{"author":"樓頴","charstyle":"近體詩","id":58066,"chapter":"卷九","chapternum":9,"title":"西施石","titledesc":"","content":"西施昔日浣紗津石上青苔思殺人一去姑蘇不復返岸傍桃李為誰春","collection":"","collectiondesc":"","poemindex":88}]