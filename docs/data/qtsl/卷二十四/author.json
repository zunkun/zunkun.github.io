{"杜甫":{"author":"杜甫","authordesc":"甫字子美本襄陽人後徙河南鞏縣天寳初應進士不第天寶末獻三大禮賦明皇奇之召試文章授京兆府兵曹㕘軍十五載祿山陷京師肅宗徴兵靈武甫自京師宵遁赴河西謁肅宗於彭原郡拜右拾遺房琯布衣時與甫善時琯為宰相請自率師討賊帝許之其年十月琯兵敗於陳濤斜明年春琯罷相甫上疏言琯有才不宜罷免肅宗怒貶琯為刺史出甫為華州司功㕘軍時關畿亂離榖食踊貴甫寓居成州同谷縣自負薪採梠兒女餓殍者數人久之召補京兆府功曹上元二年冬黃門侍郎鄭國公嚴武鎮成都奏為節度叅謀檢校尚書工部員外郎賜緋魚袋武與甫世舊待遇甚隆甫性褊躁無器度恃恩放恣嘗憑醉登武之牀瞪視武曰嚴挺之乃有此兒武雖急暴不以為忤甫於成都浣花里種竹植樹結廬枕江縱酒嘯咏與田夫野老相狎蕩無拘檢嚴武過之有時不冠其傲誕如此永泰元年夏武卒甫無所依及郭英乂代武鎮成都英乂武人麤暴無能刺謁乃遊東蜀依髙適既至而適卒是嵗崔寧殺英乂楊子琳攻西川蜀中大亂甫以其家避亂荆楚扁舟下峡未維舟而江陵亂乃溯沿湘流遊衡山寓居耒陽甫嘗遊嶽廟為暴水所阻旬日不得食耒陽聶令知之自棹舟迎甫而還永泰二年啗牛肉白酒一夕而卒於耒陽時年五十九子宗武流落湖湘而卒元和中宗武子嗣業自耒陽遷甫之柩歸葬於偃師縣西北首陽山之前天寶末詩人甫與李白齊名而白自負文格放達譏甫齷齪而有飯顆山頭之嘲誚元和中詞人元稹論李杜之優劣曰唐興官學大振歴世之文能者互出而又沈宋之流研練精切穏順聲勢謂之為律詩由是而後文變之體極焉然而莫不好古者遺近務華者去實效齊梁則不迨於魏晉工樂府則力屈於五言律切則骨格不存閑暇則纖濃莫備至於子美盖所謂上薄風騷下該沈宋言奪蘇李氣吞曹劉掩顔謝之孤髙雜徐庾之流麗盡得古今之體勢而兼人之所獨專矣是時山東人李白亦以奇文取稱時人謂之李杜予觀其壯浪縱恣擺去拘束摸寫物象及樂府歌詩誠亦差肩於子美矣至若鋪陳終始排比聲韻大或千言次猶數百詞氣豪邁而風調清深屬對律切而脱棄凡近則李尚不能歴其藩翰况堂奧乎自後屬文者以稹論為是新書云甫曠放不自檢好論天下大事髙而不切少與李白齊名時號李杜嘗從白及髙適過汴州酒酣登吹䑓慷慨懷古人莫測也數嘗冦亂挺節無所汚為歌詩傷時撓弱情不忘君人憐其忠云詩話云有病瘧者子美曰吾詩可以療之病者云何曰夜䦨更秉燭相對如夢寐其人誦之瘧猶是杜曰更誦吾詩云子璋髑髏血糢糊手提擲還崔大夫其人誦之果愈\n劉禹錫嘉話曰為詩用僻字須有来處常訝杜員外巨顙拆老拳疑老拳無據及覽石勒傳卿旣遭孤老拳孤亦飽卿毒手豈虚言哉後輩業詩即須有據不可率爾道也\n古今詩話曰章聖問侍臣唐時酒每斗價㡬何丁晉公奏曰唐時酒每斗三百文舉杜詩以證章聖大喜曰杜甫詩自可為一代之史也\n蘇東坡曰子美自許稷與契人未必許也然其詩云舜舉十六相身尊道更髙秦時用商鞅法令如牛毛自是稷契輩人口中語也又云知名未足稱局促商山芝又云王侯與螻蟻同盡随丘墟願聞第一義回向心地初乃知子美詩外尚有事在也石林葉夢得詩話曰詩語固忌用巧太過然緣情體物自有天然工巧而不見其刻削之痕老杜細雨魚兒出微風燕子斜此十字殆無一字虚設細雨著水面為漚魚常上浮而淰若大雨則伏而不出燕體輕弱風猛則不能勝惟微風乃受以為勢故又有輕燕受風斜之句至若穿花蛺蝶深深見㸃水蜻蜓欵欵飛深深字若無穿字欵欵字若無㸃字皆無以見其精微如此然讀之渾然全似未甞用力此所以不礙其氣格超勝唐末諸子為之便當入魚躍練江抛玉尺鶯穿柳絲織金梭體矣詩人以一字為工世固知之惟老杜變化開闔出奇無窮殆不可以形迹捕詰如江山有巴蜀棟宇自齊梁則其逺近數千里上下數百年只在有與自兩字間而吐吞山水之氣俯仰古今之懷皆見於言外此工妙至到人力不可及也\n孫僅叙曰洎夫子之為也剔陳梁亂齊宋抉晉魏瀦其淫波遏其煩聲與周楚西漢相準的其夐邈髙聳則若鑿太虚而噭萬籟其馳驟怪駭則若仗天策而騎箕尾其首截峻整則若儼鈎陳而界雲漢樞機日月開闔雷電昂昂然神其謀挺其勇握其正以髙視天壤趨入作者之域所謂真粹氣中人也公之詩支而為六家孟郊得其氣焰張籍得其簡麗姚合得其清雅賈島得其奇僻杜牧薛能得其豪健陸龜䝉得其贍博皆出公之奇偏爾尚軒軒然自號一家爀世恒俗後人師儗不暇矧合之乎風騷而下唐而上一人而已","charstyleMap":{"古體詩":[{"id":5836,"title":"奉贈韋左丞丈二十二韻","titledesc":"","poemindex":1},{"id":5837,"title":"送髙三十五書記","titledesc":"","poemindex":2},{"id":5838,"title":"贈李白","titledesc":"","poemindex":3},{"id":5839,"title":"遊龍門奉先寺","titledesc":"","poemindex":4},{"id":5840,"title":"望嶽","titledesc":"","poemindex":5},{"id":5841,"title":"贈衛八處士","titledesc":"","poemindex":6},{"id":5842,"title":"同諸公登慈恩寺塔","titledesc":"","poemindex":7},{"id":5843,"title":"示從孫濟","titledesc":"","poemindex":8},{"id":5844,"title":"九日寄岑參","titledesc":"","poemindex":9},{"id":5845,"title":"渼陂西南臺","titledesc":"","poemindex":10},{"id":5846,"title":"戲簡鄭廣文䖍兼呈蘇司業源明","titledesc":"","poemindex":11},{"id":5847,"title":"夏日李公見訪〈李時為太子家令〉","titledesc":"","poemindex":12},{"id":5848,"title":"奉同郭給事湯東靈湫作","titledesc":"","poemindex":13},{"id":5849,"title":"自京赴奉先縣詠懷五百字","titledesc":"","poemindex":14},{"id":5850,"title":"白水縣崔少府十九翁髙齋三十韻","titledesc":"","poemindex":15},{"id":5851,"title":"大雲寺賛公房","titledesc":"","poemindex":16},{"id":5852,"title":"晦日尋崔戢李封","titledesc":"","poemindex":17},{"id":5853,"title":"雨過蘇端〈端置酒〉","titledesc":"","poemindex":18},{"id":5854,"title":"喜晴","titledesc":"","poemindex":19},{"id":5855,"title":"送率府程錄事還鄉〈程攜酒饌相就取别〉","titledesc":"","poemindex":20},{"id":5856,"title":"述懷一首〈此已下自賊中竄歸鳳翔作〉","titledesc":"","poemindex":21},{"id":5857,"title":"送樊二十三侍御赴漢中判官","titledesc":"","poemindex":22},{"id":5858,"title":"送從弟亞赴安西判官","titledesc":"","poemindex":23},{"id":5859,"title":"送韋十六評事充同谷郡防禦判官","titledesc":"","poemindex":24},{"id":5860,"title":"塞蘆子","titledesc":"","poemindex":25},{"id":5861,"title":"彭衙行","titledesc":"","poemindex":26},{"id":5862,"title":"北征〈歸至鳳翔墨制放往鄜州作〉","titledesc":"","poemindex":27},{"id":5863,"title":"玉華宫","titledesc":"","poemindex":28},{"id":5864,"title":"九成宫","titledesc":"","poemindex":29},{"id":5865,"title":"羌村","titledesc":"","poemindex":30},{"id":5866,"title":"留花門","titledesc":"","poemindex":31},{"id":5867,"title":"義鶻","titledesc":"","poemindex":32},{"id":5868,"title":"畫鶻行","titledesc":"","poemindex":33},{"id":5869,"title":"新安吏〈收京後作雖收兩京賊猶充斥〉","titledesc":"","poemindex":34},{"id":5870,"title":"潼闗吏","titledesc":"","poemindex":35},{"id":5871,"title":"石壕吏","titledesc":"","poemindex":36},{"id":5872,"title":"新婚别","titledesc":"","poemindex":37},{"id":5873,"title":"垂老别","titledesc":"","poemindex":38},{"id":5874,"title":"無家别","titledesc":"","poemindex":39},{"id":5875,"title":"夏日歎","titledesc":"","poemindex":40},{"id":5876,"title":"夏夜歎","titledesc":"","poemindex":41},{"id":5877,"title":"立秋後題","titledesc":"","poemindex":42},{"id":5878,"title":"貽阮隠居","titledesc":"","poemindex":43}]}}}