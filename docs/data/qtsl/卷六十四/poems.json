[{"author":"白居易","charstyle":"近體詩","content":"曽於太白峰前住，數到仙遊寺裏來。\n黒水澄時潭底出，白雲破處洞門開。\n林間暖酒燒紅葉，石上題詩掃緑苔。\n惆悵舊遊無復到，菊花時節羨君迴。\n","id":63152,"chapter":"卷六十四","chapternum":64,"title":"送王十八歸山寄題仙遊寺","titledesc":"","collection":"","collectiondesc":"","poemindex":1},{"author":"白居易","charstyle":"近體詩","content":"銀臺金闕夕沈沈，獨宿相思在翰林。\n三五夜中新月色，二千里外故人心。\n渚宫東面煙波冷，浴殿西頭鐘漏深。\n猶恐清光不同見，江陵卑濕足秋隂。\n","id":63153,"chapter":"卷六十四","chapternum":64,"title":"八月十五日夜禁中獨直對月憶元九","titledesc":"","collection":"","collectiondesc":"","poemindex":2},{"author":"白居易","charstyle":"近體詩","content":"秋月空懸髙碧外，仙郎靜翫禁闈間。\n嵗中惟有今宵好，海内無如此地閒。\n皓色分明雙闕牓，清光深到九門闗。\n遙聞獨醉還惆悵，不見金波照玉山。\n","id":63154,"chapter":"卷六十四","chapternum":64,"title":"八月十五日夜聞崔大貟外翰林獨直對酒翫月因懷禁中清景偶題是詩","titledesc":"","collection":"","collectiondesc":"","poemindex":3},{"author":"白居易","charstyle":"近體詩","content":"徃嵗曽為西邑吏，慣從駱口到南秦。\n三時雲令多飛雪，二月山寒少有春。\n我思舊事猶惆悵，君作初行定苦辛。\n仍賴愁猿寒不叫，若聞猿叫更愁人。\n","id":63155,"chapter":"卷六十四","chapternum":64,"title":"和元㣲之南秦雪","titledesc":"","collection":"","collectiondesc":"","poemindex":4},{"author":"白居易","charstyle":"近體詩","content":"見君新贈吕君詩，憶得同年行樂時。\n爭入杏園齊馬首，潜過栁曲鬭蛾眉。\n八人雲散俱遊宦，七度花開盡别離。\n聞道秋娘猶且在，至今時復問㣲之。\n","id":63156,"chapter":"卷六十四","chapternum":64,"title":"和元九與吕二同宿話舊感贈","titledesc":"","collection":"","collectiondesc":"","poemindex":5},{"author":"白居易","charstyle":"近體詩","content":"平生心迹最相親，欲隠牆東不為身。\n明月好同三徑夜，緑楊宜作兩家春。\n每因暫出猶思伴，豈得安居不擇鄰。\n何獨終身數相見，子孫長作隔牆人。\n","id":63157,"chapter":"卷六十四","chapternum":64,"title":"欲與元八卜鄰先有是贈","titledesc":"","collection":"","collectiondesc":"","poemindex":6},{"author":"白居易","charstyle":"近體詩","content":"道林談論惠休詩，一到人天便作師。\n香積筵承紫泥詔，昭陽歌唱碧雲詞。\n紅樓許住請銀鑰，翠輦陪行蹋玉墀。\n惆悵甘泉曽侍從，與君前後不同時。\n","id":63158,"chapter":"卷六十四","chapternum":64,"title":"廣宣上人以應制詩見示因以贈之詔許上人居安國寺紅樓院以詩供奉","titledesc":"","collection":"","collectiondesc":"","poemindex":7},{"author":"白居易","charstyle":"近體詩","content":"學人言語凭牀行，嫩似花房脆似瓊。\n纔知恩愛迎三嵗，未辨東西過一生。\n汝異下殤應殺禮，吾非上聖詎㤀情。\n傷心自歎鳩巢拙，長墮春雛養不成。\n","id":63159,"chapter":"卷六十四","chapternum":64,"title":"重傷小女子","titledesc":"","collection":"","collectiondesc":"","poemindex":8},{"author":"白居易","charstyle":"近體詩","content":"向墳通徑沒荒榛，滿室詩書積闇塵。\n長夜肯教黄壤曉，悲風不許白楊春。\n簞瓢顔子生仍促，布被黔婁死更貧。\n未㑹悠悠上天意，惜將富夀與何人。\n","id":63160,"chapter":"卷六十四","chapternum":64,"title":"過顔處士墓","titledesc":"","collection":"","collectiondesc":"","poemindex":9},{"author":"白居易","charstyle":"近體詩","content":"早聞一箭取遼城，相識雖新有故情。\n清句三朝誰是敵，白鬚四海半為兄。\n貧家薙草時時入，瘦馬尋花處處行。\n不用更教詩過好，折君官職是聲名。\n","id":63161,"chapter":"卷六十四","chapternum":64,"title":"贈楊秘書巨源〈楊嘗有贈洺州詩曰三刀夢益州一箭取遼城由是得名〉","titledesc":"","collection":"","collectiondesc":"","poemindex":10},{"author":"白居易","charstyle":"近體詩","content":"十五年前似夢遊，曽將詩句結風流。\n偶助笑歌嘲阿軟，可知傳誦到通州。\n昔教紅袖佳人唱，今遣青衫司馬愁。\n惆悵又聞題處所，雨淋江館破牆頭。\n","id":63162,"chapter":"卷六十四","chapternum":64,"title":"㣲之到通州日授館未安見塵壁間有數行字讀之即僕舊詩其落句云緑水紅蓮一朶開千花百草無顔色然不知題者何入也㣲之吟歎不足因綴一章兼録僕詩本同寄省其詩乃是十五年前初及第時贈長安妓人阿軟絶句緬思徃事杳若夢中懷舊感今因酬長句","titledesc":"","collection":"","collectiondesc":"","poemindex":11},{"author":"白居易","charstyle":"近體詩","content":"來書仔細說通州，州在山根峽㟁頭。\n四面千重火雲合，中心一道瘴江流。\n蟲蛇白晝攔官道，蚊蚋黄昏撲郡樓。\n何罪遣君居此地，天髙無處問來由。\n","id":63163,"chapter":"卷六十四","chapternum":64,"title":"得㣲之到官後書備知通州之事悵然有感因成四章〈選二首〉","titledesc":"","collection":"","collectiondesc":"","poemindex":12},{"author":"白居易","charstyle":"近體詩","content":"匼匝巔山萬仞餘，人家應似甑中居。\n寅年籬下多逢虎，亥日沙頭始賣魚。\n衣斑梅雨長須熨，米澀畬田不解鉏。\n努力安心過三考，已曽愁殺李尚書〈李實尚書先貶此州身歿于彼處〉。\n","id":63164,"chapter":"卷六十四","chapternum":64,"title":"得㣲之到官後書備知通州之事悵然有感因成四章〈選二首〉","titledesc":"","collection":"","collectiondesc":"","poemindex":13},{"author":"白居易","charstyle":"近體詩","content":"洪濤白浪塞江津，處處邅迴事事迍。\n世上方為失途客，江頭又作阻風人。\n魚蝦遇雨腥盈鼻，蚊蚋和煙癢滿身。\n老大光隂能幾日，等閒臼口坐經旬。\n","id":63165,"chapter":"卷六十四","chapternum":64,"title":"臼口阻風十日","titledesc":"","collection":"","collectiondesc":"","poemindex":14},{"author":"白居易","charstyle":"近體詩","content":"江邉黄鶴古時樓，勞置華筵待我遊。\n楚思淼茫雲水冷，商聲清脆管絃秋。\n白花浪濺頭陀寺，紅葉林籠鸚鵡洲。\n總是平生未行處，醉來堪賞醒堪愁。\n","id":63166,"chapter":"卷六十四","chapternum":64,"title":"盧侍御與崔評事為予於黄鶴樓置宴宴罷同望","titledesc":"","collection":"","collectiondesc":"","poemindex":15},{"author":"白居易","charstyle":"近體詩","content":"扁舟厭泊煙波上，輕䇿閒尋浦嶼間。\n虎蹋青泥稠似印，風吹白浪大於山。\n且愁江郡何時到，敢望京都㡬嵗還。\n今日料君朝退後，迎寒新酎煖開顔〈李好小酎酒故云〉。\n","id":63167,"chapter":"卷六十四","chapternum":64,"title":"舟行阻風寄李十一舍人","titledesc":"","collection":"","collectiondesc":"","poemindex":16},{"author":"白居易","charstyle":"近體詩","content":"半依雲渚半依山，愛此令人不欲還。\n負郭田園八九頃，向陽茅屋兩三閒。\n寒松縦老風標在，野鶴雖饑飲啄閒。\n一卧江邨來早晩，著書盈帙鬢毛斑。\n","id":63168,"chapter":"卷六十四","chapternum":64,"title":"題王處士郊居","titledesc":"","collection":"","collectiondesc":"","poemindex":17},{"author":"白居易","charstyle":"近體詩","content":"朝真暮偽何人辨，古徃今來底事無。\n但愛莊生能詐聖，可知𡩋子解佯。\n愚草螢有耀終非，火荷露雖團豈是。\n珠不取燔柴兼照，乘可憐光彩亦何。\n","id":63169,"chapter":"卷六十四","chapternum":64,"title":"放言五首〈并序〉","titledesc":"元九在江陵時有放言詩五首韻髙而體律意古而詞新予每詠之甚覺有味雖前輩深於詩者未有此作唯李頎有云濟水至清河自濁周公大聖接輿狂斯句近之矣予出佐潯陽未屇所任舟中多暇又江上獨吟因綴五篇以續其意耳","collection":"","collectiondesc":"","poemindex":18},{"author":"白居易","charstyle":"近體詩","content":"世途倚伏都無定，塵網牽纒卒未休。\n禍福迴還車轉轂，榮枯反覆手蔵鉤。\n龜靈未免刳腸患，馬失應無折足憂。\n不信君看奕棋者，輸贏須待局終頭。\n","id":63170,"chapter":"卷六十四","chapternum":64,"title":"放言五首〈并序〉","titledesc":"元九在江陵時有放言詩五首韻髙而體律意古而詞新予每詠之甚覺有味雖前輩深於詩者未有此作唯李頎有云濟水至清河自濁周公大聖接輿狂斯句近之矣予出佐潯陽未屇所任舟中多暇又江上獨吟因綴五篇以續其意耳","collection":"","collectiondesc":"","poemindex":19},{"author":"白居易","charstyle":"近體詩","content":"贈君一法決狐疑，不用鑚龜與祝蓍。\n試玉要燒三日滿〈真玉燒三日不熱〉，辨材須待七年期〈豫章木生七年而後知〉。\n周公恐懼流言日，王莽謙恭未簒時。\n向使當時身便死，一生真偽復誰知。\n","id":63171,"chapter":"卷六十四","chapternum":64,"title":"放言五首〈并序〉","titledesc":"元九在江陵時有放言詩五首韻髙而體律意古而詞新予每詠之甚覺有味雖前輩深於詩者未有此作唯李頎有云濟水至清河自濁周公大聖接輿狂斯句近之矣予出佐潯陽未屇所任舟中多暇又江上獨吟因綴五篇以續其意耳","collection":"","collectiondesc":"","poemindex":20},{"author":"白居易","charstyle":"近體詩","content":"誰家第宅成還破，何處親賓哭復歌。\n昨日屋頭堪炙手，今朝門外好張羅。\n北邙未省留閒地，東海何曽有定波。\n莫笑賤貧誇富貴，共成枯骨兩如何。\n","id":63172,"chapter":"卷六十四","chapternum":64,"title":"放言五首〈并序〉","titledesc":"元九在江陵時有放言詩五首韻髙而體律意古而詞新予每詠之甚覺有味雖前輩深於詩者未有此作唯李頎有云濟水至清河自濁周公大聖接輿狂斯句近之矣予出佐潯陽未屇所任舟中多暇又江上獨吟因綴五篇以續其意耳","collection":"","collectiondesc":"","poemindex":21},{"author":"白居易","charstyle":"近體詩","content":"泰山不要欺毫末，顔子無心羨老彭。\n松樹千年終是朽，槿花一日自為榮。\n何須戀世常憂死，亦莫嫌身漫厭生。\n生去死來都是幻，幻人哀樂繫何情。\n","id":63173,"chapter":"卷六十四","chapternum":64,"title":"放言五首〈并序〉","titledesc":"元九在江陵時有放言詩五首韻髙而體律意古而詞新予每詠之甚覺有味雖前輩深於詩者未有此作唯李頎有云濟水至清河自濁周公大聖接輿狂斯句近之矣予出佐潯陽未屇所任舟中多暇又江上獨吟因綴五篇以續其意耳","collection":"","collectiondesc":"","poemindex":22},{"author":"白居易","charstyle":"近體詩","content":"忽憶兩家同里巷，何曽一處不追隨。\n閒遊預算分朝日，靜語多同待漏時。\n花下放狂衝黒飲，燈前起坐徹明棋。\n可知風雨孤舟夜，蘆葦叢中作此詩。\n","id":63174,"chapter":"卷六十四","chapternum":64,"title":"獨樹浦雨夜寄李六郎中","titledesc":"","collection":"","collectiondesc":"","poemindex":23},{"author":"白居易","charstyle":"近體詩","content":"潯陽欲到思無窮，庾亮樓南湓口東。\n樹木凋疎山雨後，人家低濕水煙中。\n菰蔣餧馬行無力，蘆荻編房臥有風。\n遙見朱輪來郭外，相迎勞動使君公。\n","id":63175,"chapter":"卷六十四","chapternum":64,"title":"初到江州","titledesc":"","collection":"","collectiondesc":"","poemindex":24},{"author":"白居易","charstyle":"近體詩","content":"獨憑朱檻立凌晨，山色初明水色新。\n竹霧曉籠銜𡽹，月蘋風送暖過江。\n春子城陰處猶殘，雪衙鼓聲前未有。\n塵三百年來庾樓，上曽經多少望鄉。\n","id":63176,"chapter":"卷六十四","chapternum":64,"title":"庾樓曉望","titledesc":"","collection":"","collectiondesc":"","poemindex":25},{"author":"白居易","charstyle":"近體詩","content":"疎散郡丞同野客，幽閒官舍抵山家。\n春風北户千莖竹，晩日東園一樹花。\n小盞吹醅嘗冷酒，深爐敲火炙新茶。\n能來盡日觀碁否，太守知慵放晩衙。\n","id":63177,"chapter":"卷六十四","chapternum":64,"title":"北亭招客","titledesc":"","collection":"","collectiondesc":"","poemindex":26},{"author":"白居易","charstyle":"近體詩","content":"年年漸見南方物，事事堪傷北客情。\n山鬼趫〈丘妖切〉跳惟一足，峽猿哀怨過三聲。\n帆開青草湖中去，衣溼黃梅雨裏行。\n别後雙魚難定寄，近來潮不到湓城。\n","id":63178,"chapter":"卷六十四","chapternum":64,"title":"送客之湖南","titledesc":"","collection":"","collectiondesc":"","poemindex":27},{"author":"白居易","charstyle":"近體詩","content":"五架三間新草堂，石階桂柱竹編牆。\n南簷納日冬天暖，北户迎風夏月涼。\n灑砌飛泉纔有㸃，拂窓斜竹不成行。\n來春更葺東廂屋，紙閣蘆簾著孟光。\n","id":63179,"chapter":"卷六十四","chapternum":64,"title":"香爐峰下新卜山居草堂初成偶題東壁","titledesc":"","collection":"","collectiondesc":"","poemindex":28},{"author":"白居易","charstyle":"近體詩","content":"長松樹下小溪頭，斑鹿胎巾白布裘。\n藥圃茶園為産業，野麋林鶴是交遊。\n雲生澗户衣裳潤，嵐隠山厨火燭幽。\n最愛一泉新引得，清泠屈曲遶階流。\n","id":63180,"chapter":"卷六十四","chapternum":64,"title":"香爐峰下新卜山居草堂初成偶題東壁","titledesc":"","collection":"","collectiondesc":"","poemindex":29},{"author":"白居易","charstyle":"近體詩","content":"日髙睡足猶慵起，小閣重裘不怕寒。\n遺愛寺泉欹枕聴，香爐峰雪撥簾看。\n匡廬便是逃名地，司馬仍為送老官。\n心泰身寧是歸處，故鄉何獨在長安。\n","id":63181,"chapter":"卷六十四","chapternum":64,"title":"香爐峰下新卜山居草堂初成偶題東壁","titledesc":"","collection":"","collectiondesc":"","poemindex":30},{"author":"白居易","charstyle":"近體詩","content":"一篇長恨有風情，十首秦吟近正聲。\n每被老元偷格律〈元九向江陵日常以拙詩一軸贈行自後格變〉，苦教短李伏歌行〈李二十常自負歌行近見予樂府五十首黙然心伏〉。\n世間富貴應無分，身後文章合有名。\n莫怪氣粗言語大，新排十五卷詩成。\n","id":63182,"chapter":"卷六十四","chapternum":64,"title":"編集拙詩成一十五卷因題卷末戲贈元九李二十","titledesc":"","collection":"","collectiondesc":"","poemindex":31},{"author":"白居易","charstyle":"近體詩","content":"郡中乞假來相訪，洞裏朝元去不逢。\n看院秖留雙白鶴，入門惟見一青松。\n藥爐有火丹應伏，雲碓無人水自春〈廬山中雲母多故以水碓𢷬鍊俗呼為雲碓〉。\n欲問叅同契中事，更期何日得從容。\n","id":63183,"chapter":"卷六十四","chapternum":64,"title":"尋郭道士不遇","titledesc":"","collection":"","collectiondesc":"","poemindex":32},{"author":"白居易","charstyle":"近體詩","content":"春來觸動故鄉情，忽見風光憶兩京。\n金谷蹋花香騎入，曲江碾草鈿車行。\n誰家緑酒歡連夜，何處紅樓睡失明。\n獨有不眠不醉客，經春冷坐古湓城。\n","id":63184,"chapter":"卷六十四","chapternum":64,"title":"春來","titledesc":"","collection":"潯陽春〈元和十二年作〉","collectiondesc":"","poemindex":33},{"author":"白居易","charstyle":"近體詩","content":"一從澤畔為遷客，兩度江頭送暮春。\n白髮更添今日鬢，青衫不改去年身。\n百川未有回流水，一老終無却少人。\n四十六時三月盡，送春爭得不殷勤。\n","id":63185,"chapter":"卷六十四","chapternum":64,"title":"春去","titledesc":"","collection":"潯陽春〈元和十二年作〉","collectiondesc":"","poemindex":34},{"author":"白居易","charstyle":"近體詩","content":"文昌新入有光輝，紫界宫牆白粉闈。\n曉日雞人傳漏箭，春風侍女䕶朝衣。\n雪飄歌曲髙難和，鶴拂煙霄老慣飛。\n官職聲名俱入手，近來詩客似君稀〈頃曽有贈楊詩落句云不用更教詩過好折君官職是聲名故云俱入手〉。\n","id":63186,"chapter":"卷六十四","chapternum":64,"title":"聞楊十二新拜省郎遙以詩賀","titledesc":"","collection":"","collectiondesc":"","poemindex":35},{"author":"白居易","charstyle":"近體詩","content":"岳陽城下水漫漫，獨上危樓凭曲欄。\n春㟁緑時連夢澤，夕波紅處近長安。\n猿攀樹立啼何苦，雁㸃湖飛渡亦難。\n此地惟堪圖畫障，華堂張與貴人看。\n","id":63187,"chapter":"卷六十四","chapternum":64,"title":"題岳陽樓","titledesc":"","collection":"","collectiondesc":"","poemindex":36},{"author":"白居易","charstyle":"近體詩","content":"不知逺郡何時到，猶喜全家此去同。\n萬里王程三峽外，百年生計一舟中。\n巫山暮足霑花雨，隴水春多逆浪風。\n兩片紅旌數聲皷，使君艛艓上巴東。\n","id":63188,"chapter":"卷六十四","chapternum":64,"title":"入峽次巴東","titledesc":"","collection":"","collectiondesc":"","poemindex":37},{"author":"白居易","charstyle":"近體詩","content":"好在天涯李使君，江頭相見日黄昏。\n吏人生硬都如鹿，市井蕭疎只抵邨。\n一隻蘭船當驛路，百層石磴上州門。\n更無平地堪行處，虚受朱輪五馬恩。\n","id":63189,"chapter":"卷六十四","chapternum":64,"title":"初到忠州贈李六","titledesc":"","collection":"","collectiondesc":"","poemindex":38},{"author":"白居易","charstyle":"近體詩","content":"摘來正帶凌晨露，寄去須憑下水船。\n映我緋衫渾不見，對公銀印最相鮮。\n香連翠葉真堪畫，紅透青籠實可憐。\n聞道萬州方欲種，愁君得喫是何年。\n","id":63190,"chapter":"卷六十四","chapternum":64,"title":"重寄茘枝與楊使君時聞楊使君欲種植故有落句戲之","titledesc":"","collection":"","collectiondesc":"","poemindex":39},{"author":"白居易","charstyle":"近體詩","content":"能文好飲老蕭郎，身似浮雲鬢似霜。\n生計抛來詩是業，家園忘却酒為鄉。\n江從巴峽初成字，猿過巫陽始斷腸。\n不醉黔中爭去得，磨圍山月正蒼蒼。\n","id":63191,"chapter":"卷六十四","chapternum":64,"title":"送蕭處士遊黔南","titledesc":"","collection":"","collectiondesc":"","poemindex":40},{"author":"白居易","charstyle":"近體詩","content":"老去襟懷常濩落，病來鬚髩轉蒼浪。\n心灰不及爐中火，鬢雪多於砌下霜。\n三峽南賓城㝡逺，一年冬至夜偏長。\n今宵始覺房櫳冷，坐索寒衣託孟光。\n","id":63192,"chapter":"卷六十四","chapternum":64,"title":"冬至夜","titledesc":"","collection":"","collectiondesc":"","poemindex":41},{"author":"白居易","charstyle":"近體詩","content":"若為南國春還至，爭向東樓日又長。\n白片落梅浮澗水，黄梢新栁出城墻。\n閒拈蕉葉題詩詠，悶取藤枝引酒嘗。\n樂事漸無身漸老，從今始擬負風光。\n","id":63193,"chapter":"卷六十四","chapternum":64,"title":"春至","titledesc":"","collection":"","collectiondesc":"","poemindex":42},{"author":"白居易","charstyle":"近體詩","content":"風頭向夜利如刀，賴此温爐輭錦袍。\n桑落氣熏珠翠暖，柘枝聲引管絃髙。\n酒鉤送盞推蓮子，燭淚粘盤壘蒲萄。\n不醉遣儂爭散得，門前雪片似鵝毛。\n","id":63194,"chapter":"卷六十四","chapternum":64,"title":"房家夜宴喜雪戲贈主人","titledesc":"","collection":"","collectiondesc":"","poemindex":43},{"author":"白居易","charstyle":"近體詩","content":"日髙猶掩水窓眠，枕簟清涼八月天。\n泊處或依沽酒店，宿時多伴釣魚船。\n退身江海應無用，憂國朝廷自有賢。\n且向錢塘湖上去，冷吟閒醉二三年。\n","id":63195,"chapter":"卷六十四","chapternum":64,"title":"舟中晩起","titledesc":"","collection":"","collectiondesc":"","poemindex":44},{"author":"白居易","charstyle":"近體詩","content":"松下軒廊竹下房，暖簷晴日滿繩床。\n淨名居士經三卷，榮啟先生琴一張。\n老去齒衰嫌橘醋，病來肺渇覺茶香。\n有時閒酌無人伴，獨自騰騰入醉鄉。\n","id":63196,"chapter":"卷六十四","chapternum":64,"title":"東院","titledesc":"","collection":"","collectiondesc":"","poemindex":45},{"author":"白居易","charstyle":"近體詩","content":"海梅半白柳微黄，凍水初融日欲長。\n度臘都無苦霜霰，迎春先有好風光。\n郡中起晚聴衙鼓，城上行慵倚女牆。\n公事漸閒身且健，使君殊未厭餘杭。\n","id":63197,"chapter":"卷六十四","chapternum":64,"title":"臘後嵗前遇景詠意","titledesc":"","collection":"","collectiondesc":"","poemindex":46},{"author":"白居易","charstyle":"近體詩","content":"餘杭形勝四方無，州傍青山縣枕湖。\n遶郭荷花三十里，拂城松樹一千株。\n夢兒亭古傳名謝，教伎樓新道姓蘇〈州西靈隠山上有夢謝亭即杜明甫夢謝靈運之所因名客兒亭蘇小小本錢塘人也〉。\n獨有使君年太老，風光不稱白髭鬚。\n","id":63198,"chapter":"卷六十四","chapternum":64,"title":"餘杭形勝","titledesc":"","collection":"","collectiondesc":"","poemindex":47},{"author":"白居易","charstyle":"近體詩","content":"海天東望夕茫茫，山勢川形濶復長。\n燈火萬家城四畔，星河一道水中央。\n風吹古木晴天雨，月照平沙夏夜霜。\n能就江頭銷暑否，比君茅舍校清涼。\n","id":63199,"chapter":"卷六十四","chapternum":64,"title":"江樓夕望招客","titledesc":"","collection":"","collectiondesc":"","poemindex":48},{"author":"白居易","charstyle":"近體詩","content":"澹煙疎雨間斜陽，江色澄鮮海氣涼。\n蜃散雲收破樓閣，虹殘水照斷橋梁。\n風翻白浪花千片，雁㸃青天字一行。\n好著丹青圖寫取，題詩寄與水曹郎。\n","id":63200,"chapter":"卷六十四","chapternum":64,"title":"江樓晩眺景物鮮竒吟玩成篇寄水部張貟外","titledesc":"","collection":"","collectiondesc":"","poemindex":49},{"author":"白居易","charstyle":"近體詩","content":"三郡何因結此縁，貞元科第忝同年。\n故情歡喜開書後，舊事思量在眼前。\n越國封疆吞碧海，杭城樓閣入青煙。\n吴興卑小君應屈，為是蓬萊最後仙。\n","id":63201,"chapter":"卷六十四","chapternum":64,"title":"得湖州崔十八使君喜與杭越隣郡因成長句代賀兼寄微之","titledesc":"","collection":"","collectiondesc":"","poemindex":50},{"author":"白居易","charstyle":"近體詩","content":"半醉閒行湖㟁東，馬鞭敲鐙轡瓏璁。\n萬株松樹青山上，十里沙隄明月中。\n樓角漸移當路影，潮頭欲過滿江風。\n歸來未放笙歌散，晝㦸門開蠟燭紅。\n","id":63202,"chapter":"卷六十四","chapternum":64,"title":"夜歸","titledesc":"","collection":"","collectiondesc":"","poemindex":51},{"author":"白居易","charstyle":"近體詩","content":"忽驚林下發寒梅，便試花前飲冷杯。\n白馬走迎詩客去，紅筵鋪待舞人來。\n歌聲怨處微微落，酒氣醺時旋旋開。\n若到嵗寒無雨雪，猶應醉得兩三迴。\n","id":63203,"chapter":"卷六十四","chapternum":64,"title":"和薛秀才尋梅花同飲見贈","titledesc":"","collection":"","collectiondesc":"","poemindex":52},{"author":"白居易","charstyle":"近體詩","content":"孤山寺北賈亭西，水面初平雲脚低。\n幾處早鶯爭暖樹，誰家新燕啄春泥。\n亂花漸欲迷人眼，淺草纔能沒馬蹄。\n最愛湖東行不足，緑楊隂裏白沙隄。\n","id":63204,"chapter":"卷六十四","chapternum":64,"title":"錢塘湖春行","titledesc":"","collection":"","collectiondesc":"","poemindex":53},{"author":"白居易","charstyle":"近體詩","content":"栁湖松島蓮花寺，晩動歸橈出道場。\n盧橘子低山雨重，棕櫚葉戰水風涼。\n煙波澹蕩搖空碧，樓殿參差倚夕陽。\n到㟁請君回首望，蓬萊宫在海中央。\n","id":63205,"chapter":"卷六十四","chapternum":64,"title":"西湖晩歸回望孤山寺贈諸客","titledesc":"","collection":"","collectiondesc":"","poemindex":54},{"author":"白居易","charstyle":"近體詩","content":"望海樓明照曙霞〈城東樓名望海樓〉，䕶江堤白蹋晴沙。\n濤聲夜入伍貟廟，栁色春藏蘇小家。\n紅袖織綾誇柿蔕〈杭州出杮蔕花者尤佳也〉，青旗沽酒趁梨花〈其俗釀酒趁梨花時熟號為梨花春〉。\n誰開湖寺西南路，草緑裙腰一道斜〈孤山寺路在湖之中草緑時望如裙帶〉。\n","id":63206,"chapter":"卷六十四","chapternum":64,"title":"杭州春望","titledesc":"","collection":"","collectiondesc":"","poemindex":55},{"author":"白居易","charstyle":"近體詩","content":"笙歌杯酒正歡娱，忽憶仙郎望帝都。\n借問連宵直南省，何如盡日醉西湖。\n蛾眉别久心知否，雞舌含多口厭無。\n還有些些惆悵事，春來山路見蘼蕪。\n","id":63207,"chapter":"卷六十四","chapternum":64,"title":"湖上醉中代諸妓寄嚴郎中","titledesc":"","collection":"","collectiondesc":"","poemindex":56},{"author":"白居易","charstyle":"近體詩","content":"欲送殘春招酒伴，客中誰最有風情。\n兩瓶箬下新開得，一曲霓裳初教成〈時崔湖州寄新箬下酒來樂妓按霓裳羽衣曲初畢〉。\n排比管絃行翠袖，指麾船舫㸃紅旌。\n慢牽好向湖心去，恰是菱花鏡上行。\n","id":63208,"chapter":"卷六十四","chapternum":64,"title":"湖上招客送春汎舟","titledesc":"","collection":"","collectiondesc":"","poemindex":57},{"author":"白居易","charstyle":"近體詩","content":"賀上人回得報書，大誇州宅似仙居。\n厭看馮翊風沙久，喜見蘭亭煙景初。\n日出旌旗生氣色，月明樓閣在空虚。\n知君闇數江南郡，除却餘杭盡不如。\n","id":63209,"chapter":"卷六十四","chapternum":64,"title":"答微之誇越州州宅","titledesc":"","collection":"","collectiondesc":"","poemindex":58},{"author":"白居易","charstyle":"近體詩","content":"君問西州城下事，醉中叠紙為君書。\n嵌空石面標羅刹，壓𭡠潮頭敵子。\n胥神鬼曽鞭猶不，動波濤雖打欲何。\n如誰知太守心相，似抵滯堅頑兩有。\n","id":63210,"chapter":"卷六十四","chapternum":64,"title":"微之重誇州居其落句有西州羅刹之謔因嘲兹石聊以寄懷","titledesc":"","collection":"","collectiondesc":"","poemindex":59},{"author":"白居易","charstyle":"近體詩","content":"秦城南省清秋夜，江郡東樓明月時。\n去我三千六百里，得君二十五篇詩。\n陽春曲調髙難和，淡水交情老始知。\n坐到天明吟未足，重封轉寄與微之。\n","id":63211,"chapter":"卷六十四","chapternum":64,"title":"張十八貟外以新詩二十五首見寄郡樓月下吟翫通夕因題卷後封寄微之","titledesc":"","collection":"","collectiondesc":"","poemindex":60},{"author":"白居易","charstyle":"近體詩","content":"滿箧填箱唱和詩，少年為戲老成悲。\n聲聲麗曲敲寒玉，句句妍辭綴色絲。\n吟玩獨當明月夜，傷嗟同是白頭時。\n由來才命相磨折，天遣無兒欲怨誰〈微之句云天遣兩家無嗣子欲將文字付誰人故以此答之〉。\n","id":63212,"chapter":"卷六十四","chapternum":64,"title":"酬微之〈微之題云郡務稍簡因得整集舊詩并連綴刪肖封章諫草繁委籍笥僅踰百軸偶成自嘆兼寄樂天〉","titledesc":"","collection":"","collectiondesc":"","poemindex":61},{"author":"白居易","charstyle":"近體詩","content":"湖上春來似畫圖，亂峰圍繞水平鋪。\n松排山面千重翠，月㸃波心一顆珠。\n碧毯線頭抽早稻，青羅裙帶展新蒲。\n未能抛得杭州去，一半勾留是此湖。\n","id":63213,"chapter":"卷六十四","chapternum":64,"title":"春題湖上","titledesc":"","collection":"","collectiondesc":"","poemindex":62},{"author":"白居易","charstyle":"近體詩","content":"昏昏老與病相和，感物思君歎復歌。\n聲早雞先知夜短，色濃栁最占春多。\n沙頭雨染斑斑草，水面風驅瑟瑟波。\n可道眼前光景惡，其如難見故人何。\n","id":63214,"chapter":"卷六十四","chapternum":64,"title":"早春憶微之","titledesc":"","collection":"","collectiondesc":"","poemindex":63},{"author":"白居易","charstyle":"近體詩","content":"征途行色慘風煙，祖帳離聲咽管絃。\n翠黛不須留五馬，皇恩只許住三年。\n緑藤陰下鋪歌席，紅藕花中泊妓船。\n處處回頭盡堪戀，就中難别是湖邉。\n","id":63215,"chapter":"卷六十四","chapternum":64,"title":"西湖留别","titledesc":"","collection":"","collectiondesc":"","poemindex":64},{"author":"白居易","charstyle":"近體詩","content":"為我踟蹰停酒盞，與君約畧説杭州。\n山名天竺堆青黛，湖號錢塘瀉緑油。\n大屋簷多装鴈齒，小航船亦畫龍頭。\n所嗟水路無三百，官繫何因得再遊。\n","id":63216,"chapter":"卷六十四","chapternum":64,"title":"答客問杭州","titledesc":"","collection":"","collectiondesc":"","poemindex":65},{"author":"白居易","charstyle":"近體詩","content":"弟妹妻孥小姪甥，嬌癡弄我助歡情。\n嵗盞後推藍尾酒，春盤先勸膠牙\ud865。\n\udeff形骸潦倒雖堪，歎骨肉團圎亦可。\n榮猶有誇張少年，處笑呼張丈喚殷。\n","id":63217,"chapter":"卷六十四","chapternum":64,"title":"嵗日家宴戲示弟姪等兼呈張侍御二十八丈殷判官二十三兄","titledesc":"","collection":"","collectiondesc":"","poemindex":66},{"author":"白居易","charstyle":"近體詩","content":"黄鸝巷口鶯初語，烏鵲河頭氷欲消〈黄鸝坊名烏鵲河名〉。\n綠浪東西南北水，紅欄三百九十橋〈蘇之官橋大數〉。\n鴛鴦蕩漾雙雙翅，楊栁交加萬萬條。\n借問春風來早晩，只從前日到今朝。\n","id":63218,"chapter":"卷六十四","chapternum":64,"title":"正月三日閒行","titledesc":"","collection":"","collectiondesc":"","poemindex":67},{"author":"白居易","charstyle":"近體詩","content":"遙聞境㑹茶山夜，珠翠歌鐘俱遶身。\n盤下中分兩州界，燈前合作一家春。\n青娥遞舞應爭妙，紫筍齊嘗各鬭新。\n自歎花時北窓下，蒲黄酒對病眠人〈時馬墜損腰正勸蒲黄酒〉。\n","id":63219,"chapter":"卷六十四","chapternum":64,"title":"夜聞賈常州崔湖州茶山境㑹想羨歡宴因寄此詩","titledesc":"","collection":"","collectiondesc":"","poemindex":68},{"author":"白居易","charstyle":"近體詩","content":"水國多陰常嬾出，老夫饒病愛閒眠。\n三旬卧度鶯花月，一半春銷風雨天。\n薄暮何人吹觱篥，新晴幾處縛鞦韆。\n綵繩芳樹長如舊，惟是年年換少年。\n","id":63220,"chapter":"卷六十四","chapternum":64,"title":"病中多雨逢寒食","titledesc":"","collection":"","collectiondesc":"","poemindex":69},{"author":"白居易","charstyle":"近體詩","content":"分無佳麗敵西施，敢有文章替左司。\n隨分笙歌聊自樂，等閒篇詠被人知。\n花邉妓引尋香徑，月下僧留宿劍池。\n可惜當時好風景，吴王應不解吟詩〈採香徑在館娃宫〉。\n","id":63221,"chapter":"卷六十四","chapternum":64,"title":"重答劉和州〈來篇云蘇州刺史例能詩西掖吟來替左司又云若共吴王鬬百草不如惟是欠西施〉","titledesc":"","collection":"","collectiondesc":"","poemindex":70},{"author":"白居易","charstyle":"近體詩","content":"留春不住登城望，惜夜將來秉燭遊。\n風月萬家河兩㟁，笙歌一曲郡西樓。\n詩聴越客吟何苦，酒被吴娃勸不休。\n從道人生都是夢，夢中歡笑亦勝愁。\n","id":63222,"chapter":"卷六十四","chapternum":64,"title":"城上夜宴","titledesc":"","collection":"","collectiondesc":"","poemindex":71},{"author":"白居易","charstyle":"近體詩","content":"蘇杭自昔稱名郡，牧守當今當好官。\n兩地江山蹋得遍，五年風月詠將殘。\n㡬時酒盞曽抛却，何處花枝不把看。\n白髮滿頭歸得也，詩情酒興漸䦨珊。\n","id":63223,"chapter":"卷六十四","chapternum":64,"title":"詠懷","titledesc":"","collection":"","collectiondesc":"","poemindex":72},{"author":"白居易","charstyle":"近體詩","content":"髙髙白月上青林，客去僧歸獨夜深。\n葷血屏除惟對酒，歌鐘放散只留琴。\n更無俗物當人眼，但有泉聲洗我心。\n最愛曉亭東望好，太湖煙水綠沈沈。\n","id":63224,"chapter":"卷六十四","chapternum":64,"title":"宿靈巗寺上院","titledesc":"","collection":"","collectiondesc":"","poemindex":73},{"author":"白居易","charstyle":"近體詩","content":"自喜天教我少緣，家徒行計兩翩翩。\n身兼妻子都三口，鶴與琴書共一船。\n僮僕減來無冗食，資糧算外有餘錢。\n攜將貯作丘中費，猶免饑寒得數年。\n","id":63225,"chapter":"卷六十四","chapternum":64,"title":"自喜","titledesc":"","collection":"","collectiondesc":"","poemindex":74},{"author":"白居易","charstyle":"近體詩","content":"銀泥裙映錦障泥，畫舸停橈馬簇蹄。\n清管曲終鸚鵡語，紅旗影動䮂〈蒲撥切〉䮧〈河干切蕃中馬〉嘶。\n漸消醉色朱顔淺，欲語離情翠黛低。\n莫㤀使君吟咏處，女墳湖北武丘西。\n","id":63226,"chapter":"卷六十四","chapternum":64,"title":"武丘寺路宴留别諸妓〈一作張籍詩〉","titledesc":"","collection":"","collectiondesc":"","poemindex":75},{"author":"白居易","charstyle":"近體詩","content":"業重關西繼大名，恩深闕下遂高情。\n祥鱣降伴趨庭鯉，賀燕飛和出谷鶯。\n范蠡舟中無子弟，疏家席上欠門生。\n可憐玉樹連桃李，從古無如此㑹榮。\n","id":63227,"chapter":"卷六十四","chapternum":64,"title":"和楊郎中賀楊僕射致仕後楊侍郎門生合宴席上作","titledesc":"","collection":"","collectiondesc":"","poemindex":76},{"author":"白居易","charstyle":"近體詩","content":"五嵗優游同過日，一朝消散似浮雲。\n琴詩酒伴皆抛我，雪月花時最憶君。\n幾度聴雞歌白日，亦曽騎馬詠紅裙〈予在杭州日有歌云聴唱黄雞與白日又有詩云著紅騎馬是何人〉。\n吴姬暮雨蕭蕭曲，自别江南更不聞〈江南吴二娘曲詞云暮雨蕭蕭郎不歸〉。\n","id":63228,"chapter":"卷六十四","chapternum":64,"title":"寄殷協律〈多叙江南舊遊〉","titledesc":"","collection":"","collectiondesc":"","poemindex":77},{"author":"白居易","charstyle":"近體詩","content":"司空愛爾爾須知，不信聴吟送鶴詩。\n羽翮勢髙寧惜别，稻粱恩厚莫愁饑。\n夜棲少共雞爭樹，曉浴先饒鳳占池。\n穏上青雲勿回顧，的應勝在白家時。\n","id":63229,"chapter":"卷六十四","chapternum":64,"title":"送鶴與裴相臨别贈詩","titledesc":"","collection":"","collectiondesc":"","poemindex":78},{"author":"白居易","charstyle":"近體詩","content":"宦情牢落年將暮，病假聮緜日漸深。\n被老相催雖白首，與春無分未甘心。\n閒停茶椀從容語，醉把花枝取次吟。\n勞動故人龎閣老，提魚攜酒逺相尋。\n","id":63230,"chapter":"卷六十四","chapternum":64,"title":"病假中龎少尹攜魚相過","titledesc":"","collection":"","collectiondesc":"","poemindex":79},{"author":"白居易","charstyle":"近體詩","content":"地偏坊逺巷仍斜，最近東頭是白家。\n宿雨長齊隣舍栁，晴光照出夾城花。\n春風小榼三升酒，寒食深爐一椀茶。\n能到南園同醉否，笙歌隨分有些些。\n","id":63231,"chapter":"卷六十四","chapternum":64,"title":"自題新昌居止因招楊郎中小飲","titledesc":"","collection":"","collectiondesc":"","poemindex":80},{"author":"白居易","charstyle":"近體詩","content":"窮冬月末兩三日，半百年過六七時。\n龍尾趂朝無氣力，牛頭叅道有心期。\n榮華外物終須悟，老病傍人豈得知。\n猶被妻兒教漸退，莫求致仕且分司。\n","id":63232,"chapter":"卷六十四","chapternum":64,"title":"戊申嵗暮詠懷","titledesc":"","collection":"","collectiondesc":"","poemindex":81},{"author":"白居易","charstyle":"近體詩","content":"惟生一女才十二，祇欠三年未六旬。\n婚嫁累輕何怕老，饑寒心慣不憂貧。\n紫泥丹筆皆經手，赤紱金章盡到身。\n更擬踟蹰覔何事，不歸嵩洛作閒人。\n","id":63233,"chapter":"卷六十四","chapternum":64,"title":"戊申嵗暮詠懷","titledesc":"","collection":"","collectiondesc":"","poemindex":82},{"author":"白居易","charstyle":"近體詩","content":"歸來未及問生涯，先問江南物在耶。\n引手摩挲青石笋，迴頭㸃檢白蓮花。\n蘇州舫故龍頭闇，王尹橋傾雁齒斜。\n别有夜深惆悵事，月明雙鶴在裴家。\n","id":63234,"chapter":"卷六十四","chapternum":64,"title":"問江南物","titledesc":"","collection":"","collectiondesc":"","poemindex":83},{"author":"白居易","charstyle":"近體詩","content":"雞犬喪家分散後，林園失主寂寥時。\n落花不語空辭樹，流水無情自入池。\n風蕩醼船初破漏，雨淋歌閣欲傾欹。\n前庭後院傷心事，惟是春風秋月知。\n","id":63235,"chapter":"卷六十四","chapternum":64,"title":"過元家履信宅","titledesc":"","collection":"","collectiondesc":"","poemindex":84},{"author":"白居易","charstyle":"近體詩","content":"洛下林園好自知，江南景物闇相隨。\n淨淘紅粒罯〈烏感切〉香飯，薄切紫鱗烹水葵。\n雨滴篷聲青雀舫，浪搖花影白蓮池。\n停杯一問蘇州客，何似吴松江上時。\n","id":63236,"chapter":"卷六十四","chapternum":64,"title":"池上小宴問程秀才","titledesc":"","collection":"","collectiondesc":"","poemindex":85},{"author":"白居易","charstyle":"近體詩","content":"卯時偶飲齋時卧，林下髙橋橋上亭。\n松影過窓眠始覺，竹風吹面醉初醒。\n就荷葉上包魚鮓，當石渠中浸酒瓶。\n生計悠悠身兀兀，甘從妻喚作劉伶。\n","id":63237,"chapter":"卷六十四","chapternum":64,"title":"橋亭卯飲","titledesc":"","collection":"","collectiondesc":"","poemindex":86},{"author":"白居易","charstyle":"近體詩","content":"家池動作經旬别，松竹琴魚好在無。\n樹暗小巢藏巧婦，渠荒新葉長慈姑。\n不因車馬時時到，豈覺林園日日蕪。\n猶喜春深公事少，每來花下得踟蹰。\n","id":63238,"chapter":"卷六十四","chapternum":64,"title":"履道池上作","titledesc":"","collection":"","collectiondesc":"","poemindex":87},{"author":"白居易","charstyle":"近體詩","content":"青莎臺上起書樓，綠藻潭中繫釣舟。\n日晩愛行深竹裏，月明多上小橋頭。\n蹔嘗新酒還成醉，亦出中門便當遊。\n一部清商聊送老，白鬚蕭颯管絃秋。\n","id":63239,"chapter":"卷六十四","chapternum":64,"title":"池上閒詠","titledesc":"","collection":"","collectiondesc":"","poemindex":88},{"author":"白居易","charstyle":"近體詩","content":"吴苑四時風景好，就中偏好是春天。\n霞光曙後殷於火，水色晴來嫩似煙。\n士女笙歌宜月下，使君金紫稱花前。\n誠知歡樂堪留戀，其奈離鄉已四年。\n","id":63240,"chapter":"卷六十四","chapternum":64,"title":"早春憶蘇州寄夢得","titledesc":"","collection":"","collectiondesc":"","poemindex":89},{"author":"白居易","charstyle":"近體詩","content":"與君細話杭州事，為我留心莫等閒。\n閭里固宜勤撫恤，樓臺亦要數躋攀。\n笙歌縹緲虚空裏，風月依稀夢想間。\n且喜詩人重管領，遙飛一盞賀江山。\n","id":63241,"chapter":"卷六十四","chapternum":64,"title":"送姚杭州赴任因思舊遊","titledesc":"","collection":"","collectiondesc":"","poemindex":90},{"author":"白居易","charstyle":"近體詩","content":"渺渺錢塘路幾千，想君到後事依然。\n靜逢竺寺猿偷橘，閒看蘇家女採蓮。\n故妓數人憑問訊，新詩兩首倩留傳。\n舍人雖健無多興，老校當時八九年〈杭民呼余為白舍人〉。\n","id":63242,"chapter":"卷六十四","chapternum":64,"title":"送姚杭州赴任因思舊遊","titledesc":"","collection":"","collectiondesc":"","poemindex":91},{"author":"白居易","charstyle":"近體詩","content":"栁枝漫蹋試雙袖，桑落初香嘗一杯。\n金屑醅濃吴米釀，銀泥衫穏越娃裁。\n舞時已覺愁眉展，醉後仍教笑口開。\n慙愧故人憐寂寞，三千里外寄歡來。\n","id":63243,"chapter":"卷六十四","chapternum":64,"title":"劉蘇州寄釀酒糯米李浙東寄楊栁枝舞衫偶因嘗酒試衫輒成長句寄謝之","titledesc":"","collection":"","collectiondesc":"","poemindex":92},{"author":"白居易","charstyle":"近體詩","content":"南莊勝處心常憶，借問軒車早晚遊。\n美景難㤀竹廊下，好風爭奈栁橋頭。\n氷消見水多於地，雪霽看山盡入樓。\n若待春深始同賞，鶯殘花落却堪愁。\n","id":63244,"chapter":"卷六十四","chapternum":64,"title":"早春憶遊思黯南莊因寄長句","titledesc":"","collection":"","collectiondesc":"","poemindex":93},{"author":"白居易","charstyle":"近體詩","content":"窓明簾薄透朝光，卧整巾簮起下牀。\n背壁燈殘經宿焰，開箱衣帶隔年香。\n無情亦任他春去，不醉爭銷得晝長。\n一部清商一壺酒，與君明日煖新堂。\n","id":63245,"chapter":"卷六十四","chapternum":64,"title":"早夏曉興贈夢得","titledesc":"","collection":"","collectiondesc":"","poemindex":94},{"author":"白居易","charstyle":"近體詩","content":"五年三月今朝盡，客散筵空獨掩扉。\n病共藥天相伴住，春隨樊子一時歸。\n閒聴鶯語移時立，思逐楊花觸處飛。\n金帶縋腰衫委地，年年衰瘦不勝衣。\n","id":63246,"chapter":"卷六十四","chapternum":64,"title":"春盡日宴罷感事獨吟〈開成五年三月三十日作〉","titledesc":"","collection":"","collectiondesc":"","poemindex":95},{"author":"白居易","charstyle":"近體詩","content":"衣食支吾婚嫁畢，從今家事不相仍。\n夜眠身是投林鳥，朝飯心同乞食僧。\n清唳數聲松下鶴，寒光一㸃竹間燈。\n中宵入定跏趺坐，女喚妻呼多不應。\n","id":63247,"chapter":"卷六十四","chapternum":64,"title":"在家出家","titledesc":"","collection":"","collectiondesc":"","poemindex":96},{"author":"白居易","charstyle":"近體詩","content":"黄梅縣邉黄梅雨白頭浪裏白頭翁九江濶處不見㟁五月盡時多惡風人間穩路應無限何事抛身在此中","id":63248,"chapter":"卷六十四","chapternum":64,"title":"九江北㟁遇風雨","titledesc":"","collection":"","collectiondesc":"","poemindex":97},{"author":"白居易","charstyle":"近體詩","content":"澧水店頭春盡日送君上馬謫通川夷陵峡口明月夜此處逢君是偶然一别五年方見面相攜三宿未迴船坐從日暮惟長歎語到天明竟未眠齒髮蹉跎將五十闗河迢遞過三千生涯共寄滄江上鄉國俱抛白日邉徃事𣺌茫都是夢舊遊零落半歸泉醉悲灑淚春杯裏吟苦支頥曉燭前莫問龍鍾惡官職且聴清脆好詩篇〈微之别來有新詩數百篇麗絶可愛〉别來只是成詩癖老去何曽更酒顛各限王程須去住重開離宴貴留連黄牛渡北移征棹白狗崖東卷别筵〈黄牛白狗皆峡中地名即與微之遇别之所也〉神女臺雲閒繚繞使君灘水急潺湲風凄暝色愁楊栁月弔宵聲哭杜䳌萬丈赤幢潭底日一條白練峽中天君還秦地辭炎徼我向忠州入瘴煙未死㑹應相見在又知何地復何年","id":63249,"chapter":"卷六十四","chapternum":64,"title":"十年三月三十日别微之於澧上十四年三月十一日夜遇微之於峽中停舟夷陵三宿而别言不盡者以詩終之因賦七言十七韻以贈且欲記所遇之地與相見之時為他年㑹話張本也","titledesc":"","collection":"","collectiondesc":"","poemindex":98},{"author":"白居易","charstyle":"近體詩","content":"海内聲華併在身篋中文字絶無倫〈美微之也〉遙知獨對封章草忽憶同為獻納臣走筆往來盈卷軸〈予與微之前後寄和詩數百篇近代無如此多有也〉除官遞互掌絲綸〈予除中書舍人微之撰制詞微之除翰林學士予撰制詞〉制從長慶辭髙古〈微之長慶初知制誥文格髙古始變俗體繼者效之也〉詩到元和體變新〈衆稱元白為千字律詩或號元和格〉各有文姬才稚齒〈蔡邕無兒有女琰字文姬〉俱無通子繼餘塵〈陶潜小兒名通子〉琴書何必求王粲與女猶勝與外人","id":63250,"chapter":"卷六十四","chapternum":64,"title":"微之整集舊詩及文筆為百軸以七言長句寄樂天樂天次韻酬之餘思未盡加為六韻重寄","titledesc":"","collection":"","collectiondesc":"","poemindex":99},{"author":"白居易","charstyle":"近體詩","content":"東樓勝事我偏知氣象多隨昏旦移湖卷衣裳白重叠山張屏障綠參差海仙樓塔晴方出江女笙簫夜始吹春雨星攅尋蟹火秋風霞颭弄濤旗〈餘杭風俗每寒食雨後夜涼家家持燭尋蟹動盈萬人每嵗八月迎濤弄水者悉舉旗幟焉〉宴宜雲髻新梳後曲愛霓裳未拍時太守三年嘲不盡郡齋空作百篇詩","id":63251,"chapter":"卷六十四","chapternum":64,"title":"重題别東樓","titledesc":"","collection":"","collectiondesc":"","poemindex":100},{"author":"白居易","charstyle":"近體詩","content":"三年閒悶在餘杭曽為梅花醉幾場伍相廟邉繁似雪孤山園裏麗如粧蹋隨遊騎心長惜折贈佳人手亦香賞自初開直至落歡因小飲便成狂薛劉相次埋新壠沈謝雙飛出故鄉〈薛劉二客沈謝二妓皆當時歌酒之侣〉歌伴酒徒零散盡惟殘頭白老蕭郎","id":63252,"chapter":"卷六十四","chapternum":64,"title":"憶杭州梅花因叙舊遊寄蕭協律","titledesc":"","collection":"","collectiondesc":"","poemindex":101},{"author":"白居易","charstyle":"近體詩","content":"煙渚雲帆處處通，飄然舟似入虚空。\n玉杯淺酌巡初匝，金管徐吹曲未終。\n黄夾纈林寒有葉，碧琉璃水浄無風。\n避旗飛鷺翩翻白，驚鼓跳魚拔剌紅。\n澗雪壓多松偃蹇，巗泉滴久石玲瓏。\n書為故事留湖上〈所見勝景多記在湖中石上〉，吟作新詩寄浙東。\n軍府威容從道盛，江山氣色定知同。\n報君一事君應羨，五宿澄波皓月中。\n","id":63253,"chapter":"卷六十四","chapternum":64,"title":"泛太湖書事寄微之","titledesc":"","collection":"","collectiondesc":"","poemindex":102},{"author":"白居易","charstyle":"近體詩","content":"春早秋初晝夜長可憐天氣好年光和風細動簾帷暖清露微凝枕簟涼窓下曉眠初減被池邉晩坐乍移牀閒從蕙草侵階緑靜任槐花滿地黄理曲管絃聞後院熨衣燈火映深房四時新景何人别遙憶多情李侍郎","id":63254,"chapter":"卷六十四","chapternum":64,"title":"春早秋初因時即事兼寄浙東李侍郎","titledesc":"","collection":"","collectiondesc":"","poemindex":103}]