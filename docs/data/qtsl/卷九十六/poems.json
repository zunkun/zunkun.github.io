[{"author":"張蠙","charstyle":"近體詩","id":19335,"chapter":"卷九十六","chapternum":96,"title":"過蕭關","titledesc":"","content":"出得蕭關北儒衣不稱身隴狐來試客沙鶻下欺人曉戍殘衙火晴原起獵塵邊戎莫相忌非是霍家親","collection":"","collectiondesc":"","poemindex":1},{"author":"張蠙","charstyle":"近體詩","id":19336,"chapter":"卷九十六","chapternum":96,"title":"登單于臺","titledesc":"","content":"邊兵春盡廻獨上單于臺白日地中出黄河天外來沙翻痕似浪風急響疑雷欲向隂關度隂關曉不開","collection":"","collectiondesc":"","poemindex":2},{"author":"張蠙","charstyle":"近體詩","id":19337,"chapter":"卷九十六","chapternum":96,"title":"和崔監丞春遊鄭僕射東園","titledesc":"","content":"春興隨花盡東園自養閒不離三畝地似入萬重山白鳥穿蘿去清泉抵石還豈同秦代客無位隠商顏","collection":"","collectiondesc":"","poemindex":3},{"author":"張蠙","charstyle":"近體詩","id":19338,"chapter":"卷九十六","chapternum":96,"title":"宿山驛","titledesc":"","content":"驛在千峰裡寒宵獨此身古墳時見火荒壁悄無隣月白翻驚鳥雲閒欲就人祇應明日鬢更與老相親","collection":"","collectiondesc":"","poemindex":4},{"author":"張蠙","charstyle":"近體詩","id":19339,"chapter":"卷九十六","chapternum":96,"title":"雲朔逢山友","titledesc":"","content":"㑹面却生疑居然似夢歸塞深行客少家逺識人稀戰馬分旗牧驚禽曳箭飛將軍雖異禮難便脱麻衣","collection":"","collectiondesc":"","poemindex":5},{"author":"張蠙","charstyle":"近體詩","id":19340,"chapter":"卷九十六","chapternum":96,"title":"邊將","titledesc":"","content":"歴戰燕然北功髙劍有威聞名敵國懼輕命故人稀角怨星芒動塵愁日色微從為漢都䕶未得脱征衣按劍立城樓西看極海頭承家為上將開地得邊州磧迥兵難伏天寒馬易收朔風一度臘吹裂錦貂裘","collection":"","collectiondesc":"","poemindex":6},{"author":"張蠙","charstyle":"近體詩","id":19341,"chapter":"卷九十六","chapternum":96,"title":"贈聞一上人","titledesc":"","content":"見面雖年少聞名似白頭玄談窮釋㫖清思掩詩流果落痕生砌松髙影上樓壇塲在三殿應召入焚修","collection":"","collectiondesc":"","poemindex":7},{"author":"張蠙","charstyle":"近體詩","id":19342,"chapter":"卷九十六","chapternum":96,"title":"贈道者","titledesc":"","content":"得道疑人識都城獨閉關頭從白後黑心向閙中閒饑渴惟調氣兒孫亦駐顏始知仙者隠殊不在深山","collection":"","collectiondesc":"","poemindex":8},{"author":"張蠙","charstyle":"近體詩","id":19343,"chapter":"卷九十六","chapternum":96,"title":"寄友人","titledesc":"","content":"戀道欲何如東西逺索居長疑即見面翻致久無書甸麥深藏雉淮苔淺露魚相思不我㑹明月屢盈虛","collection":"","collectiondesc":"","poemindex":9},{"author":"張蠙","charstyle":"近體詩","id":19344,"chapter":"卷九十六","chapternum":96,"title":"寄太白禪師","titledesc":"","content":"何年萬仞頂獨有坐禪僧客上應無路人傳或見燈齋㕑惟有橡講石任生藤遥想東林社如師誰復能","collection":"","collectiondesc":"","poemindex":10},{"author":"張蠙","charstyle":"近體詩","id":19345,"chapter":"卷九十六","chapternum":96,"title":"送縉雲尉","titledesc":"","content":"釋褐從仙尉之官興若何去程唯水石公署在雲蘿野阪樓中迥晴峰案上多三年罷趨府應更戰髙科","collection":"","collectiondesc":"","poemindex":11},{"author":"張蠙","charstyle":"近體詩","id":19346,"chapter":"卷九十六","chapternum":96,"title":"和友人送趙能卿東歸","titledesc":"","content":"一第時難得歸期日已過相看玄鬢少共憶白雲多楚濶天垂草吳空月上波無人不有遇之子獨狂歌","collection":"","collectiondesc":"","poemindex":12},{"author":"張蠙","charstyle":"近體詩","id":19347,"chapter":"卷九十六","chapternum":96,"title":"送友人歸武陵","titledesc":"","content":"聞近桃源住無村不是花戍旗招海客廟鼓集江鴉別島垂橙實閒田長荻芽遊秦未得意看即更離家","collection":"","collectiondesc":"","poemindex":13},{"author":"張蠙","charstyle":"近體詩","id":19348,"chapter":"卷九十六","chapternum":96,"title":"弔孟浩然","titledesc":"","content":"每每撨家説孤墳亦夜吟若重生此世應更苦前心名與襄陽逺詩同漢水深親栽鹿門樹猶葢石牀隂","collection":"","collectiondesc":"","poemindex":14},{"author":"張蠙","charstyle":"近體詩","id":19349,"chapter":"卷九十六","chapternum":96,"title":"送南海僧遊蜀","titledesc":"","content":"真修絶故鄉一衲度暄涼此世能先覺他生豈再㤀定中船過海臘後路沿湘野迥鴉隨笠山深虎背囊瀑流垂石室蘿蔓葢銅梁却後何年㑹西方有上房","collection":"","collectiondesc":"","poemindex":15},{"author":"張蠙","charstyle":"近體詩","id":19350,"chapter":"卷九十六","chapternum":96,"title":"和友人許棠題宣平里古藤","titledesc":"","content":"欲結千年茂生來便近松迸根通井潤交葉覆庭穠歴代頻更主盤空漸變龍晝風圓影亂宵雨細聲重葢密勝丹桂層危類逺峰嫩條懸野鼠枯節叫秋蛩翠老霜難蝕皴多蘚乍封幾家遥共翫何寺不堪容客對忘離榻僧看誤過鐘頃因陪預作終夕遶枝笻","collection":"","collectiondesc":"","poemindex":16},{"author":"張蠙","charstyle":"近體詩","id":19351,"chapter":"卷九十六","chapternum":96,"title":"長安春望","titledesc":"","content":"明時不敢卧烟霞又見秦城換物華殘雪未消雙鳯闕新春已發五侯家甘貧祇擬長緘酒忍病猶期强探花故國別來桑柘盡十年兵踐海西涯","collection":"","collectiondesc":"","poemindex":17},{"author":"張蠙","charstyle":"近體詩","id":19352,"chapter":"卷九十六","chapternum":96,"title":"言懷","titledesc":"","content":"十上升沈覺自非賤身元合衣荷衣豈能得路陪先達却擬還家望少微戰馬到秋長淚落傷禽無夜不魂飛平生祇學穿楊箭更向何門是見機","collection":"","collectiondesc":"","poemindex":18},{"author":"張蠙","charstyle":"近體詩","id":19353,"chapter":"卷九十六","chapternum":96,"title":"夏日題老將林亭","titledesc":"","content":"百戰功成翻愛靜侯門漸欲似仙家牆頭雨細垂纎草水面風廻聚落花井放轆轤閒浸酒籠開鸚鵡報煎茶幾人圖在凌烟閣曾不交鋒向塞沙","collection":"","collectiondesc":"","poemindex":19},{"author":"張蠙","charstyle":"近體詩","id":19354,"chapter":"卷九十六","chapternum":96,"title":"宴駙馬宅","titledesc":"","content":"牙香禁樂鎮相攜日日君恩降紫泥紅藥院深人半醉緑楊門掩馬頻嘶座中古物多仙意壁上新詩有御題別向庭蕪寘吟石不教宫妓踏成蹊","collection":"","collectiondesc":"","poemindex":20},{"author":"張蠙","charstyle":"近體詩","id":19355,"chapter":"卷九十六","chapternum":96,"title":"錢塘夜宴留別郡守","titledesc":"","content":"四方騷動一州安夜列罇罍伴客懽觱栗調髙山閣迥蝦蟆更促海城寒〈郝天挺云江南以木柝警夜曰蝦蟆更〉屏間佩響藏歌妓幕外刀光立從官沈醉不愁歸棹逺曉帆吹上子陵灘","collection":"","collectiondesc":"","poemindex":21},{"author":"張蠙","charstyle":"近體詩","id":19356,"chapter":"卷九十六","chapternum":96,"title":"贈李司徒","titledesc":"","content":"承家拓定隴關西勳貴名應上將齊金庫夜開龍甲冷玉堂秋閉鳯笙低歡筵每恕嬌娥醉閒櫪猶驚戰馬嘶長怪魯儒頭枉白不親弓劍覔丹梯","collection":"","collectiondesc":"","poemindex":22},{"author":"張蠙","charstyle":"近體詩","id":19357,"chapter":"卷九十六","chapternum":96,"title":"贈九江太守","titledesc":"","content":"江頭蹔駐木蘭船漁父來誇太守賢三邑旋添新户口四營漸廢舊戈鋋笙歌不似經荒後禮樂猶如未戰前昨日西亭從游騎信旗風裏説詩篇","collection":"","collectiondesc":"","poemindex":23},{"author":"張蠙","charstyle":"近體詩","id":19358,"chapter":"卷九十六","chapternum":96,"title":"逢道者","titledesc":"","content":"縱意出山無逺近還如孤鶴在空虛昔年親種樹皆老此世相逢人自疎野葉細苞深洞藥巖藤閒束古仙書終尋隠跡歸何處方説烟霞不定居","collection":"","collectiondesc":"","poemindex":24},{"author":"張蠙","charstyle":"近體詩","id":19359,"chapter":"卷九十六","chapternum":96,"title":"贈段逸人","titledesc":"","content":"長笻自擔藥兼琴話着名山即擬尋從聽世人權似火不能燒得卧雲心","collection":"","collectiondesc":"","poemindex":25},{"author":"張蠙","charstyle":"近體詩","id":19360,"chapter":"卷九十六","chapternum":96,"title":"別鄭仁表","titledesc":"","content":"春來醉別鏡湖邊官顯才狂正少年紅燭滿汀歌舞散美人迎上木蘭船","collection":"","collectiondesc":"","poemindex":26},{"author":"張蠙","charstyle":"近體詩","id":19361,"chapter":"卷九十六","chapternum":96,"title":"青塚","titledesc":"","content":"傾國可能勝効國無勞𡨋寞更思回太真雖是承恩死祇作飛塵向馬嵬","collection":"","collectiondesc":"","poemindex":27},{"author":"【作者】歐陽烱","charstyle":"古體詩","id":19362,"chapter":"卷九十六","chapternum":96,"title":"貫休應夢羅漢畫歌","titledesc":"","content":"西嶽髙僧名貫休孤情峭拔凌清秋天教水墨畫羅漢魁岸古容生筆頭時捎大絹泥髙壁閉目焚香坐禪室〈闕〉然夢裡見真儀脱下袈裟㸃神筆髙握節腕當空擲窸窣毫端任狂逸逡巡便是兩三軀不似畫工虛費日怪石安排嵌復枯真僧列坐連跏趺形如瘦鶴精神健頂似伏犀頭骨麤倚松根傍巖縫曲録腰身長欲動看經弟子擬聞聲瞌睡山童疑有夢不知夏臘幾多年一手搘頥偏袒肩口開或若共人語身定復疑初坐禪案前卧象低垂鼻崖畔戲猿斜展臂芭蕉花裏刷輕紅苔蘚文中暈深翠硬笻杖矮松床雪色眉毛一寸長繩開梵夾兩三片線補衲衣千萬行林間亂葉紛紛墮一印殘香斷烟火皮穿木屐不曽拖笋織蒲團鎮長坐休公休公逸藝無人加聲譽喧喧遍海涯五七字句一千首大小篆書三十家唐朝歴歴多名士蕭子雲兼吳道子若將書畫比休公只恐當時浪生死休公休公始自江南來入秦於今到蜀無交親詩名畫手皆奇絶覷你凡人爭是人瓦棺寺裏維摩詰舍衛城中辟支佛若將此畫比量看總在人間為第一〈黄休復益州名畫録云貫休能詩善書畫王氏建國時居蜀中龍華寺縱筆畫水墨羅漢一十六身并一佛二大士巨石縈雲枯松帶蔓諸古貌與他人畫不同或云夢中所睹覺後圓之謂之應夢羅漢蜀主宣入内歎其筆跡狂逸供養經月却令付院中烱時在翰林曾觀之贈以歌〉","collection":"","collectiondesc":"","poemindex":28},{"author":"【作者】歐陽烱","charstyle":"古體詩","id":19363,"chapter":"卷九十六","chapternum":96,"title":"題景煥畫應天寺壁天王歌","titledesc":"","content":"錦城東北黄金地故跡何人興此寺白眉長老重名公曾識㑹稽山處士寺門左壁圖天王威儀部從來何方鬼神怪異滿壁走當簷䬃䬃生秋光我聞天王分理四天下水晶宫殿琉璃瓦綵仗時驅狒□裝金鞭頻筞騏驎馬毗沙大像何光輝手擎巨㙮凌雲飛地神對出寳缾子天女倒披金縷衣唐朝説著名公畫周昉毫端善圖寫張僧繇是有神人吳道子稱無敵者奇哉妙手傳孫公能於此地留神蹤斜窺小鬼怒雙目直倚越狼髙半胷寳冠動總生威容趨蹌左右來傾恭臂横鷹爪尖纎利腰纒虎皮斑剝紅飄飄但恐入雲中步驟還疑歸海東蟒蛇拖得渾身墮精魅搦來雙眼空當時此藝實難有鎮在寳坊稱不朽東邊畫了空西邊留與後人教敵手後人見者皆心驚盡為名公不敢爭誰知未滿三十載或有異人來間生匡山處士名稱朴頭骨髙奇連五嶽曾持象簡累為官又有蛇珠常在握昔年長老遇奇蹤今日門師識景公興來便請泥髙壁亂搶筆頭如疾風逡巡隊仗何顛逸散漫奇形皆湧出交加器械滿虛空兩面劃然如鬭敵聖王怒色覽東西劍刄一揮皆整齊腕頭獅子咬金甲脚底夜义繫絡鞮馬頭壯健多筋節烏觜彎環如屈鐵遍身虵虺亂縱横遶頷髑髏乾孑裂眉麤眼豎髮如錐怪異令人不可知科頭巨卒欲生鬼半面女郎安小兒况聞此寺初興置地脈沈沈當正氣如何請得二山人下筆咸成千古事君不見明皇天寳年畫龍致雨非偶然包含萬象藏心裡變現百般生眼前後來畫品列名賢唯此二人堪比肩人間是物皆求得此樣欲於何處傳嘗憂壁底生雲霧揭起寺門天上去〈僖宗時㑹稽處士孫位隨駕至蜀于應天寺門左壁上畫天王一座筆勢狂縱三十餘年無有敵者景煥善書畫與烱為忘形交一日同遊兹寺畫右壁天王以對之烱為歌行一篇以紀有草書僧夢龜書之廊壁上成都人號為應天三絶〉","collection":"","collectiondesc":"","poemindex":29},{"author":"李中","charstyle":"近體詩","id":19364,"chapter":"卷九十六","chapternum":96,"title":"經古寺","titledesc":"","content":"殿宇半隳摧門臨野水開雲凝何代樹草蔽此時臺遶塔堆黄葉沿階積緑苔踟蹰日將暮栖鳥入巢來","collection":"","collectiondesc":"","poemindex":30},{"author":"李中","charstyle":"近體詩","id":19365,"chapter":"卷九十六","chapternum":96,"title":"得故人消息","titledesc":"","content":"多難分離久相思每淚垂夢歸殘月曉信到落花時未必乖良㑹何當有後期那堪樓上望烟水接天涯","collection":"","collectiondesc":"","poemindex":31},{"author":"李中","charstyle":"近體詩","id":19366,"chapter":"卷九十六","chapternum":96,"title":"寄劉鈞秀才","titledesc":"","content":"掩户當春晝知君志在詩閒花半落處幽客未來時野鳥穿沙逕江雲過竹籬㑹須明月夜與子水邊期","collection":"","collectiondesc":"","poemindex":32},{"author":"李中","charstyle":"近體詩","id":19367,"chapter":"卷九十六","chapternum":96,"title":"寄廬山白大師","titledesc":"","content":"長憶尋師處東林寓泊時一秋同看月無夜不論詩泉美茶香異堂深磬韻遲鹿馴眠蘚逕猿苦叫霜枝別後音塵隔年來鬢髮衰趨名方汲汲未果再遊期","collection":"","collectiondesc":"","poemindex":33},{"author":"李中","charstyle":"近體詩","id":19368,"chapter":"卷九十六","chapternum":96,"title":"江邊吟","titledesc":"","content":"風暖汀洲吟興生逺山如畫雨新晴殘陽影裏水東注芳草烟中人獨行閃閃酒帘招醉客深深緑樹隠啼鶯盤桓漁舍忘歸去雲靜髙空月又明","collection":"","collectiondesc":"","poemindex":34},{"author":"李中","charstyle":"近體詩","id":19369,"chapter":"卷九十六","chapternum":96,"title":"海上從事秋日書懷","titledesc":"","content":"悠悠旅宦役塵埃舊業那堪信未廻千里夢隨殘月斷一聲蟬送早秋來壺傾濁酒終難醉匣銷青萍久不開唯有搜吟遣懷抱涼風時復上髙臺","collection":"","collectiondesc":"","poemindex":35},{"author":"李中","charstyle":"近體詩","id":19370,"chapter":"卷九十六","chapternum":96,"title":"思九江舊居","titledesc":"","content":"結茅曾在碧江隈多病貧身養拙來雨歇汀洲垂釣去月當門巷訪僧廻靜臨𥦗下開琴匣悶向牀頭潑酒醅遊宦等閒千里隔空餘魂夢到漁臺\n門前烟水似瀟湘放曠優游興味長虛閣靜眠聽逺浪扁舟閒上泛殘陽鶴翹碧蘚庭除冷竹引清風枕簟凉犬吠疎籬明月上鄰翁攜酒到茅堂\n無機終日狎沙鷗得意髙吟景且幽檻底江流偏稱月簷前山朶最宜秋遥村處處吹横笛曲岸家家繫小舟別後再遊心未遂設屏惟畫白蘋洲","collection":"","collectiondesc":"","poemindex":36},{"author":"李中","charstyle":"近體詩","id":19371,"chapter":"卷九十六","chapternum":96,"title":"寄左偃","titledesc":"","content":"蕭條陋巷緑苔侵何事君心似我心貧户懶開元愛靜病身纔起便思吟閒留好鳥庭柯密暗養鳴蛩砌草深况是清朝重文物無愁當路少知音","collection":"","collectiondesc":"","poemindex":37},{"author":"李中","charstyle":"近體詩","id":19372,"chapter":"卷九十六","chapternum":96,"title":"竹","titledesc":"","content":"森森移得自山莊直向空庭野興長便有好風來枕簟更無閒夢到瀟湘廕來砌蘚經疎雨引下溪禽帶夕陽閒約羽人同賞處安排碁局就清涼","collection":"","collectiondesc":"","poemindex":38},{"author":"李中","charstyle":"近體詩","id":19373,"chapter":"卷九十六","chapternum":96,"title":"和潯陽宰感舊","titledesc":"","content":"追感古今情不巳竹軒閒取史書看欲親往哲無因見空樹臨風襟袖寒\n潯陽物景真難及練寫澄江最好看曾上虛樓吟倚檻五峰擎雪照人寒","collection":"","collectiondesc":"","poemindex":39},{"author":"李中","charstyle":"近體詩","id":19374,"chapter":"卷九十六","chapternum":96,"title":"思朐陽春遊感舊寄柴司徒","titledesc":"","content":"南陌風和舞蝶狂惜春公子戀斜陽髙歌飲罷將廻轡衣上花兼百草香\n春郊飲散暮烟收却引絲簧上翠樓紅袖歌長金斚亂銀蟾飛出海東頭","collection":"","collectiondesc":"","poemindex":40},{"author":"李中","charstyle":"近體詩","id":19375,"chapter":"卷九十六","chapternum":96,"title":"柳","titledesc":"","content":"春來無樹不青青似共東風別有情閒憶舊居湓水畔數枝烟雨屬啼鶯","collection":"","collectiondesc":"","poemindex":41},{"author":"李中","charstyle":"近體詩","id":19376,"chapter":"卷九十六","chapternum":96,"title":"子規","titledesc":"","content":"暮春滴血一聲聲花落年年不忍聽帶月莫啼江畔樹酒醒遊子在離亭","collection":"","collectiondesc":"","poemindex":42},{"author":"牛嶠","charstyle":"近體詩","id":19377,"chapter":"卷九十六","chapternum":96,"title":"楊柳枝","titledesc":"","content":"解凍風來陌上青解垂羅袖拜卿卿無端褭娜臨官路舞送行人過一生\n吳王宫裏色偏深一簇纎條萬縷金不憤錢塘蘇小小引郎松下結同心〈丹鉛總録云因咏柳而貶松所謂尊題格也〉\n橋北橋南千萬條恨伊張緒不相饒金羈白馬臨風望認得羊家靜婉腰\n狂雪隨風撲馬飛惹烟無力被春欺莫教移入靈和殿宫女三千又妬伊\n褭翠籠烟拂暖波舞裙新染麯塵羅章華臺畔隋堤上傍得春風爾許多","collection":"","collectiondesc":"","poemindex":43}]