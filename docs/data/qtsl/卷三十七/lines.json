[
  {
    "id": 128070,
    "uid": "line-37-1",
    "chapter": "卷三十七",
    "chapternum": 37,
    "charstyle": "",
    "linenum": 1,
    "type": "章节说明",
    "linetype": "bookdesc",
    "content": "欽定四庫全書",
    "author": ""
  },
  {
    "id": 128071,
    "uid": "line-37-2",
    "chapter": "卷三十七",
    "chapternum": 37,
    "charstyle": "",
    "linenum": 2,
    "type": "章节说明",
    "linetype": "bookdesc",
    "content": "御定全唐詩録卷三十七",
    "author": ""
  },
  {
    "id": 128072,
    "uid": "line-37-3",
    "chapter": "卷三十七",
    "chapternum": 37,
    "charstyle": "",
    "linenum": 3,
    "type": "作者",
    "linetype": "author",
    "content": "栁宗元",
    "author": "栁宗元"
  },
  {
    "id": 128073,
    "uid": "line-37-4",
    "chapter": "卷三十七",
    "chapternum": 37,
    "charstyle": "",
    "linenum": 4,
    "type": "作者说明",
    "linetype": "authordesc",
    "content": "宗元字子厚其先河東人少聰警絶倫為文章卓偉精緻與古為侔尤擅西漢詩騷一時行輩推仰貞元初登進士博學宏詞科授校書調藍田尉貞元十九年為監察御史裏行順宗時王叔文韋執誼引入禁近與計事擢禮部員外郎欲大進用俄而叔文敗貶邵州刺史不半道貶永州司馬既被竄斥地又荒厲因自放山澤間其堙厄感鬱一寓諸詩文讀者悲惻元和十年徙栁州刺史時劉禹錫貶播州宗元曰播非人所居而禹錫親在堂吾不忍其窮無辭以白其大人如不往便為母子永訣即具奏願以栁州授禹錫而自往播㑹大臣亦為禹錫請因改連州南方為進士者走數千里從宗元游經指授者為文辭比皆有法世號栁栁州",
    "author": "栁宗元"
  },
  {
    "id": 128074,
    "uid": "line-37-5",
    "chapter": "卷三十七",
    "chapternum": 37,
    "charstyle": "",
    "linenum": 5,
    "type": "作者说明",
    "linetype": "authordesc",
    "content": "蘇東坡云子厚詩在淵明下韋蘇州上退之豪放竒險則過之而温麗清深不及也",
    "author": "栁宗元"
  },
  {
    "id": 128075,
    "uid": "line-37-6",
    "chapter": "卷三十七",
    "chapternum": 37,
    "charstyle": "",
    "linenum": 6,
    "type": "作者说明",
    "linetype": "authordesc",
    "content": "朱晦菴云學詩須從陶栁門庭入也",
    "author": "栁宗元"
  },
  {
    "id": 128076,
    "uid": "line-37-7",
    "chapter": "卷三十七",
    "chapternum": 37,
    "charstyle": "古體詩",
    "linenum": 7,
    "type": "古近体",
    "linetype": "charstyle",
    "content": "古體詩",
    "author": "栁宗元"
  },
  {
    "id": 128077,
    "uid": "line-37-8",
    "chapter": "卷三十七",
    "chapternum": 37,
    "charstyle": "古體詩",
    "linenum": 8,
    "type": "集合开始",
    "linetype": "collectionstart",
    "content": "",
    "author": "栁宗元"
  },
  {
    "id": 128078,
    "uid": "line-37-9",
    "chapter": "卷三十七",
    "chapternum": 37,
    "charstyle": "古體詩",
    "linenum": 9,
    "type": "集合标题",
    "linetype": "collection",
    "content": "平淮夷雅二篇〈有表〉",
    "author": "栁宗元"
  },
  {
    "id": 128079,
    "uid": "line-37-10",
    "chapter": "卷三十七",
    "chapternum": 37,
    "charstyle": "古體詩",
    "linenum": 10,
    "type": "集合说明",
    "linetype": "collectiondesc",
    "content": "臣宗元言臣負罪竄伏違尚書牋奏十有四年聖恩寛宥命守遐壤懐印曳紱有社有人臣宗元誠感誠荷頓首頓首伏惟睿聖文武皇帝陛下天造神斷克清大憝金鼓一動萬方畢臣太平之功中興之德推校千古無所與讓臣伏自忖度有方剛之力不得備戎行致死命况今巳無事思報國恩獨惟文章伏見周宣王時稱中興其道彰大于後罕及然徵於詩大小雅其選徒出狩則車攻吉日命官分土則嵩髙韓奕烝人南征北伐則六月采芑平淮夷則江漢常武鏗鍧炳耀盪人耳目故宣王之形容與其輔佐由今望之若神人然此無他以雅故也臣伏見陛下自即位以來平夏州夷劍南取江東定河北今又發自天衷克翦淮右而大雅不作臣誠不佞然不勝憤懣伏以朝多文臣不敢盡專數事謹撰平淮夷雅二篇雖不及尹吉甫召穆公等庶施之後代有以佐唐之光明謹昧死再拜以獻臣宗元誠恐誠懼頓首頓首謹言",
    "author": "栁宗元"
  },
  {
    "id": 128080,
    "uid": "line-37-11",
    "chapter": "卷三十七",
    "chapternum": 37,
    "charstyle": "古體詩",
    "linenum": 11,
    "type": "标题",
    "linetype": "title",
    "content": "皇武命丞相度董師集大功也",
    "author": "栁宗元"
  },
  {
    "id": 128081,
    "uid": "line-37-12",
    "chapter": "卷三十七",
    "chapternum": 37,
    "charstyle": "古體詩",
    "linenum": 12,
    "type": "标题说明",
    "linetype": "titledesc",
    "content": "右皇武十有一章章八句",
    "author": "栁宗元"
  },
  {
    "id": 128082,
    "uid": "line-37-13",
    "chapter": "卷三十七",
    "chapternum": 37,
    "charstyle": "古體詩",
    "linenum": 13,
    "type": "内容组合",
    "linetype": "contentgroup",
    "content": "",
    "author": "栁宗元"
  },
  {
    "id": 128083,
    "uid": "line-37-14",
    "chapter": "卷三十七",
    "chapternum": 37,
    "charstyle": "古體詩",
    "linenum": 14,
    "type": "内容",
    "linetype": "content",
    "content": "皇耆其武于溵于淮既巾乃車環蔡其來狡衆昬嚚甚毒于酲狂奔叫呶以干大刑",
    "author": "栁宗元"
  },
  {
    "id": 128084,
    "uid": "line-37-15",
    "chapter": "卷三十七",
    "chapternum": 37,
    "charstyle": "古體詩",
    "linenum": 15,
    "type": "内容",
    "linetype": "content",
    "content": "皇咨于度惟汝一德曠誅四紀其徯汝克錫汝斧鉞其往視師師是蔡人以宥以釐",
    "author": "栁宗元"
  },
  {
    "id": 128085,
    "uid": "line-37-16",
    "chapter": "卷三十七",
    "chapternum": 37,
    "charstyle": "古體詩",
    "linenum": 16,
    "type": "内容",
    "linetype": "content",
    "content": "度拜稽首廟于元龜既禡既類于社是宜金節煌煌錫盾雕戈犀甲熊旂威命是荷",
    "author": "栁宗元"
  },
  {
    "id": 128086,
    "uid": "line-37-17",
    "chapter": "卷三十七",
    "chapternum": 37,
    "charstyle": "古體詩",
    "linenum": 17,
    "type": "内容",
    "linetype": "content",
    "content": "度拜稽首出次于東天子餞之罍斝是崇鼎臑俎胾五獻百籩凡百卿士班以周旋",
    "author": "栁宗元"
  },
  {
    "id": 128087,
    "uid": "line-37-18",
    "chapter": "卷三十七",
    "chapternum": 37,
    "charstyle": "古體詩",
    "linenum": 18,
    "type": "内容",
    "linetype": "content",
    "content": "既渉于滻乃翼乃前孰圖厥猶其佐多賢宛宛周道于山于川逺揚邇昭陟降連連",
    "author": "栁宗元"
  },
  {
    "id": 128088,
    "uid": "line-37-19",
    "chapter": "卷三十七",
    "chapternum": 37,
    "charstyle": "古體詩",
    "linenum": 19,
    "type": "内容",
    "linetype": "content",
    "content": "我斾我旗于道于陌訓于羣帥拳勇來格公曰徐之無恃雒雒式和爾容惟義之宅",
    "author": "栁宗元"
  },
  {
    "id": 128089,
    "uid": "line-37-20",
    "chapter": "卷三十七",
    "chapternum": 37,
    "charstyle": "古體詩",
    "linenum": 20,
    "type": "内容",
    "linetype": "content",
    "content": "進次于郾彼昬卒狂裒兇鞠頑鋒蝟斧螗赤子匍匐厥父是亢怒其萌芽以悖太陽",
    "author": "栁宗元"
  },
  {
    "id": 128090,
    "uid": "line-37-21",
    "chapter": "卷三十七",
    "chapternum": 37,
    "charstyle": "古體詩",
    "linenum": 21,
    "type": "内容",
    "linetype": "content",
    "content": "王旅渾渾是佚是怙既獲敵師若饑得餔蔡兇伊窘悉起來聚左擣其虚靡愆厥慮",
    "author": "栁宗元"
  },
  {
    "id": 128091,
    "uid": "line-37-22",
    "chapter": "卷三十七",
    "chapternum": 37,
    "charstyle": "古體詩",
    "linenum": 22,
    "type": "内容",
    "linetype": "content",
    "content": "載闢載祓丞相是臨弛其武刑諭我德心其危既安有長如林曽是讙譊化為謳吟",
    "author": "栁宗元"
  },
  {
    "id": 128092,
    "uid": "line-37-23",
    "chapter": "卷三十七",
    "chapternum": 37,
    "charstyle": "古體詩",
    "linenum": 23,
    "type": "内容",
    "linetype": "content",
    "content": "皇曰來歸汝復相予爵之成國胙以夏區度拜稽首天子聖神度拜稽首皇祐下人",
    "author": "栁宗元"
  },
  {
    "id": 128093,
    "uid": "line-37-24",
    "chapter": "卷三十七",
    "chapternum": 37,
    "charstyle": "古體詩",
    "linenum": 24,
    "type": "内容",
    "linetype": "content",
    "content": "淮夷既平震是朔南宜廟宜郊以告德音歸牛休馬豐稼于埜我武惟皇永保無疆",
    "author": "栁宗元"
  },
  {
    "id": 128094,
    "uid": "line-37-25",
    "chapter": "卷三十七",
    "chapternum": 37,
    "charstyle": "古體詩",
    "linenum": 25,
    "type": "内容组合",
    "linetype": "contentgroup",
    "content": "",
    "author": "栁宗元"
  },
  {
    "id": 128095,
    "uid": "line-37-26",
    "chapter": "卷三十七",
    "chapternum": 37,
    "charstyle": "古體詩",
    "linenum": 26,
    "type": "标题",
    "linetype": "title",
    "content": "方城命愬守也卒入蔡得其大醜以平淮右",
    "author": "栁宗元"
  },
  {
    "id": 128096,
    "uid": "line-37-27",
    "chapter": "卷三十七",
    "chapternum": 37,
    "charstyle": "古體詩",
    "linenum": 27,
    "type": "内容组合",
    "linetype": "contentgroup",
    "content": "",
    "author": "栁宗元"
  },
  {
    "id": 128097,
    "uid": "line-37-28",
    "chapter": "卷三十七",
    "chapternum": 37,
    "charstyle": "古體詩",
    "linenum": 28,
    "type": "标题说明",
    "linetype": "titledesc",
    "content": "右方城十有一章章八句〈按此篇十有一章今止十章疑有闕文〉",
    "author": "栁宗元"
  },
  {
    "id": 128098,
    "uid": "line-37-29",
    "chapter": "卷三十七",
    "chapternum": 37,
    "charstyle": "古體詩",
    "linenum": 29,
    "type": "内容",
    "linetype": "content",
    "content": "方城臨臨王卒峙之匪徼匪競皇有正命皇命于愬往舒余仁踣彼艱頑柔惠是馴",
    "author": "栁宗元"
  },
  {
    "id": 128099,
    "uid": "line-37-30",
    "chapter": "卷三十七",
    "chapternum": 37,
    "charstyle": "古體詩",
    "linenum": 30,
    "type": "内容",
    "linetype": "content",
    "content": "愬拜即命于皇之訓既礪既攻以後厥刃王師嶷嶷熊羆是式銜勇韜力日思予殛",
    "author": "栁宗元"
  },
  {
    "id": 128100,
    "uid": "line-37-31",
    "chapter": "卷三十七",
    "chapternum": 37,
    "charstyle": "古體詩",
    "linenum": 31,
    "type": "内容",
    "linetype": "content",
    "content": "冦昬以狂敢蹈愬疆士獲厥心大袒髙驤長㦸酋矛粲其綏章右翦左屠聿禽其良",
    "author": "栁宗元"
  },
  {
    "id": 128101,
    "uid": "line-37-32",
    "chapter": "卷三十七",
    "chapternum": 37,
    "charstyle": "古體詩",
    "linenum": 32,
    "type": "内容",
    "linetype": "content",
    "content": "其良既宥告以父母恩柔于肌卒貢爾有維彼攸恃乃偵乃誘維彼攸宅乃發乃守",
    "author": "栁宗元"
  },
  {
    "id": 128102,
    "uid": "line-37-33",
    "chapter": "卷三十七",
    "chapternum": 37,
    "charstyle": "古體詩",
    "linenum": 33,
    "type": "内容",
    "linetype": "content",
    "content": "其恃爰獲我功我多隂諜厥圖以究爾訛雨雪洋洋大風來加于燠其寒于邇其遐",
    "author": "栁宗元"
  },
  {
    "id": 128103,
    "uid": "line-37-34",
    "chapter": "卷三十七",
    "chapternum": 37,
    "charstyle": "古體詩",
    "linenum": 34,
    "type": "内容",
    "linetype": "content",
    "content": "汝隂之茫懸瓠之峩是震是拔大殱厥家狡虜既縻輸于國都示之市人即社行誅",
    "author": "栁宗元"
  },
  {
    "id": 128104,
    "uid": "line-37-35",
    "chapter": "卷三十七",
    "chapternum": 37,
    "charstyle": "古體詩",
    "linenum": 35,
    "type": "内容",
    "linetype": "content",
    "content": "乃諭乃止蔡有厚喜完其室家仰父俯子汝水沄沄既清而瀰蔡人行歌我歩逶遲",
    "author": "栁宗元"
  },
  {
    "id": 128105,
    "uid": "line-37-36",
    "chapter": "卷三十七",
    "chapternum": 37,
    "charstyle": "古體詩",
    "linenum": 36,
    "type": "内容",
    "linetype": "content",
    "content": "蔡人歌矣蔡風和矣孰纇蔡初胡甈爾居式慕以康為愿有餘是究是咨皇德既舒",
    "author": "栁宗元"
  },
  {
    "id": 128106,
    "uid": "line-37-37",
    "chapter": "卷三十七",
    "chapternum": 37,
    "charstyle": "古體詩",
    "linenum": 37,
    "type": "内容",
    "linetype": "content",
    "content": "皇曰咨愬裕乃父功昔我文祖惟西平是庸内誨于家外刑于邦孰是蔡人而不率從",
    "author": "栁宗元"
  },
  {
    "id": 128107,
    "uid": "line-37-38",
    "chapter": "卷三十七",
    "chapternum": 37,
    "charstyle": "古體詩",
    "linenum": 38,
    "type": "内容",
    "linetype": "content",
    "content": "蔡人率止惟西平有子西平有子惟我有臣疇允大邦俾惠我人于廟告功以顧萬方",
    "author": "栁宗元"
  },
  {
    "id": 128108,
    "uid": "line-37-39",
    "chapter": "卷三十七",
    "chapternum": 37,
    "charstyle": "古體詩",
    "linenum": 39,
    "type": "内容组合",
    "linetype": "contentgroup",
    "content": "",
    "author": "栁宗元"
  },
  {
    "id": 128109,
    "uid": "line-37-40",
    "chapter": "卷三十七",
    "chapternum": 37,
    "charstyle": "古體詩",
    "linenum": 40,
    "type": "集合结束",
    "linetype": "collectionend",
    "content": "",
    "author": "栁宗元"
  },
  {
    "id": 128110,
    "uid": "line-37-41",
    "chapter": "卷三十七",
    "chapternum": 37,
    "charstyle": "古體詩",
    "linenum": 41,
    "type": "标题",
    "linetype": "title",
    "content": "初秋夜坐贈呉武陵",
    "author": "栁宗元"
  },
  {
    "id": 128111,
    "uid": "line-37-42",
    "chapter": "卷三十七",
    "chapternum": 37,
    "charstyle": "古體詩",
    "linenum": 42,
    "type": "内容",
    "linetype": "content",
    "content": "稍稍雨侵竹翻翻鵲驚叢美人隔湘浦一夕生秋風積霧杳難極滄波浩無窮相思豈云逺即席莫與同若人抱竒音朱絃絙枯桐清商激西顥泛灔凌長空自得本無作天成諒非功希聲閟大樸聾俗何由聰",
    "author": "栁宗元"
  },
  {
    "id": 128112,
    "uid": "line-37-43",
    "chapter": "卷三十七",
    "chapternum": 37,
    "charstyle": "古體詩",
    "linenum": 43,
    "type": "标题",
    "linetype": "title",
    "content": "晨詣超師院讀禪經",
    "author": "栁宗元"
  },
  {
    "id": 128113,
    "uid": "line-37-44",
    "chapter": "卷三十七",
    "chapternum": 37,
    "charstyle": "古體詩",
    "linenum": 44,
    "type": "内容",
    "linetype": "content",
    "content": "汲井漱寒齒清心拂塵服閒持貝葉書歩出東齋讀真源了無取妄跡世所逐遺言冀可冥繕性何由熟道人庭宇靜苔色連深竹日出霧露餘青松如膏沐澹然離言説悟悦心自足",
    "author": "栁宗元"
  },
  {
    "id": 128114,
    "uid": "line-37-45",
    "chapter": "卷三十七",
    "chapternum": 37,
    "charstyle": "古體詩",
    "linenum": 45,
    "type": "标题",
    "linetype": "title",
    "content": "贈江華長老〈江華道州縣名〉",
    "author": "栁宗元"
  },
  {
    "id": 128115,
    "uid": "line-37-46",
    "chapter": "卷三十七",
    "chapternum": 37,
    "charstyle": "古體詩",
    "linenum": 46,
    "type": "内容",
    "linetype": "content",
    "content": "老僧道機熟黙語心皆寂去嵗别舂陵沿流此投跡室空無侍者巾屨唯掛壁一飯不願餘跏趺便終夕風窗疎竹響露井寒松滴偶地即安居滿庭芳草積",
    "author": "栁宗元"
  },
  {
    "id": 128116,
    "uid": "line-37-47",
    "chapter": "卷三十七",
    "chapternum": 37,
    "charstyle": "古體詩",
    "linenum": 47,
    "type": "标题",
    "linetype": "title",
    "content": "再至界園巖水簾遂宿巖下",
    "author": "栁宗元"
  },
  {
    "id": 128117,
    "uid": "line-37-48",
    "chapter": "卷三十七",
    "chapternum": 37,
    "charstyle": "古體詩",
    "linenum": 48,
    "type": "内容",
    "linetype": "content",
    "content": "發春念長違中夏欣再覩是時植物秀杳若臨元圃歊陽訝垂氷白日驚雷雨笙簧潭際起鸛鶴雲間舞古苔凝青枝隂草濕翠羽蔽空素彩列激浪寒光聚的皪沈珠淵鏘鳴捐珮浦幽巖畫屏倚新月玉鉤吐夜涼星滿川忽疑眠洞府",
    "author": "栁宗元"
  },
  {
    "id": 128118,
    "uid": "line-37-49",
    "chapter": "卷三十七",
    "chapternum": 37,
    "charstyle": "古體詩",
    "linenum": 49,
    "type": "标题",
    "linetype": "title",
    "content": "法華寺石門精舍三十韻",
    "author": "栁宗元"
  },
  {
    "id": 128119,
    "uid": "line-37-50",
    "chapter": "卷三十七",
    "chapternum": 37,
    "charstyle": "古體詩",
    "linenum": 50,
    "type": "内容",
    "linetype": "content",
    "content": "拘情病幽鬱曠志寄髙爽願言懐名緇東峯旦夕仰始欣雲雨霽尤悦草木長道同有愛弟披拂恣心賞松谿䆗窱入石棧夤縁上蘿葛綿層甍莓苔侵標牓密林互對聳絶壁儼雙敞塹峭出䝉籠墟嶮臨滉瀁稍疑地脈斷悠若天梯往結搆罩羣崖廻環驅萬象小劫不逾瞬大千若在掌體空得化元觀有遺細想喧煩困蠛蠓跼蹐疲魍魎寸進諒何營尋直非所枉探竒極遥矚窮妙閲清響理㑹方在今神開庶殊曩兹遊茍不嗣浩氣竟誰養道異誠所希名賔匪余仗超攄藉外奬俛黙有内朗鑑爾揖古風終焉乃吾黨潛軀委韁鎻髙歩謝塵坱蓄志徒為勞追蹤將焉倣淹留值頽暮眷戀睇遐壤映日雁連軒翻雲波泱漭殊風紛已萃鄉路悠且廣羈木畏漂浮離旌倦揺蕩昔人歎違志出處今巳兩何用期所歸浮圖有遺像幽蹊不盈尺虚室有函丈微言信可傳申旦稽吾顙",
    "author": "栁宗元"
  },
  {
    "id": 128120,
    "uid": "line-37-51",
    "chapter": "卷三十七",
    "chapternum": 37,
    "charstyle": "古體詩",
    "linenum": 51,
    "type": "标题",
    "linetype": "title",
    "content": "游朝陽巖遂登西亭二十韻",
    "author": "栁宗元"
  },
  {
    "id": 128121,
    "uid": "line-37-52",
    "chapter": "卷三十七",
    "chapternum": 37,
    "charstyle": "古體詩",
    "linenum": 52,
    "type": "内容",
    "linetype": "content",
    "content": "謫棄殊隱淪登陟非逺郊所懐緩伊鬱詎欲肩夷巢髙巖瞰清江幽窟潛神蛟開曠延陽景迴薄攅林梢西亭構其巔反宇臨呀庨背瞻星辰興下見雲雨交惜非吾鄉土得以䕃菁茒羈貫去江介世仕尚函崤故墅即灃川數畆均肥磽臺館葺荒丘池塘疏沈坳㑹有圭組戀遂貽山林嘲薄軀信無庸𤨏屑劇斗筲囚居固其宜厚羞久已包庭除植蓬艾隙牖懸蠨蛸所頼山水客扁舟枉長梢挹流敵清觴掇野代嘉肴適道有髙言取樂非絃匏逍遥屏幽昧澹薄辭喧呶晨雞不余欺風雨聞嘐嘐再期永日閒提挈移中庖",
    "author": "栁宗元"
  },
  {
    "id": 128122,
    "uid": "line-37-53",
    "chapter": "卷三十七",
    "chapternum": 37,
    "charstyle": "古體詩",
    "linenum": 53,
    "type": "标题",
    "linetype": "title",
    "content": "湘口館瀟湘二水所㑹",
    "author": "栁宗元"
  },
  {
    "id": 128123,
    "uid": "line-37-54",
    "chapter": "卷三十七",
    "chapternum": 37,
    "charstyle": "古體詩",
    "linenum": 54,
    "type": "内容",
    "linetype": "content",
    "content": "九疑濬傾奔臨源委縈迴㑹合屬空曠泓澄停風雷髙館軒霞表危樓臨山隈兹辰始澂霽纎雲盡褰開天秋日正中水碧無塵埃杳杳漁父吟叫叫羇鴻哀勝境豈不豫慮分固難裁升髙欲自舒彌使逺念來歸流駛且廣汎舟絶沿洄",
    "author": "栁宗元"
  },
  {
    "id": 128124,
    "uid": "line-37-55",
    "chapter": "卷三十七",
    "chapternum": 37,
    "charstyle": "古體詩",
    "linenum": 55,
    "type": "标题",
    "linetype": "title",
    "content": "登蒲州石磯望横江口潭島深迥斜對香零山",
    "author": "栁宗元"
  },
  {
    "id": 128125,
    "uid": "line-37-56",
    "chapter": "卷三十七",
    "chapternum": 37,
    "charstyle": "古體詩",
    "linenum": 56,
    "type": "内容",
    "linetype": "content",
    "content": "隱憂倦永夜凌霧臨江津猿鳴稍已疎登石娯清淪日出洲渚靜澄明皛無垠浮暉翻髙禽沈景照文鱗雙江滙西奔詭怪潛坤珍孤山乃北峙森爽棲靈神洄潭或動容島嶼疑揺振陶埴兹擇土蒲魚相與鄰信美非所安羇心屢逡廵糺結良可解紆鬱亦巳伸髙歌返故室自誷非所欣",
    "author": "栁宗元"
  },
  {
    "id": 128126,
    "uid": "line-37-57",
    "chapter": "卷三十七",
    "chapternum": 37,
    "charstyle": "古體詩",
    "linenum": 57,
    "type": "标题",
    "linetype": "title",
    "content": "南磵中題",
    "author": "栁宗元"
  },
  {
    "id": 128127,
    "uid": "line-37-58",
    "chapter": "卷三十七",
    "chapternum": 37,
    "charstyle": "古體詩",
    "linenum": 58,
    "type": "内容",
    "linetype": "content",
    "content": "秋氣集南磵獨游亭午時迴風一蕭瑟林影久參差始至若有得稍深遂忘疲羇禽響幽谷寒藻舞淪漪去國魂已逺懐人淚空垂孤生易為感失路少所宜索寞竟何事徘徊秖自知誰為後來者當與此心期",
    "author": "栁宗元"
  },
  {
    "id": 128128,
    "uid": "line-37-59",
    "chapter": "卷三十七",
    "chapternum": 37,
    "charstyle": "古體詩",
    "linenum": 59,
    "type": "标题",
    "linetype": "title",
    "content": "遊石角過小嶺至長烏村",
    "author": "栁宗元"
  },
  {
    "id": 128129,
    "uid": "line-37-60",
    "chapter": "卷三十七",
    "chapternum": 37,
    "charstyle": "古體詩",
    "linenum": 60,
    "type": "内容",
    "linetype": "content",
    "content": "志適不期貴道存豈偷生久忘上封事復笑昇天行竄逐宦湘浦揺心劇懸旌始驚陷世議終欲逃天刑嵗月殺憂慄慵疎寡將迎追遊疑所愛且復舒吾情石角恣幽歩長烏遂遐征磴迴茂樹斷景宴寒川明曠望少行人時聞田鸛鳴風篁冒水逺霜稻侵山平稍與人事間益知身世輕為農信可樂居寵真虛榮喬木餘故國願言果丹誠四支反田畆釋志東臯耕",
    "author": "栁宗元"
  },
  {
    "id": 128130,
    "uid": "line-37-61",
    "chapter": "卷三十七",
    "chapternum": 37,
    "charstyle": "古體詩",
    "linenum": 61,
    "type": "标题",
    "linetype": "title",
    "content": "與崔䇿登西山",
    "author": "栁宗元"
  },
  {
    "id": 128131,
    "uid": "line-37-62",
    "chapter": "卷三十七",
    "chapternum": 37,
    "charstyle": "古體詩",
    "linenum": 62,
    "type": "内容",
    "linetype": "content",
    "content": "鶴鳴楚山靜露白秋江曉連袂度危橋縈迴出林杪西岑極逺目毫末皆可了重疊九疑髙微茫洞庭小迥窮兩儀際髙出萬象表馳景泛頹波遥風遞寒篠謫居安所習稍厭從紛擾生同胥靡遺壽等彭鏗夭蹇連困顛踣愚䝉怯幽眇非令親愛疎誰使心神悄偶兹遁山水得以觀魚鳥吾子幸淹留緩我愁腸繞",
    "author": "栁宗元"
  },
  {
    "id": 128132,
    "uid": "line-37-63",
    "chapter": "卷三十七",
    "chapternum": 37,
    "charstyle": "古體詩",
    "linenum": 63,
    "type": "标题",
    "linetype": "title",
    "content": "構法華寺西亭",
    "author": "栁宗元"
  },
  {
    "id": 128133,
    "uid": "line-37-64",
    "chapter": "卷三十七",
    "chapternum": 37,
    "charstyle": "古體詩",
    "linenum": 64,
    "type": "内容",
    "linetype": "content",
    "content": "竄身楚南極山水窮險艱歩登最髙寺蕭散任疎頑西垂下斗絶欲似窺人寰反如在幽谷榛翳不可攀命童恣披翦葺宇横斷山剨如判清濁飄若升雲間逺岫攅衆頂澄江抱清灣夕照臨軒墮棲烏當我還菡萏溢嘉色篔簹遺清斑神舒屏羈鎻志適忘幽孱棄逐久枯槁迨今始開顔賞心難久留離念來相闗北望間親愛南瞻雜夷蠻置之勿復道且寄須臾閒",
    "author": "栁宗元"
  },
  {
    "id": 128134,
    "uid": "line-37-65",
    "chapter": "卷三十七",
    "chapternum": 37,
    "charstyle": "古體詩",
    "linenum": 65,
    "type": "标题",
    "linetype": "title",
    "content": "夏夜苦熱登西樓",
    "author": "栁宗元"
  },
  {
    "id": 128135,
    "uid": "line-37-66",
    "chapter": "卷三十七",
    "chapternum": 37,
    "charstyle": "古體詩",
    "linenum": 66,
    "type": "内容",
    "linetype": "content",
    "content": "苦熱中夜起登樓獨褰衣山澤凝暑氣星漢湛光輝火晶燥露滋埜靜停風威探湯汲隂井煬竈開重扉憑欄久徬徨流汗不可揮莫辯亭毒意仰訴璿與璣諒非姑射子靜勝安能希",
    "author": "栁宗元"
  },
  {
    "id": 128136,
    "uid": "line-37-67",
    "chapter": "卷三十七",
    "chapternum": 37,
    "charstyle": "古體詩",
    "linenum": 67,
    "type": "标题",
    "linetype": "title",
    "content": "覺衰",
    "author": "栁宗元"
  },
  {
    "id": 128137,
    "uid": "line-37-68",
    "chapter": "卷三十七",
    "chapternum": 37,
    "charstyle": "古體詩",
    "linenum": 68,
    "type": "内容",
    "linetype": "content",
    "content": "久知老㑹至不謂便見侵今年宜未衰稍巳來相尋齒疎髪就種奔走力不任咄此可奈何未必傷我心彭耼安在哉周孔亦巳沈古稱壽聖人曽不留至今但願得美酒朋友常共斟是時春向暮桃李生繁隂日照天正緑杳杳歸鴻吟出門呼所親扶杖登西林髙歌足自快商頌有遺音",
    "author": "栁宗元"
  },
  {
    "id": 128138,
    "uid": "line-37-69",
    "chapter": "卷三十七",
    "chapternum": 37,
    "charstyle": "古體詩",
    "linenum": 69,
    "type": "标题",
    "linetype": "title",
    "content": "遊南亭夜還叙志七十韻",
    "author": "栁宗元"
  },
  {
    "id": 128139,
    "uid": "line-37-70",
    "chapter": "卷三十七",
    "chapternum": 37,
    "charstyle": "古體詩",
    "linenum": 70,
    "type": "内容",
    "linetype": "content",
    "content": "夙抱丘壑尚率性恣遊遨中為吏役牽十祀空悁勞外曲狥塵轍私心寄英髦進乏廊廟器退非鄉曲豪天命斯不易鬼責將安逃屯難果見凌剥喪宜所遭神明固浩浩衆口徒嗷嗷投跡山水地放情詠離騷再懐曩嵗期容與馳輕舠虚館背山郭前軒面江臯重疊間浦溆邐迤驅巖㟼積翠浮澹灔始疑負靈鼇叢林留衝飇石礫迎飛濤曠朗天景霽樵蘇逺相號澄潭湧沈鷗半壁跳懸猱鹿鳴驗食埜魚樂知觀濠孤賞誠所悼暫欣良足襃留連俯櫺檻注我壺中醪朶頤進芰實擢手持蟹螯炊稻視爨鼎鱠鮮聞操刀野蔬盈傾筐頗雜池沼芼緬慕鼓枻翁嘯咏哺其糟退想於陵子三咽資李螬斯道難為偕沈憂安所韜曲渚怨鴻鵠環洲彫蘭䔌暮景迴西岑北流遊滔滔徘徊遂昏黒逺火明連艘木落寒山靜江空秋月髙歛袂戒還徒善游矜所操趣淺戢長枻乗深屏輕篙曠望援深宇哀歌叩鳴艚中川恣超忽漫若翔且翺淹泊遂所止埜風自颾颾澗急驚鱗奔蹊荒饑獸嘷入門守拘縶悽戚増鬱陶慕士情未忘懐人首徒搔内顧乃無有德輶甚鴻毛名竊久自欺食浮固云叨問牛悲釁鐘説彘驚臨牢永遁刀筆吏寧期簿書曹中興遂羣物裂壤分鞬櫜岷凶既云捕呉冦亦巳鏖扞禦盛方虎謨明富伊咎〈與臯同〉披山窮木禾駕海逾蟠桃重來越裳雉再返西旅獒左右抗槐棘縱横羅雁羔三辟咸肆宥衆生均覆燾安得奉皇靈在宥解天弢歸誠慰松梓陳力開蓬蒿卜室有鄠杜名田占澧澇磻谿近餘基阿城連故濠螟蛑願親燎荼堇甘自薅饑食期農耕寒衣俟蠶繰及骭足為温滿腹寧復饕安將蒯及菅誰慕粱與膏弋林敺雀鷃漁澤從鰌魛觀象嘉素履陳詩謝干旄方托麋鹿羣敢同騏驥槽處賤無溷濁固窮無淫慆跟蹌辭束縛悦懌換煎熬登年徒負版興役趨伐鼛目眩絶渾渾耳喧息嘈嘈兹焉畢餘命富貴非吾曹長沙哀糾纆漢隂嗤桔槔茍伸擊壤情機事息秋毫海霧多蓊鬱越風饒腥臊寧唯迫魑魅所懼齊焄藨知罃懐禇中范叔戀綈袍伊人不可期慷慨徒忉忉〈按此詩重二濠字二曹字〉",
    "author": "栁宗元"
  },
  {
    "id": 128140,
    "uid": "line-37-71",
    "chapter": "卷三十七",
    "chapternum": 37,
    "charstyle": "古體詩",
    "linenum": 71,
    "type": "标题",
    "linetype": "title",
    "content": "韋道安",
    "author": "栁宗元"
  },
  {
    "id": 128141,
    "uid": "line-37-72",
    "chapter": "卷三十七",
    "chapternum": 37,
    "charstyle": "古體詩",
    "linenum": 72,
    "type": "内容",
    "linetype": "content",
    "content": "道安本儒士頗擅弓劍名二十遊太行暮聞號哭聲疾驅前致問有叟垂華纓言我故刺史失職還西京偶為羣盜得毫縷無餘贏貨財足非恡二女皆娉婷蒼黄見驅逐誰識死與生便當此殞命休復事晨征一聞激髙義眥裂肝膽横挂弓問所往趫㨗超崢嶸見盜寒磵隂羅列方忿爭一矢斃酋帥餘黨號且驚麾令遞束縛纆索相拄撐彼姝久禠魄刃下俟誅刑却立不親授諭以從父行捃収自擔肩轉道趨前程夜發敲石火山林如書明父子更抱持涕血紛交零頓首願歸貨納女稱舅甥道安奮衣去義重利固輕師婚古所病合姓非用兵朅來事儒術十載所能逞〈平聲〉慷慨張徐州朱邸揚前旌投軀獲所願前馬出王城轅門立竒士淮水秋風生君侯既即世麾下相欹傾立孤抗王命鐘鼓四野鳴横潰非所壅逆節非所嬰舉頭自引刃顧義誰顧形烈士不忘死所死在忠貞咄嗟狥權子翕習猶趨榮我歌非悼死所悼時世情",
    "author": "栁宗元"
  },
  {
    "id": 128142,
    "uid": "line-37-73",
    "chapter": "卷三十七",
    "chapternum": 37,
    "charstyle": "古體詩",
    "linenum": 73,
    "type": "标题",
    "linetype": "title",
    "content": "旦擕謝山人至愚池",
    "author": "栁宗元"
  },
  {
    "id": 128143,
    "uid": "line-37-74",
    "chapter": "卷三十七",
    "chapternum": 37,
    "charstyle": "古體詩",
    "linenum": 74,
    "type": "内容",
    "linetype": "content",
    "content": "新沐換輕幘曉池風露清自諧塵外意况與幽人行霞散衆山迥天髙數雁鳴機心付當路聊適羲皇情",
    "author": "栁宗元"
  },
  {
    "id": 128144,
    "uid": "line-37-75",
    "chapter": "卷三十七",
    "chapternum": 37,
    "charstyle": "古體詩",
    "linenum": 75,
    "type": "标题",
    "linetype": "title",
    "content": "首春逢耕者",
    "author": "栁宗元"
  },
  {
    "id": 128145,
    "uid": "line-37-76",
    "chapter": "卷三十七",
    "chapternum": 37,
    "charstyle": "古體詩",
    "linenum": 76,
    "type": "内容",
    "linetype": "content",
    "content": "南楚春候早餘寒已滋榮土膏釋原野百蟄競所營綴景未及郊穡人先耦耕園林幽鳥囀渚澤新泉清農事誠素務羈囚阻平生故池想蕪沒遺畆當榛荆慕隱既有繫圖功遂無成聊從田父言欵曲陳此情眷然撫耒耜回首烟雲横",
    "author": "栁宗元"
  },
  {
    "id": 128146,
    "uid": "line-37-77",
    "chapter": "卷三十七",
    "chapternum": 37,
    "charstyle": "古體詩",
    "linenum": 77,
    "type": "标题",
    "linetype": "title",
    "content": "溪居",
    "author": "栁宗元"
  },
  {
    "id": 128147,
    "uid": "line-37-78",
    "chapter": "卷三十七",
    "chapternum": 37,
    "charstyle": "古體詩",
    "linenum": 78,
    "type": "内容",
    "linetype": "content",
    "content": "久為簪組累幸此南夷謫閒依農圃鄰偶似山林客曉耕翻露草夜榜響溪石來往不逢人長歌楚天碧",
    "author": "栁宗元"
  },
  {
    "id": 128148,
    "uid": "line-37-79",
    "chapter": "卷三十七",
    "chapternum": 37,
    "charstyle": "古體詩",
    "linenum": 79,
    "type": "标题",
    "linetype": "title",
    "content": "郊居嵗暮",
    "author": "栁宗元"
  },
  {
    "id": 128149,
    "uid": "line-37-80",
    "chapter": "卷三十七",
    "chapternum": 37,
    "charstyle": "古體詩",
    "linenum": 80,
    "type": "内容",
    "linetype": "content",
    "content": "屏居負山郭嵗暮驚離索野迥樵唱來庭空燒燼落世紛因事逺心賞隨年薄黙黙諒何為徒成今與昨",
    "author": "栁宗元"
  },
  {
    "id": 128150,
    "uid": "line-37-81",
    "chapter": "卷三十七",
    "chapternum": 37,
    "charstyle": "古體詩",
    "linenum": 81,
    "type": "标题",
    "linetype": "title",
    "content": "秋曉行南谷經荒村",
    "author": "栁宗元"
  },
  {
    "id": 128151,
    "uid": "line-37-82",
    "chapter": "卷三十七",
    "chapternum": 37,
    "charstyle": "古體詩",
    "linenum": 82,
    "type": "内容",
    "linetype": "content",
    "content": "杪秋霜露重晨起行幽谷黄葉覆溪橋荒村唯古木寒花疎寂厯幽泉微斷續機心久已忘何事驚麋鹿",
    "author": "栁宗元"
  },
  {
    "id": 128152,
    "uid": "line-37-83",
    "chapter": "卷三十七",
    "chapternum": 37,
    "charstyle": "古體詩",
    "linenum": 83,
    "type": "标题",
    "linetype": "title",
    "content": "雨後曉行獨至愚溪北池",
    "author": "栁宗元"
  },
  {
    "id": 128153,
    "uid": "line-37-84",
    "chapter": "卷三十七",
    "chapternum": 37,
    "charstyle": "古體詩",
    "linenum": 84,
    "type": "内容",
    "linetype": "content",
    "content": "宿雲散洲渚曉日明村塢髙樹臨清池風驚夜來雨予心適無事偶此成賔主",
    "author": "栁宗元"
  },
  {
    "id": 128154,
    "uid": "line-37-85",
    "chapter": "卷三十七",
    "chapternum": 37,
    "charstyle": "古體詩",
    "linenum": 85,
    "type": "标题",
    "linetype": "title",
    "content": "中夜起望西園值月上",
    "author": "栁宗元"
  },
  {
    "id": 128155,
    "uid": "line-37-86",
    "chapter": "卷三十七",
    "chapternum": 37,
    "charstyle": "古體詩",
    "linenum": 86,
    "type": "内容",
    "linetype": "content",
    "content": "覺聞繁露墜開户臨西園寒月上東嶺冷冷疎竹根石泉逺逾響山鳥時一喧倚楹遂至旦寂寞將何言",
    "author": "栁宗元"
  },
  {
    "id": 128156,
    "uid": "line-37-87",
    "chapter": "卷三十七",
    "chapternum": 37,
    "charstyle": "古體詩",
    "linenum": 87,
    "type": "标题",
    "linetype": "title",
    "content": "零陵春望",
    "author": "栁宗元"
  },
  {
    "id": 128157,
    "uid": "line-37-88",
    "chapter": "卷三十七",
    "chapternum": 37,
    "charstyle": "古體詩",
    "linenum": 88,
    "type": "内容",
    "linetype": "content",
    "content": "平野春草緑曉鶯啼逺林日晴瀟湘渚雲斷岣嶁岑仙駕不可望世途非所任凝情空景慕萬里蒼梧隂",
    "author": "栁宗元"
  },
  {
    "id": 128158,
    "uid": "line-37-89",
    "chapter": "卷三十七",
    "chapternum": 37,
    "charstyle": "古體詩",
    "linenum": 89,
    "type": "标题",
    "linetype": "title",
    "content": "法華寺西亭夜飲",
    "author": "栁宗元"
  },
  {
    "id": 128159,
    "uid": "line-37-90",
    "chapter": "卷三十七",
    "chapternum": 37,
    "charstyle": "古體詩",
    "linenum": 90,
    "type": "内容",
    "linetype": "content",
    "content": "祇樹夕陽亭共傾三昧酒露暗水連堦月明花覆牖莫厭罇前醉相看未白首",
    "author": "栁宗元"
  },
  {
    "id": 128160,
    "uid": "line-37-91",
    "chapter": "卷三十七",
    "chapternum": 37,
    "charstyle": "古體詩",
    "linenum": 91,
    "type": "标题",
    "linetype": "title",
    "content": "茒簷下始栽竹",
    "author": "栁宗元"
  },
  {
    "id": 128161,
    "uid": "line-37-92",
    "chapter": "卷三十七",
    "chapternum": 37,
    "charstyle": "古體詩",
    "linenum": 92,
    "type": "内容",
    "linetype": "content",
    "content": "瘴茒葺為宇溽暑恒侵肌適有重膇疾蒸鬱寧所宜東鄰幸導我樹竹邀涼颸欣然愜吾志荷鍤西巖陲楚壤多怪石墾鑿力巳疲江風忽云暮輿曳還相追蕭瑟過極浦旖旎附幽墀貞根期永固貽爾寒泉滋夜窗遂不掩羽扇寧復持清泠集濃露枕簟凄已知網蟲依宻葉曉禽棲迥枝豈伊紛囂間重以心慮怡嘉爾亭亭質自逺棄幽期不見野蔓草蓊蔚有華姿諒無凌寒色豈與青山辭",
    "author": "栁宗元"
  },
  {
    "id": 128162,
    "uid": "line-37-93",
    "chapter": "卷三十七",
    "chapternum": 37,
    "charstyle": "古體詩",
    "linenum": 93,
    "type": "标题",
    "linetype": "title",
    "content": "種仙靈毗",
    "author": "栁宗元"
  },
  {
    "id": 128163,
    "uid": "line-37-94",
    "chapter": "卷三十七",
    "chapternum": 37,
    "charstyle": "古體詩",
    "linenum": 94,
    "type": "内容",
    "linetype": "content",
    "content": "窮陋闕自養癘氣劇囂煩隆冬乏霜霰日夕南風温杖藜下庭際曳踵不及門門有埜田吏慰我飄零魂及言有靈藥近在湘西原服之不盈旬蹩𨇨皆騰鶱笑忭前即吏為我擢其根蔚蔚遂充庭英翹忽巳繁晨起自採曝杵臼通夜喧靈和理内藏攻疾貴自源壅覆逃積霧神舒委餘暄竒功茍可徵寧復資蘭蓀我聞畸人術一氣中夜存能令深深息呼吸還歸跟疎放固難效且以藥餌論痿者不忘起窮者寧復言神哉輔吾足幸及兒女奔",
    "author": "栁宗元"
  },
  {
    "id": 128164,
    "uid": "line-37-95",
    "chapter": "卷三十七",
    "chapternum": 37,
    "charstyle": "古體詩",
    "linenum": 95,
    "type": "标题",
    "linetype": "title",
    "content": "種术",
    "author": "栁宗元"
  },
  {
    "id": 128165,
    "uid": "line-37-96",
    "chapter": "卷三十七",
    "chapternum": 37,
    "charstyle": "古體詩",
    "linenum": 96,
    "type": "内容",
    "linetype": "content",
    "content": "守閒事服餌採术東山阿東山幽且阻疲𦬼煩經過戒徒斸靈根封植閟天和違爾澗底石徹我庭中莎土膏滋玄液松露墜繁柯南東自成畆繚繞紛相羅晨歩佳色媚夜眠幽氣多離憂茍可怡孰能知其他㸑竹茹芳葉寧慮瘵與瘥留連樹蕙辭婉娩採薇歌悟拙甘自足激清愧同波單豹且理内髙門復如何",
    "author": "栁宗元"
  },
  {
    "id": 128166,
    "uid": "line-37-97",
    "chapter": "卷三十七",
    "chapternum": 37,
    "charstyle": "古體詩",
    "linenum": 97,
    "type": "标题",
    "linetype": "title",
    "content": "早梅",
    "author": "栁宗元"
  },
  {
    "id": 128167,
    "uid": "line-37-98",
    "chapter": "卷三十七",
    "chapternum": 37,
    "charstyle": "古體詩",
    "linenum": 98,
    "type": "内容",
    "linetype": "content",
    "content": "早梅發髙樹迥映楚天碧朔吹飄夜香繁霜滋曉日欲為萬里贈杳杳山水隔寒英坐銷落何用慰逺客",
    "author": "栁宗元"
  },
  {
    "id": 128168,
    "uid": "line-37-99",
    "chapter": "卷三十七",
    "chapternum": 37,
    "charstyle": "古體詩",
    "linenum": 99,
    "type": "标题",
    "linetype": "title",
    "content": "禪堂",
    "author": "栁宗元"
  },
  {
    "id": 128169,
    "uid": "line-37-100",
    "chapter": "卷三十七",
    "chapternum": 37,
    "charstyle": "古體詩",
    "linenum": 100,
    "type": "内容",
    "linetype": "content",
    "content": "發地結菁茒團團抱虚白山花落幽户中有忘機客渉有本非取照空不待析萬籟俱縁生窅然喧中寂心境本同如鳥飛無遺跡",
    "author": "栁宗元"
  },
  {
    "id": 128170,
    "uid": "line-37-101",
    "chapter": "卷三十七",
    "chapternum": 37,
    "charstyle": "古體詩",
    "linenum": 101,
    "type": "标题",
    "linetype": "title",
    "content": "田家",
    "author": "栁宗元"
  },
  {
    "id": 128171,
    "uid": "line-37-102",
    "chapter": "卷三十七",
    "chapternum": 37,
    "charstyle": "古體詩",
    "linenum": 102,
    "type": "内容组合",
    "linetype": "contentgroup",
    "content": "",
    "author": "栁宗元"
  },
  {
    "id": 128172,
    "uid": "line-37-103",
    "chapter": "卷三十七",
    "chapternum": 37,
    "charstyle": "古體詩",
    "linenum": 103,
    "type": "内容",
    "linetype": "content",
    "content": "蓐食狥所務驅牛向東阡雞鳴村巷白夜色歸暮田札札耒耜聲飛飛來烏鳶竭兹筋力事持用窮嵗年盡輸助徭役聊就空自眠子孫日已長世世還復然",
    "author": "栁宗元"
  },
  {
    "id": 128173,
    "uid": "line-37-104",
    "chapter": "卷三十七",
    "chapternum": 37,
    "charstyle": "古體詩",
    "linenum": 104,
    "type": "内容",
    "linetype": "content",
    "content": "籬落隔煙火農談四鄰夕庭際秋蟲鳴疎麻方寂厯蠶絲盡輸税機杼空倚壁里胥夜經過雞黍事筵席各言官長峻文字多督責東鄉後租期車轂陷泥澤公門少推恕鞭扑恣狼籍努力慎經營肌膚真可惜迎新在此嵗唯恐踵前跡",
    "author": "栁宗元"
  },
  {
    "id": 128174,
    "uid": "line-37-105",
    "chapter": "卷三十七",
    "chapternum": 37,
    "charstyle": "古體詩",
    "linenum": 105,
    "type": "内容",
    "linetype": "content",
    "content": "古道饒蒺藜縈迴古城曲蓼花被堤岸陂水寒更渌是時収穫竟落日多樵牧風髙榆栁疎霜重棃棗熟行人迷去住野馬競棲宿田翁笑相念昏黒慎原陸今年幸少豐無厭饘與粥",
    "author": "栁宗元"
  },
  {
    "id": 128175,
    "uid": "line-37-106",
    "chapter": "卷三十七",
    "chapternum": 37,
    "charstyle": "古體詩",
    "linenum": 106,
    "type": "内容组合",
    "linetype": "contentgroup",
    "content": "",
    "author": "栁宗元"
  },
  {
    "id": 128176,
    "uid": "line-37-107",
    "chapter": "卷三十七",
    "chapternum": 37,
    "charstyle": "古體詩",
    "linenum": 107,
    "type": "标题",
    "linetype": "title",
    "content": "飲酒",
    "author": "栁宗元"
  },
  {
    "id": 128177,
    "uid": "line-37-108",
    "chapter": "卷三十七",
    "chapternum": 37,
    "charstyle": "古體詩",
    "linenum": 108,
    "type": "内容",
    "linetype": "content",
    "content": "今旦少愉樂起坐開清樽舉觴酹先酒為我驅憂煩須㬰心自殊頓覺天地暄連山變幽晦緑水函晏温藹藹南郭門樹木一何繁清隂可自庇竟夕聞佳言盡醉無復辭偃卧有芳蓀彼哉晉楚富此道未必存",
    "author": "栁宗元"
  },
  {
    "id": 128178,
    "uid": "line-37-109",
    "chapter": "卷三十七",
    "chapternum": 37,
    "charstyle": "古體詩",
    "linenum": 109,
    "type": "标题",
    "linetype": "title",
    "content": "讀書",
    "author": "栁宗元"
  },
  {
    "id": 128179,
    "uid": "line-37-110",
    "chapter": "卷三十七",
    "chapternum": 37,
    "charstyle": "古體詩",
    "linenum": 110,
    "type": "内容",
    "linetype": "content",
    "content": "幽沈謝世事俛黙窺唐虞上下觀古今起伏千萬途遇欣或自笑感戚亦以吁縹帙各舒散前後互相逾瘴痾擾靈府日與往昔殊臨文作了了徹卷兀若無竟夕誰與言但與竹素俱倦極更倒卧熟寐乃一蘇欠伸展肢體吟咏心自愉得意適其適非願為世儒道盡即閉口蕭散捐囚拘巧者為我拙智者為我愚書史足自悦安用勤與劬貴爾六尺軀勿為名所驅",
    "author": "栁宗元"
  },
  {
    "id": 128180,
    "uid": "line-37-111",
    "chapter": "卷三十七",
    "chapternum": 37,
    "charstyle": "古體詩",
    "linenum": 111,
    "type": "标题",
    "linetype": "title",
    "content": "感遇",
    "author": "栁宗元"
  },
  {
    "id": 128181,
    "uid": "line-37-112",
    "chapter": "卷三十七",
    "chapternum": 37,
    "charstyle": "古體詩",
    "linenum": 112,
    "type": "内容",
    "linetype": "content",
    "content": "旭日照寒埜鸒斯起蒿萊啁啾有餘樂飛舞西陵隈迴風旦夕至零葉萎陳荄所棲不足恃鷹隼縱横來",
    "author": "栁宗元"
  },
  {
    "id": 128182,
    "uid": "line-37-113",
    "chapter": "卷三十七",
    "chapternum": 37,
    "charstyle": "古體詩",
    "linenum": 113,
    "type": "标题",
    "linetype": "title",
    "content": "掩役夫張進骸",
    "author": "栁宗元"
  },
  {
    "id": 128183,
    "uid": "line-37-114",
    "chapter": "卷三十七",
    "chapternum": 37,
    "charstyle": "古體詩",
    "linenum": 114,
    "type": "内容",
    "linetype": "content",
    "content": "生死悠悠爾一氣聚散之偶來紛喜怒奄忽已復辭為役孰賤辱為貴非神竒一朝纊息定枯朽無妍媸生平勤皁櫪剉秣不告疲既死給槥櫝𦵏之東山基奈何值崩湍蕩析臨路陲髐然暴百骸散亂不復支從者幸告余睠之涓然悲猫䑕獲迎祭犬馬有蓋帷佇立唁爾魂豈復識此為畚鍤載埋瘞溝瀆䕶其危我心得所安不謂爾有知掩骼著春令兹焉適其時及物非吾事聊且顧爾私",
    "author": "栁宗元"
  },
  {
    "id": 128184,
    "uid": "line-37-115",
    "chapter": "卷三十七",
    "chapternum": 37,
    "charstyle": "古體詩",
    "linenum": 115,
    "type": "标题",
    "linetype": "title",
    "content": "古東門行",
    "author": "栁宗元"
  },
  {
    "id": 128185,
    "uid": "line-37-116",
    "chapter": "卷三十七",
    "chapternum": 37,
    "charstyle": "古體詩",
    "linenum": 116,
    "type": "内容",
    "linetype": "content",
    "content": "漢家三十六將軍東方雷動横陣雲雞鳴函谷客如霧貎同心異不可數赤丸夜語飛電光徼廵司隸眼如羊當街一叱百吏走馮敬胷中函匕首凶徒側耳潛愜心悍臣破膽皆杜口魏王卧内藏兵符子西掩袂真無辜羌胡轂下一朝起敵國舟中非所擬安陵誰辨削礪功韓國詎明深井里絶䑋斷骨那下補萬金寵贈不如土〈諷當時盜殺武元衡事〉",
    "author": "栁宗元"
  },
  {
    "id": 128186,
    "uid": "line-37-117",
    "chapter": "卷三十七",
    "chapternum": 37,
    "charstyle": "古體詩",
    "linenum": 117,
    "type": "标题",
    "linetype": "title",
    "content": "寄韋珩",
    "author": "栁宗元"
  },
  {
    "id": 128187,
    "uid": "line-37-118",
    "chapter": "卷三十七",
    "chapternum": 37,
    "charstyle": "古體詩",
    "linenum": 118,
    "type": "内容",
    "linetype": "content",
    "content": "初拜栁州出東郊道旁相送皆賢豪迴眸炫晃别羣玉獨赴異域穿蓬蒿炎煙六月咽口鼻胸鳴肩舉不可逃桂州西南又千里灕水鬭石麻蘭髙隂森野葛交蔽日懸蛇結虺如蒲萄到官數宿賊滿埜縛壯殺老啼且號饑行夜坐設方畧籠銅枹鼓手所操竒瘡釘骨狀如箭鬼手脱命爭纎毫今年噬毒得霍疾支心攪腹㦸與刀邇來氣少筋骨露蒼白瀄汩盈顚毛君今矻矻又竄逐辭賦巳復窮詩騷神兵廟畧頻破虜四溟不日清風濤聖恩儻忽念行葦十年踐蹈久巳勞幸因解網入鳥獸畢命江海終遊遨願言未果身益老起望東北心滔滔",
    "author": "栁宗元"
  },
  {
    "id": 128188,
    "uid": "line-37-119",
    "chapter": "卷三十七",
    "chapternum": 37,
    "charstyle": "古體詩",
    "linenum": 119,
    "type": "标题",
    "linetype": "title",
    "content": "行路難",
    "author": "栁宗元"
  },
  {
    "id": 128189,
    "uid": "line-37-120",
    "chapter": "卷三十七",
    "chapternum": 37,
    "charstyle": "古體詩",
    "linenum": 120,
    "type": "内容组合",
    "linetype": "contentgroup",
    "content": "",
    "author": "栁宗元"
  },
  {
    "id": 128190,
    "uid": "line-37-121",
    "chapter": "卷三十七",
    "chapternum": 37,
    "charstyle": "古體詩",
    "linenum": 121,
    "type": "内容",
    "linetype": "content",
    "content": "君不見夸父逐日窺虞淵跳踉北海超崑崙披霄决漢出沆漭瞥裂左右遺星辰須臾力盡道渇死狐䑕蜂蟻爭噬吞北方竫人長九寸開口抵掌更笑喧啾啾飲食滴與粒生死亦足終天年睢盱大志少成遂坐使兒女相悲憐",
    "author": "栁宗元"
  },
  {
    "id": 128191,
    "uid": "line-37-122",
    "chapter": "卷三十七",
    "chapternum": 37,
    "charstyle": "古體詩",
    "linenum": 122,
    "type": "内容",
    "linetype": "content",
    "content": "飛雪斷道氷成梁侯家熾炭雕玉房蟠龍吐耀虎喙張熊蹲豹躑爭低昻攅巒叢崿射朱光丹霞翠霧飄竒香美人四向迴明璫雪山氷谷晞太陽星躔奔走不得止奄忽雙燕棲虹梁風臺露榭生光飾死灰棄置參與商盛時一去貴反賤桃笙葵扇安可常",
    "author": "栁宗元"
  },
  {
    "id": 128192,
    "uid": "line-37-123",
    "chapter": "卷三十七",
    "chapternum": 37,
    "charstyle": "古體詩",
    "linenum": 123,
    "type": "内容组合",
    "linetype": "contentgroup",
    "content": "",
    "author": "栁宗元"
  },
  {
    "id": 128193,
    "uid": "line-37-124",
    "chapter": "卷三十七",
    "chapternum": 37,
    "charstyle": "古體詩",
    "linenum": 124,
    "type": "标题",
    "linetype": "title",
    "content": "跂烏詞",
    "author": "栁宗元"
  },
  {
    "id": 128194,
    "uid": "line-37-125",
    "chapter": "卷三十七",
    "chapternum": 37,
    "charstyle": "古體詩",
    "linenum": 125,
    "type": "内容",
    "linetype": "content",
    "content": "城上日出羣烏飛鵶鵶爭赴朝陽枝刷毛伸翼和且樂爾獨落魄今何為無乃慕髙近白日三足妒爾令爾疾無乃饑啼走道旁貪鮮攫肉人所傷翹肖獨足下叢薄口銜低枝始能躍還顧泥塗畏螻蟻仰看棟梁防燕雀左右六翮利如刀踊身失勢不得髙支離無趾猶自免努力低飛逃後患",
    "author": "栁宗元"
  },
  {
    "id": 128195,
    "uid": "line-37-126",
    "chapter": "卷三十七",
    "chapternum": 37,
    "charstyle": "古體詩",
    "linenum": 126,
    "type": "标题",
    "linetype": "title",
    "content": "放鷓鴣詞",
    "author": "栁宗元"
  },
  {
    "id": 128196,
    "uid": "line-37-127",
    "chapter": "卷三十七",
    "chapternum": 37,
    "charstyle": "古體詩",
    "linenum": 127,
    "type": "内容",
    "linetype": "content",
    "content": "楚越有鳥甘且腴嘲嘲自鳴為鷓鴣狥媒得食不復慮機械潛發罹罝罦羽毛摧折觸籠籞煙火煽赫驚庖厨鼎前芍藥調五味膳夫攘腕左右視齊王不忍觳觫牛簡子亦放邯鄲鳩二子得意猶念此况我萬里為孤囚破籠展翅當逺去同類相呼莫相顧",
    "author": "栁宗元"
  },
  {
    "id": 128197,
    "uid": "line-37-128",
    "chapter": "卷三十七",
    "chapternum": 37,
    "charstyle": "古體詩",
    "linenum": 128,
    "type": "标题",
    "linetype": "title",
    "content": "聞黄鸝",
    "author": "栁宗元"
  },
  {
    "id": 128198,
    "uid": "line-37-129",
    "chapter": "卷三十七",
    "chapternum": 37,
    "charstyle": "古體詩",
    "linenum": 129,
    "type": "内容",
    "linetype": "content",
    "content": "倦聞子規朝暮聲不意忽有黄鸝鳴一聲夢斷楚江曲滿眼故園春意生目極千里無山河麥芒際天揺青波王畿優本少賦役務閒酒熟饒經過此時晴煙最深處舍南巷北遥相語翻日迥度昆明飛凌風邪看細栁翥我今誤落千萬山身同傖人不思還鄉禽何事亦來此令我生心憶桑梓閉聲迴翅歸務速西林紫椹行當熟",
    "author": "栁宗元"
  },
  {
    "id": 128199,
    "uid": "line-37-130",
    "chapter": "卷三十七",
    "chapternum": 37,
    "charstyle": "古體詩",
    "linenum": 130,
    "type": "标题",
    "linetype": "title",
    "content": "楊白花",
    "author": "栁宗元"
  },
  {
    "id": 128200,
    "uid": "line-37-131",
    "chapter": "卷三十七",
    "chapternum": 37,
    "charstyle": "古體詩",
    "linenum": 131,
    "type": "内容",
    "linetype": "content",
    "content": "楊白花風吹渡江水坐令宫樹無顔色揺蕩春光千萬里茫茫曉日下長秋哀歌未斷城鴉起",
    "author": "栁宗元"
  },
  {
    "id": 128201,
    "uid": "line-37-132",
    "chapter": "卷三十七",
    "chapternum": 37,
    "charstyle": "古體詩",
    "linenum": 132,
    "type": "标题",
    "linetype": "title",
    "content": "漁翁",
    "author": "栁宗元"
  },
  {
    "id": 128202,
    "uid": "line-37-133",
    "chapter": "卷三十七",
    "chapternum": 37,
    "charstyle": "古體詩",
    "linenum": 133,
    "type": "内容",
    "linetype": "content",
    "content": "漁翁夜傍西巖宿曉汲清湘燃楚竹煙消日出不見人欸乃一聲山水緑迴看天際下中流巖上無心雲相逐",
    "author": "栁宗元"
  },
  {
    "id": 128203,
    "uid": "line-37-134",
    "chapter": "卷三十七",
    "chapternum": 37,
    "charstyle": "近體詩",
    "linenum": 134,
    "type": "古近体",
    "linetype": "charstyle",
    "content": "近體詩",
    "author": "栁宗元"
  },
  {
    "id": 128204,
    "uid": "line-37-135",
    "chapter": "卷三十七",
    "chapternum": 37,
    "charstyle": "近體詩",
    "linenum": 135,
    "type": "标题",
    "linetype": "title",
    "content": "梅雨",
    "author": "栁宗元"
  },
  {
    "id": 128205,
    "uid": "line-37-136",
    "chapter": "卷三十七",
    "chapternum": 37,
    "charstyle": "近體詩",
    "linenum": 136,
    "type": "内容",
    "linetype": "content",
    "content": "梅實迎時雨蒼茫值晩春愁深楚猿夜夢斷越雞晨海霧連南極江雲暗北津素衣今盡化非為帝京塵",
    "author": "栁宗元"
  },
  {
    "id": 128206,
    "uid": "line-37-137",
    "chapter": "卷三十七",
    "chapternum": 37,
    "charstyle": "近體詩",
    "linenum": 137,
    "type": "标题",
    "linetype": "title",
    "content": "同劉二十八院長述舊言懐感時書事奉寄澧州張員外使君五十二韻之作因其韻増至八十通贈二君子",
    "author": "栁宗元"
  },
  {
    "id": 128207,
    "uid": "line-37-138",
    "chapter": "卷三十七",
    "chapternum": 37,
    "charstyle": "近體詩",
    "linenum": 138,
    "type": "内容",
    "linetype": "content",
    "content": "弱嵗遊玄圃先容幸棄瑕名勞長者記文許後生誇鷃翼嘗披隼蓬心類倚麻繼酬天禄署俱尉甸侯家憲府初収迹丹墀共拜嘉分行參瑞獸傳㸃亂宫鴉執簡寧循枉持書毎去邪鸞凰標魏闕熊虎負崇牙辨色空相顧傾心自不譁金爐仄流月紫殿啟晨赮未竟遷喬樂俄成失路嗟還如渡遼水更似謫長沙别怨秦城暮途窮越嶺斜訟庭閒枳棘候吏逐麋䴥三載皇恩暢千年聖厯遐朝宗延駕海師役罷梁溠京邑搜貞幹南宫歩渥洼世惟材是梓人仰驥中驊歘刺苖人地仍逾贑石崖禮容垂㻫琫戍備響錏鍜寵即郎官舊威從太守加建旟翻鷙鳥負弩繞文虵冊府榮八命中闈盛六珈𡧓隨胡質矯方惡馬融奢褒德符新換懐仁道併遮俗嫌龍節晩朝訝介圭賖禹貢輸苞匭周官賦秉秅雄風吞七澤異産控三巴即事觀農稼因時展物華秋原被蘭葉春渚漲桃花令肅軍無擾程懸市禁貰不應虞竭澤寧復歎棲苴蹀𨇾騶先駕籠銅鼓報衙染毫東國素濡印錦溪砂貨積舟難泊人歸山倍畬呉歈工折栁楚舞舊傳芭隱几松為曲傾罇石作汙寒初榮橘柚夏首薦枇杷祀變荆巫禱風移魯婦髽巳聞施愷悌還覩正竒衺慕友慚連璧言姻喜附葭沈埋全死地流落半生涯入郡𦝫恒折逢人手盡义敢辭親恥汙惟恐長疵瘕善幻迷氷火齊諧笑栢塗東門牛屢飯中散蝨空爬逸戲看猿鬭殊音辨馬撾渚行狐作㜸林宿鳥為𣩈同病憂能老新聲厲似姱豈知千仞墜秖為一毫差守道甘長絶明心欲自𠜲貯愁聽夜雨隔淚數殘葩梟族音常聒豺羣喙競呀岸蘆翻毒蜃磎竹鬭狂犘野鶩行看弋溪魚或共扠瘴氛恒積潤訛火亟生煆耳靜煩喧蟻魂驚怯怒蛙風枝散陳葉霜蔓綖寒𤓰霧宻前山桂氷枯曲沼蕸思鄉比莊舄遯世遇眭夸漁舍茨荒草村橋卧古槎御寒衾用𦋺挹水勺仍椰窗蠧惟潛蝎甍涎競綴蝸引泉開故竇䕶藥插新笆樹怪花因槲蟲憐目待蝦驟歌喉易嗄饒醉鼻成皻曳捶牽羸馬垂蓑牧艾豭巳看能類鼈猶訝雉為鷨誰采中原菽徒巾下澤車俚兒供苦筍傖父饋酸樝勸筞扶危杖邀持當酒茶道流徵短褐禪客㑹袈裟香飯舂菰米珍蔬折五茄方期飲甘露更欲吸流霞屋䑕從穿穴林狙任攫拏春衫裁白紵朝㡌掛烏紗屢歎恢恢網頻揺肅肅罝衰榮因蓂莢盈缺幾蝦蟇路識溝邊栁城聞隴上笳共思捐珮處千騎擁青緺",
    "author": "栁宗元"
  },
  {
    "id": 128208,
    "uid": "line-37-139",
    "chapter": "卷三十七",
    "chapternum": 37,
    "charstyle": "近體詩",
    "linenum": 139,
    "type": "标题",
    "linetype": "title",
    "content": "酬婁秀才寓居開元寺早秋月夜病中見寄",
    "author": "栁宗元"
  },
  {
    "id": 128209,
    "uid": "line-37-140",
    "chapter": "卷三十七",
    "chapternum": 37,
    "charstyle": "近體詩",
    "linenum": 140,
    "type": "内容",
    "linetype": "content",
    "content": "客有故園思瀟湘生夜愁病依居士室夢繞羽人丘味道憐知止遺名得自求壁空殘月曙門掩候蟲秋謬委雙金重難徵雜佩酬碧霄無枉路徒此助離憂",
    "author": "栁宗元"
  },
  {
    "id": 128210,
    "uid": "line-37-141",
    "chapter": "卷三十七",
    "chapternum": 37,
    "charstyle": "近體詩",
    "linenum": 141,
    "type": "标题",
    "linetype": "title",
    "content": "韋使君黄溪祈雨見召從行至祠下口號",
    "author": "栁宗元"
  },
  {
    "id": 128211,
    "uid": "line-37-142",
    "chapter": "卷三十七",
    "chapternum": 37,
    "charstyle": "近體詩",
    "linenum": 142,
    "type": "内容",
    "linetype": "content",
    "content": "驕陽愆嵗事良牧念菑畬列騎低殘月鳴笳度碧虚稍窮樵客路遥駐野人居谷口寒流淨叢祠古木疎焚香秋霧濕奠玉曉光初肹蠁巫言報精誠禮物餘惠風仍偃草靈雨㑹隨車俊罪非真吏翻慚奉簡書",
    "author": "栁宗元"
  },
  {
    "id": 128212,
    "uid": "line-37-143",
    "chapter": "卷三十七",
    "chapternum": 37,
    "charstyle": "近體詩",
    "linenum": 143,
    "type": "标题",
    "linetype": "title",
    "content": "楊尚書寄郴筆知是小生本様令更商㩁使盡其功輒獻長句",
    "author": "栁宗元"
  },
  {
    "id": 128213,
    "uid": "line-37-144",
    "chapter": "卷三十七",
    "chapternum": 37,
    "charstyle": "近體詩",
    "linenum": 144,
    "type": "内容",
    "linetype": "content",
    "content": "截玉銛錐作妙形貯雲含霧到南溟尚書舊用裁天詔内史新將冩道經曲藝豈能禆損益微辭秖欲播芳馨桂陽卿月光輝徧毫末應傳顧兔靈",
    "author": "栁宗元"
  },
  {
    "id": 128214,
    "uid": "line-37-145",
    "chapter": "卷三十七",
    "chapternum": 37,
    "charstyle": "近體詩",
    "linenum": 145,
    "type": "标题",
    "linetype": "title",
    "content": "登桞州城樓寄漳汀封連四州",
    "author": "栁宗元"
  },
  {
    "id": 128215,
    "uid": "line-37-146",
    "chapter": "卷三十七",
    "chapternum": 37,
    "charstyle": "近體詩",
    "linenum": 146,
    "type": "内容",
    "linetype": "content",
    "content": "城上髙樓接大荒海天愁思正茫茫驚風亂颭芙蓉水宻雨斜侵薜荔墻嶺樹重遮千里目江流曲似九迴腸共來百越文身地猶自音書滯一鄉",
    "author": "栁宗元"
  },
  {
    "id": 128216,
    "uid": "line-37-147",
    "chapter": "卷三十七",
    "chapternum": 37,
    "charstyle": "近體詩",
    "linenum": 147,
    "type": "标题",
    "linetype": "title",
    "content": "栁州寄丈人周韶州",
    "author": "栁宗元"
  },
  {
    "id": 128217,
    "uid": "line-37-148",
    "chapter": "卷三十七",
    "chapternum": 37,
    "charstyle": "近體詩",
    "linenum": 148,
    "type": "内容",
    "linetype": "content",
    "content": "越絶孤城千萬峯空齋不語坐髙舂印文生緑經旬合硯匣留塵盡日封梅嶺寒煙藏翡翠桂江秋水露鰅鱅丈人本自忘機事為想年來憔悴容",
    "author": "栁宗元"
  },
  {
    "id": 128218,
    "uid": "line-37-149",
    "chapter": "卷三十七",
    "chapternum": 37,
    "charstyle": "近體詩",
    "linenum": 149,
    "type": "标题",
    "linetype": "title",
    "content": "得盧衡州書因以詩寄",
    "author": "栁宗元"
  },
  {
    "id": 128219,
    "uid": "line-37-150",
    "chapter": "卷三十七",
    "chapternum": 37,
    "charstyle": "近體詩",
    "linenum": 150,
    "type": "内容",
    "linetype": "content",
    "content": "臨蒸且莫歎炎方為報秋來雁幾行林邑東迴山似㦸䍧牱南下水如湯蒹葭淅瀝含秋霧橘柚玲瓏透夕陽非是白蘋洲畔客還將逺意問瀟湘",
    "author": "栁宗元"
  },
  {
    "id": 128220,
    "uid": "line-37-151",
    "chapter": "卷三十七",
    "chapternum": 37,
    "charstyle": "近體詩",
    "linenum": 151,
    "type": "标题",
    "linetype": "title",
    "content": "嶺江南行",
    "author": "栁宗元"
  },
  {
    "id": 128221,
    "uid": "line-37-152",
    "chapter": "卷三十七",
    "chapternum": 37,
    "charstyle": "近體詩",
    "linenum": 152,
    "type": "内容",
    "linetype": "content",
    "content": "瘴江南去入雲煙望盡黄茒是海邊山腹雨晴添象跡潭心日暖長蛟涎射工巧伺遊人影颶母偏驚旅客船從此憂來非一事豈容華髪待流年",
    "author": "栁宗元"
  },
  {
    "id": 128222,
    "uid": "line-37-153",
    "chapter": "卷三十七",
    "chapternum": 37,
    "charstyle": "近體詩",
    "linenum": 153,
    "type": "标题",
    "linetype": "title",
    "content": "栁州峒岷",
    "author": "栁宗元"
  },
  {
    "id": 128223,
    "uid": "line-37-154",
    "chapter": "卷三十七",
    "chapternum": 37,
    "charstyle": "近體詩",
    "linenum": 154,
    "type": "内容",
    "linetype": "content",
    "content": "郡城南下接通津異服殊音不可親青篛裹鹽歸峒客緑荷包飯趂虛人鵞毛禦臘縫山𦋺雞骨占年拜水神愁向公庭問重譯欲投章甫作文身",
    "author": "栁宗元"
  },
  {
    "id": 128224,
    "uid": "line-37-155",
    "chapter": "卷三十七",
    "chapternum": 37,
    "charstyle": "近體詩",
    "linenum": 155,
    "type": "标题",
    "linetype": "title",
    "content": "别舍弟宗一",
    "author": "栁宗元"
  },
  {
    "id": 128225,
    "uid": "line-37-156",
    "chapter": "卷三十七",
    "chapternum": 37,
    "charstyle": "近體詩",
    "linenum": 156,
    "type": "内容",
    "linetype": "content",
    "content": "零落殘紅倍黯然雙垂别淚越江邊一身去國六千里萬死投荒十二年桂嶺瘴來雲似墨洞庭春盡水如天欲知此後相思夢長在荆門郢樹煙",
    "author": "栁宗元"
  },
  {
    "id": 128226,
    "uid": "line-37-157",
    "chapter": "卷三十七",
    "chapternum": 37,
    "charstyle": "近體詩",
    "linenum": 157,
    "type": "标题",
    "linetype": "title",
    "content": "江雪",
    "author": "栁宗元"
  },
  {
    "id": 128227,
    "uid": "line-37-158",
    "chapter": "卷三十七",
    "chapternum": 37,
    "charstyle": "近體詩",
    "linenum": 158,
    "type": "内容",
    "linetype": "content",
    "content": "千山鳥飛絶萬逕人蹤滅孤舟蓑笠翁獨釣寒江雪",
    "author": "栁宗元"
  },
  {
    "id": 128228,
    "uid": "line-37-159",
    "chapter": "卷三十七",
    "chapternum": 37,
    "charstyle": "近體詩",
    "linenum": 159,
    "type": "标题",
    "linetype": "title",
    "content": "與浩初上人同看山寄京華親故",
    "author": "栁宗元"
  },
  {
    "id": 128229,
    "uid": "line-37-160",
    "chapter": "卷三十七",
    "chapternum": 37,
    "charstyle": "近體詩",
    "linenum": 160,
    "type": "内容",
    "linetype": "content",
    "content": "海畔尖山似劍鋩秋來處處割愁腸若為化得身千億散作峯頭望故鄉",
    "author": "栁宗元"
  },
  {
    "id": 128230,
    "uid": "line-37-161",
    "chapter": "卷三十七",
    "chapternum": 37,
    "charstyle": "近體詩",
    "linenum": 161,
    "type": "标题",
    "linetype": "title",
    "content": "栁州二月榕葉落盡偶題",
    "author": "栁宗元"
  },
  {
    "id": 128231,
    "uid": "line-37-162",
    "chapter": "卷三十七",
    "chapternum": 37,
    "charstyle": "近體詩",
    "linenum": 162,
    "type": "内容",
    "linetype": "content",
    "content": "官情羇思正悽悽春半如秋意轉迷山城過雨百花盡榕葉滿庭鸎亂啼",
    "author": "栁宗元"
  },
  {
    "id": 128232,
    "uid": "line-37-163",
    "chapter": "卷三十七",
    "chapternum": 37,
    "charstyle": "近體詩",
    "linenum": 163,
    "type": "标题",
    "linetype": "title",
    "content": "浩初上人見貽絶句欲登仙人山因以酬之",
    "author": "栁宗元"
  },
  {
    "id": 128233,
    "uid": "line-37-164",
    "chapter": "卷三十七",
    "chapternum": 37,
    "charstyle": "近體詩",
    "linenum": 164,
    "type": "内容",
    "linetype": "content",
    "content": "珠樹玲瓏隔翠微病來方外事多違仙山不屬分符客一任凌空錫杖飛",
    "author": "栁宗元"
  },
  {
    "id": 128234,
    "uid": "line-37-165",
    "chapter": "卷三十七",
    "chapternum": 37,
    "charstyle": "近體詩",
    "linenum": 165,
    "type": "标题",
    "linetype": "title",
    "content": "殷賢戲批書後寄劉連州并示孟崙二童",
    "author": "栁宗元"
  },
  {
    "id": 128235,
    "uid": "line-37-166",
    "chapter": "卷三十七",
    "chapternum": 37,
    "charstyle": "近體詩",
    "linenum": 166,
    "type": "内容",
    "linetype": "content",
    "content": "書成欲寄庾安西紙背應勞手自題聞道近來諸子弟臨池尋巳厭家雞",
    "author": "栁宗元"
  },
  {
    "id": 128236,
    "uid": "line-37-167",
    "chapter": "卷三十七",
    "chapternum": 37,
    "charstyle": "近體詩",
    "linenum": 167,
    "type": "标题",
    "linetype": "title",
    "content": "重贈",
    "author": "栁宗元"
  },
  {
    "id": 128237,
    "uid": "line-37-168",
    "chapter": "卷三十七",
    "chapternum": 37,
    "charstyle": "近體詩",
    "linenum": 168,
    "type": "内容组合",
    "linetype": "contentgroup",
    "content": "",
    "author": "栁宗元"
  },
  {
    "id": 128238,
    "uid": "line-37-169",
    "chapter": "卷三十七",
    "chapternum": 37,
    "charstyle": "近體詩",
    "linenum": 169,
    "type": "内容",
    "linetype": "content",
    "content": "聞道將雛向墨池劉家還有異同辭如今試遣隈墻問巳道世人那得知",
    "author": "栁宗元"
  },
  {
    "id": 128239,
    "uid": "line-37-170",
    "chapter": "卷三十七",
    "chapternum": 37,
    "charstyle": "近體詩",
    "linenum": 170,
    "type": "内容",
    "linetype": "content",
    "content": "世上悠悠不識真薑芽盡是捧心人若道桞家無子弟往年何事乞西賔〈按禹錫酬家雞之贈云日日臨池弄小雛還思冩論付官奴栁家新様元和脚且盡薑芽歛手徒官奴王羲之女名羲之樂毅論書賜官奴時子厚未有子故云〉",
    "author": "栁宗元"
  },
  {
    "id": 128240,
    "uid": "line-37-171",
    "chapter": "卷三十七",
    "chapternum": 37,
    "charstyle": "近體詩",
    "linenum": 171,
    "type": "内容组合",
    "linetype": "contentgroup",
    "content": "",
    "author": "栁宗元"
  },
  {
    "id": 128241,
    "uid": "line-37-172",
    "chapter": "卷三十七",
    "chapternum": 37,
    "charstyle": "近體詩",
    "linenum": 172,
    "type": "标题",
    "linetype": "title",
    "content": "疊前",
    "author": "栁宗元"
  },
  {
    "id": 128242,
    "uid": "line-37-173",
    "chapter": "卷三十七",
    "chapternum": 37,
    "charstyle": "近體詩",
    "linenum": 173,
    "type": "内容",
    "linetype": "content",
    "content": "小學新翻墨沼波羡君瓊樹散枝柯在家弄玉唯嬌女空覺庭前鳥跡多",
    "author": "栁宗元"
  },
  {
    "id": 128243,
    "uid": "line-37-174",
    "chapter": "卷三十七",
    "chapternum": 37,
    "charstyle": "近體詩",
    "linenum": 174,
    "type": "标题",
    "linetype": "title",
    "content": "夏晝偶作",
    "author": "栁宗元"
  },
  {
    "id": 128244,
    "uid": "line-37-175",
    "chapter": "卷三十七",
    "chapternum": 37,
    "charstyle": "近體詩",
    "linenum": 175,
    "type": "内容",
    "linetype": "content",
    "content": "南州溽暑醉如酒隱几熟眠開北牖日午獨覺無餘聲山童隔竹敲茶臼",
    "author": "栁宗元"
  },
  {
    "id": 128245,
    "uid": "line-37-176",
    "chapter": "卷三十七",
    "chapternum": 37,
    "charstyle": "近體詩",
    "linenum": 176,
    "type": "章节说明",
    "linetype": "bookdesc",
    "content": "御定全唐詩録卷三十七",
    "author": "栁宗元"
  },
  {
    "id": 128246,
    "uid": "line-37-177",
    "chapter": "卷三十七",
    "chapternum": 37,
    "charstyle": "",
    "linenum": 177,
    "type": "章节说明",
    "linetype": "bookdesc",
    "content": "<集部,總集類,御定全唐詩錄>",
    "author": ""
  }
]