[{"author":"吳融","charstyle":"古體詩","content":"危欄壓溪溪澹碧，翠褭紅飄鶯寂寂。\n此日長亭愴别離，座中忽遇吹蘆客。\n雙攘輕袖當髙軒，含商吐羽凌非煙。\n初疑一百尺瀑布，八九月落香爐巔。\n又似鮫人為客罷，迸淚成珠玊盤瀉。\n碧珊瑚碎震澤中，金銀鐺撼龜山下。\n鏗訇掲調初驚人，幽咽細聲還感神。\n紫鳯將雛呌山月，玄兎喪子啼江春。\n咨嗟長史出人藝，如何值此艱難際。\n可中長似承平基，肯將此為閒人吹。\n不是東城射雉處，即應南苑鬬雞時。\n白櫻桃熟每先賞，紅芍藥開長有時。\n賣珠曽被武皇問，薫香不怕賈公知。\n今來流落一何苦，江南江北九寒暑。\n翠華猶在橐泉中，一曲梁州淚如雨。\n長史長史聴我語，從來藝絶多失所。\n羅君贈君兩首詩，半是悲君半自悲。\n","id":65753,"chapter":"卷九十二","chapternum":92,"title":"贈李長史歌〈并序〉","titledesc":"余客武康縣既旬日將去邑長相餞於溪亭座中有李長史袖出蘆管自請聲以送客且言我業此二十年年少時五陵豪俠無不與之遊梨園新聲一聞之明日皆出我下洎巢賊腥穢宫闕逃難於東江淮間非吾土又無樂音敝衣旅食雙鬢雪然風月好時或亭臯送别必引滿自勸不能忘情一曲未終泫然承睫越鳥胡馬之慼感動傍人羅進士隠初遇金陵有贈詩尚能成誦在口余憫李之流落仰羅之所感故贈之時光啓戊申歳清明月之八日","collection":"","collectiondesc":"","poemindex":1},{"author":"吳融","charstyle":"古體詩","content":"古人云絲不如竹竹不如肉乃知此語未必然李周彈筝聴不足聞君七歳八歳時五音六律皆生知就中十三絃最妙應宫出入年方少青驄慣走長楸日幾度承恩蒙召急一字鴈行斜御筵鏘金戛羽凌非烟始似五更初殘月裏凄凄切切清霜蟬又如盤石罅堆葉下冷冷瀝瀝蒼崖泉鴻門玉斗初向地織女金梭飛上天有時上苑繁花發有時太液秋波濶當頭獨坐摐一聲滿座好風生拂拂天顔開聖心悦紫金白珠霑賜物出來無暇更還家且上書樓卧明月年將六十藝轉精日寫梨園新曲聲近來一事還惆悵故里春荒烟草平供奉且聴語自昔興衰看樂府秖如伊州與梁州盡是太平時歌舞旦夕君王繼此聲不要停絃淚如雨","id":65754,"chapter":"卷九十二","chapternum":92,"title":"李周彈筝歌〈淮南韋太尉席上贈〉","titledesc":"","collection":"","collectiondesc":"","poemindex":2},{"author":"吳融","charstyle":"古體詩","content":"洞庭山下湖波碧波中萬古生幽石鐵索千尋取得來竒形怪狀誰能識初疑朝家正人立又如戰士方徂擊又如防風死後骨又如於莵活時額又如成人楓又如害癭柏雨過上停泓風來中有隙想得沈潜水府時興雲出雨蟠蛟螭今來硉矹林庭上長恐忽然生白浪用時應不稱媧皇將去也堪随博望噫嘻爾石好憑依幸有方池并釣磯小山叢桂且為伴鐘阜白雲長自歸何必豪家甲第裏玉䦨干畔争光輝一朝荆棘忽流落何異綺羅雲雨飛","id":65755,"chapter":"卷九十二","chapternum":92,"title":"太湖石歌","titledesc":"","collection":"","collectiondesc":"","poemindex":3},{"author":"吳融","charstyle":"近體詩","content":"片雨過前汀，端居枕簟清。\n病魔随暑退，詩思傍涼生。\n别燕殷勤語，殘蟬彷彿鳴。\n古來悲不盡，况我本多情。\n","id":65756,"chapter":"卷九十二","chapternum":92,"title":"端居","titledesc":"","collection":"","collectiondesc":"","poemindex":4},{"author":"吳融","charstyle":"近體詩","content":"栁弱風長在，雲輕雨易休。\n不勞芳草色，更惹夕陽愁。\n萬里獨歸去，五陵無與遊。\n春心漸傷盡，何處有髙樓。\n","id":65757,"chapter":"卷九十二","chapternum":92,"title":"途中","titledesc":"","collection":"","collectiondesc":"","poemindex":5},{"author":"吳融","charstyle":"近體詩","content":"重門隨地險，一逕入天開。\n華岳眼前盡，黄河脚底來。\n飛軒何滿路，丹陛正求才。\n獨我無成者，飄然又此囬。\n","id":65758,"chapter":"卷九十二","chapternum":92,"title":"出潼關","titledesc":"","collection":"","collectiondesc":"","poemindex":6},{"author":"吳融","charstyle":"近體詩","content":"寒流萬𣲖，碧南渡見煙。\n光人向隋宫，近山盤楚塞。\n長有邨皆緑，暗無徑不紅。\n芳巳帶傷春，病如何更異。\n","id":65759,"chapter":"卷九十二","chapternum":92,"title":"途次淮口","titledesc":"","collection":"","collectiondesc":"","poemindex":7},{"author":"吳融","charstyle":"近體詩","content":"寒潮落逺汀，暝色入柴扃。\n漏永沈沈靜，燈孤的的青。\n林風移宿鳥，池雨定流螢。\n盡夜成愁絶，啼蛩莫近庭。\n","id":65760,"chapter":"卷九十二","chapternum":92,"title":"西陵夜居","titledesc":"","collection":"","collectiondesc":"","poemindex":8},{"author":"吳融","charstyle":"近體詩","content":"日落野原秀，雨餘雲物閒。\n清時正愁絶，髙處更躋攀。\n京洛遙天外，江河戰鼓間。\n孤懷欲誰寄，應付塞鴻還。\n","id":65761,"chapter":"卷九十二","chapternum":92,"title":"登途懐友人","titledesc":"","collection":"","collectiondesc":"","poemindex":9},{"author":"吳融","charstyle":"近體詩","content":"寺在五峯隂，穿縁一徑尋。\n雲藏古殿暗，石護小房深。\n宿鳥連僧定，寒猿應客吟。\n上方應見海，月出試登臨。\n","id":65762,"chapter":"卷九十二","chapternum":92,"title":"題越州法華寺","titledesc":"","collection":"","collectiondesc":"","poemindex":10},{"author":"吳融","charstyle":"近體詩","content":"鸞鏡長侵夜，鴛衾不識寒。\n羞多轉面語，妬極定晴看。\n金市舊居近，鈿車新造寛。\n春期莫相誤，一日有花殘。\n","id":65763,"chapter":"卷九十二","chapternum":92,"title":"春詞","titledesc":"","collection":"","collectiondesc":"","poemindex":11},{"author":"吳融","charstyle":"近體詩","content":"家住叢臺舊，名參絳圃新。\n醉波疑奪燭，嬌態欲沈春。\n伴雨聊過楚，歸雲定占秦。\n桃花正濃煖，爭不浪迷人。\n","id":65764,"chapter":"卷九十二","chapternum":92,"title":"即席","titledesc":"","collection":"","collectiondesc":"","poemindex":12},{"author":"吳融","charstyle":"近體詩","content":"園密花藏易，樓深月到難。\n酒虚留客盡，燈暗逺更殘。\n麝想眉間印，鴉知頂上盤。\n文王之囿小，莫惜借人看。\n","id":65765,"chapter":"卷九十二","chapternum":92,"title":"出遲","titledesc":"","collection":"","collectiondesc":"","poemindex":13},{"author":"吳融","charstyle":"近體詩","content":"恨極同填海，情長抵導江。\n丁香從小結，蓮子徹枝雙。\n整髻花當檻，吹燈月在\ud856。\n\udd97秦臺非久，計早晩降霓。\n","id":65766,"chapter":"卷九十二","chapternum":92,"title":"戲作","titledesc":"","collection":"","collectiondesc":"","poemindex":14},{"author":"吳融","charstyle":"近體詩","content":"危檻等飛檣，閒追晩際凉。\n青林上雨色，白鳥破溪光。\n目以髙須極，心因靜更傷。\n唯公舊相許，早晩侍長楊。\n","id":65767,"chapter":"卷九十二","chapternum":92,"title":"湖州溪樓書獻鄭貟外","titledesc":"","collection":"","collectiondesc":"","poemindex":15},{"author":"吳融","charstyle":"近體詩","content":"月上簟如水，軒髙簾在鈎。\n竹聲寒不夏，蛩思靜先秋。\n偶得青霄興，方知白日愁。\n所思何處逺，斜漢欲低流。\n","id":65768,"chapter":"卷九十二","chapternum":92,"title":"夏夜有寄","titledesc":"","collection":"","collectiondesc":"","poemindex":16},{"author":"吳融","charstyle":"近體詩","content":"自與鶯為地，不教花作媒。\n細應和雨斷，輕秖愛風裁。\n好拂錦步幛，莫遮銅雀臺。\n灞陵千萬樹，日暮别離囘。\n","id":65769,"chapter":"卷九十二","chapternum":92,"title":"詠柳","titledesc":"","collection":"","collectiondesc":"","poemindex":17},{"author":"吳融","charstyle":"近體詩","content":"分閫兼文徳持衡有武功荆南知獨去海内更誰同拔地孤峯秀當天一鶚雄雲生五色筆月吐六鈞弓骨格凌秋聳心源見底空神清飡沆瀣氣逸飲洪濛臨事成竒策全身仗至忠解鞍欺李廣煮弩笑臧洪徃昔逢多難來兹故統戎卓旗雲夢澤撲火細腰宫鏟土樓臺構連江雉堞籠似平鋪掌上疑湧出壺中豈是勞人力寧因役鬼工本遺三户在今匝萬家通畵舸横青雀危檣列綵虹席飛巫峽雨袖拂宋亭風塲廣盤毬子池閒引釣筒禮賢金璧賤煦物雪霜融酒滿梁塵動棊殘漏滴終儉常資澹靜貴絶恃穹崇唯要臣誠顯那求帝渥隆甘棠名異奭大樹姓非馮自念為遷客方諧謁上公痛知遭止棘頻歎委飄蓬借宅誅茅緑分囷指粟紅只慚燕館盛寧覺阮途窮渙汗霑明主滄浪别釣翁去曽憂塞馬歸欲逐邉鴻積感深於海衘恩重極嵩行行栁門路回首下離東","id":65770,"chapter":"卷九十二","chapternum":92,"title":"赴闕次留獻荆南成相公三十韻","titledesc":"","collection":"","collectiondesc":"","poemindex":18},{"author":"吳融","charstyle":"近體詩","content":"朧朧欲曙色，隠隠辨殘妝。\n月始雲中出，花猶霧裏藏。\n眉邉全失翠，額畔半留黄。\n轉入金屛影，偎侵角枕光。\n有蟬隳鬢様，無燕著釵行。\n十二峯前夢，如何不㫁腸。\n","id":65771,"chapter":"卷九十二","chapternum":92,"title":"賦得欲曉看妝面","titledesc":"","collection":"","collectiondesc":"","poemindex":19},{"author":"吳融","charstyle":"近體詩","content":"珠佩元消暑犀簪自辟塵掩燈容燕宿開鏡待雞晨去嬾都忘舊來多未厭新每逢憂是夢長憶故延真杏小雙圓壓山濃兩㸃嚬瘦難勝寳帶輕欲馭飇輪箆鳯金雕翼釵魚玉鏤鱗月明無睡夜花落斷腸春解舞何須楚能箏可在秦怯探同海底稀遇極天津緑柰攀宫艶青梅弄嶺珍管纖銀字咽梭密錦書匀厭勝還隨俗無疑不避人可憐三五夕武媚善為隣","id":65772,"chapter":"卷九十二","chapternum":92,"title":"和韓致光侍郎無題","titledesc":"","collection":"","collectiondesc":"","poemindex":20},{"author":"吳融","charstyle":"近體詩","content":"舞轉輕輕雪歌霏漠漠塵漫遊多卜夜慵起不知晨玊筯和妝裛金蓮逐歩新鳯笙追北里鶴馭訪南真有恨都無語非愁亦有嚬戲應過蚌浦飛合入蟾輪杯様成言鳥梳文解卧鱗逢迎大堤晩離别洞庭春似玉曽誇趙如雲不讓秦錦收花上露珠引月中津木為連枝貴禽因比翼珍萬峰酥㸃薄五色繡妝匀獺髓求魚客鮫綃託海人寸腸誰與達洞府四無鄰","id":65773,"chapter":"卷九十二","chapternum":92,"title":"和韓致光侍郎無題","titledesc":"","collection":"","collectiondesc":"","poemindex":21},{"author":"吳融","charstyle":"近體詩","content":"綺閣臨初日銅臺拂暗塵鷾鴯偏報曉烏鶂慣驚晨魚網裁書數鵾絃上曲新病多疑厄重語切見心真子母錢徵笑西南月借嚬𢷬衣嫌獨杵分袂怨雙輪貝葉教丹嘴金刀寄赤鱗捲簾吟塞雪飛楫渡江春解織宜名蕙能歌合姓秦眼穿囘鴈嶺魂斷飲牛津藥自偷來絶香從竊去珍茗煎雲沬聚藥種玉苖勻草密應迷客花繁好避人長干足風雨遥夜與誰隣","id":65774,"chapter":"卷九十二","chapternum":92,"title":"和韓致光侍郎無題","titledesc":"","collection":"","collectiondesc":"","poemindex":22},{"author":"吳融","charstyle":"近體詩","content":"南陌來尋伴東城去卜鄰生憎無賴客死憶有情人似束腰支細如描髪彩勻黄鸝裁帽貴紫燕刻釵珍身近從淄右家元接觀津雨臺誰屬楚花洞不知秦淚滴空牀冷妝濃滿鏡春枕涼欹琥珀簟潔展氷鱗茂苑廊千步昭陽扇九輪陽城迷處笑京兆畵時嚬魚子封牋短蠅頭學字真易判期巳逺難諱事還新艇子愁衝夜驪駒怕拂晨如何㫁岐路免得見行塵","id":65775,"chapter":"卷九十二","chapternum":92,"title":"倒次元韻","titledesc":"","collection":"","collectiondesc":"","poemindex":23},{"author":"吳融","charstyle":"近體詩","content":"嫋嫋復盈盈何年墜玉京見人還道姓羞客不稱名故事諳金谷新居近石城臉横秋水溢眉拂逺山青粉薄塗雲母簪寒篸水晶催來兩槳送怕起五絲縈髻學盤桓綰床依宛轉成博山凝霧重油壁隠車輕額㸃梅花様心通棘刺情搔頭邀顧遇指約到平生魚網徐徐襞螺巵淺淺傾芙蓉褥巳展荳䓻水休更趙女憐膠臉丁娘愛燭明炷香龍薦腦辟魘虎輸睛管咽參差韻絃嘈倰僜聲花殘春寂寂月落漏丁丁柳絮聨章敏椒花屬思清剪羅成綵字銷蠟脫朱纓邂逅當投珮艱難莫拊楹熨來身熱定䑛得面痕平匣鏡金螭怒簾旌繡獸獰頸長堪鶴並腰細任蜂爭滴淚泉饒竭論心石未貞必雙成鳯去豈獨化蟬鳴書逺腸空斷樓髙膽易驚數錢紅帶結鬬草舊裾盛映栁䦨干小侵波畧彴横夜愁遥寄鴈曉夢半和鶯翼秖思鶼比根長羨藕幷可憐衣帶緩休賦重行行","id":65776,"chapter":"卷九十二","chapternum":92,"title":"箇人三十韻","titledesc":"","collection":"","collectiondesc":"","poemindex":24},{"author":"吳融","charstyle":"近體詩","content":"灑密蔽璇穹，霏霏杳莫窮。\n遲於雨到地，疾甚絮隨風。\n四野蒼茫際，千家晃朗中。\n夜迷三繞鵲，晝㫁一行鴻。\n結片飛瓊樹，裁花照蘂宫。\n壅應邉盡北，填合海無東。\n髙愛危峰積，低愁暖氣融。\n月鄰都浩渺，日射更玲瓏。\n送臘辭寒律，迎春入舊叢。\n自憐曽未至，聊復賦玄功。\n","id":65777,"chapter":"卷九十二","chapternum":92,"title":"雪十韻","titledesc":"","collection":"","collectiondesc":"","poemindex":25},{"author":"吳融","charstyle":"近體詩","content":"雨凍輕輕下，風乾淅淅吹。\n喜勝花發處，驚似客來時。\n河靜膠行棹，嵓空響折枝。\n終無鷓鴣識，先有鶺鴒知。\n馬勢晨爭急，鵰聲晩更饑。\n替霜嚴柏署，藏月上龍墀。\n百尺樓堪倚，千錢酒要追。\n朝歸紫閣早，漏出建章遲。\n臘候何曽爽，春工是所資。\n遥知故溪柳，排比萬條絲。\n","id":65778,"chapter":"卷九十二","chapternum":92,"title":"賦雪十韻","titledesc":"","collection":"","collectiondesc":"","poemindex":26},{"author":"吳融","charstyle":"近體詩","content":"一夜隂風度，平明顥氣交。\n未知融結判，唯見混茫包。\n路莫藏行跡，林難出樹梢。\n氣應封獸穴，險必墮禽巢。\n影密燈囘照，聲繁竹迭敲。\n翫宜酥讓㸃，飡稱蜜同抄。\n結凍防魚躍，粘沙費馬跑。\n爐寒資爇荻，屋暖賴編茅。\n逺不分山疊，低宜失地坳。\n闌干髙百尺，新霽若為抛。\n","id":65779,"chapter":"卷九十二","chapternum":92,"title":"賦雪","titledesc":"","collection":"","collectiondesc":"","poemindex":27},{"author":"吳融","charstyle":"近體詩","content":"濯水經何日，随風故有人。\n緑衣猶偪畵，丹頂尚迷真。\n暗澹雲沉古，青蒼蘚剥新。\n映襟知惹淚，侵韉想縈塵。\n掣曵無由覩，流傳久自珍。\n武威應認得，牽挽幾當春。\n","id":65780,"chapter":"卷九十二","chapternum":92,"title":"古錦裾六韻〈錦上有鸚鵡鶴陸處士有序〉","titledesc":"","collection":"","collectiondesc":"","poemindex":28},{"author":"吳融","charstyle":"近體詩","content":"有客編來久，彌年斷不收。\n不堪風作候，豈復燕為讐。\n盡見三重閣，難迷百尺樓。\n伴燈微掩夢，兼扇劣遮羞。\n零落亡珠綴，殷勤謝玉鈎。\n涼宵何必捲，月自入軒流。\n","id":65781,"chapter":"卷九十二","chapternum":92,"title":"敗簾六韻","titledesc":"","collection":"","collectiondesc":"","poemindex":29},{"author":"吳融","charstyle":"近體詩","content":"蜀地從來勝，棠梨第一花。\n更應無軟弱，别自有妍華。\n不貴綃為霧，難降綺作霞。\n移時歸紫府，駐合餌丹砂。\n密映彈琴宅，深藏賣酒家。\n夜宜紅蠟照，春稱錦筵遮。\n連廟魂棲望，飄江字遶巴。\n未饒酥㸃薄，兼妒雪飛斜。\n舊賞三年㫁，新期萬樹賖。\n長安如種得，誰定牡丹誇。\n","id":65782,"chapter":"卷九十二","chapternum":92,"title":"追詠棠梨花十韻","titledesc":"","collection":"","collectiondesc":"","poemindex":30},{"author":"吳融","charstyle":"近體詩","content":"苑路青青半是苔，翠華西去未知囘。\n景陽春漏無人報，太液秋波有鴈來。\n單影可堪明月照，紅顔無奈落花催。\n誰能賦得長門事，不惜千金奉酒杯。\n","id":65783,"chapter":"卷九十二","chapternum":92,"title":"上陽宫辭","titledesc":"","collection":"","collectiondesc":"","poemindex":31},{"author":"吳融","charstyle":"近體詩","content":"青牛關畔寄孤村，山當屏風石當門。\n芳樹緑隂連蔽芾，長河飛浪接崑崙。\n苔田緑後蛙爭聚，麥隴黄時雀更喧。\n只此無心便無事，避人何必武陵源。\n","id":65784,"chapter":"卷九十二","chapternum":92,"title":"偶書","titledesc":"","collection":"","collectiondesc":"","poemindex":32},{"author":"吳融","charstyle":"近體詩","content":"傍巖依樹結簷楹，夏物蕭疎景更清。\n灘響忽髙何處雨，松隂自轉逺山晴。\n見多隣犬遥相認，來慣幽禽近不驚。\n爭得便誇饒勝事，九衢塵裏免勞生。\n","id":65785,"chapter":"卷九十二","chapternum":92,"title":"書懷","titledesc":"","collection":"","collectiondesc":"","poemindex":33},{"author":"吳融","charstyle":"近體詩","content":"落盡紅芳春意䦨，緑蕪空鏁辟疆園。\n嫦娥㫁影霜輪冷，帝子無蹤淚竹繁。\n未達東林還絶想，不勞南浦更銷魂。\n晩來雖共殘鶯約，爭奈風凄又雨昏。\n","id":65786,"chapter":"卷九十二","chapternum":92,"title":"春晩書懷","titledesc":"","collection":"","collectiondesc":"","poemindex":34},{"author":"吳融","charstyle":"近體詩","content":"賤子曽塵國士知，登門倒屣憶當時。\n西州酌盡看花酒，東閣編成詠雪詩。\n莫道精靈無伯有，尋聞任俠報爰絲。\n烏衣舊宅猶能認，粉竹金松一兩枝〈按融為韋昭度掌記受知似深韋在相位崔昭緯忮而殺之後昭緯勢敗亦被殺於荆南韋之死類晁錯故比昭緯於爰絲方囘以為感恩之言是矣獨疑為朱溫之徒則失考耳〉。\n","id":65787,"chapter":"卷九十二","chapternum":92,"title":"偶題","titledesc":"","collection":"","collectiondesc":"","poemindex":35},{"author":"吳融","charstyle":"近體詩","content":"抵鵲山前寄掩扉，便甘終老脱朝衣。\n曉窺清鏡千峯入，暮倚長松獨鶴歸。\n雲裏引來泉脈細，雨中移得藥苗肥。\n何須一筯鱸魚膾，始挂孤帆問釣磯。\n","id":65788,"chapter":"卷九十二","chapternum":92,"title":"即事","titledesc":"","collection":"","collectiondesc":"","poemindex":36},{"author":"吳融","charstyle":"近體詩","content":"别墅蕭條海上村，偶期蘭菊與琴樽。\n簷横碧嶂秋光近，樹帶寒潮晩色昏。\n幸有白雲眠楚客，不勞芳草思王孫。\n北山移去前文在，無復教人歎曉猨。\n","id":65789,"chapter":"卷九十二","chapternum":92,"title":"秋日經别墅","titledesc":"","collection":"","collectiondesc":"","poemindex":37},{"author":"吳融","charstyle":"近體詩","content":"玉皇新復五城居，仙館詞臣在碧虚。\n釦砌看翻紅芍藥，鏁窓還詠碧蟾蜍。\n敢期林上靈烏語，貪草雲間彩鳯書。\n爭奈滄洲頻入夢，白波無際落紅蕖。\n","id":65790,"chapter":"卷九十二","chapternum":92,"title":"禁直偶書","titledesc":"","collection":"","collectiondesc":"","poemindex":38},{"author":"吳融","charstyle":"近體詩","content":"青山小隠枕潺湲，一葉垂綸幾泝㳂。\n後浦春風隨興去，南塘秋雨有時眠。\n慣衝曉霧驚羣鴈，愛颭殘陽入亂煙。\n迴首無人寄惆悵，九衢塵土困揚鞭。\n","id":65791,"chapter":"卷九十二","chapternum":92,"title":"憶釣舟","titledesc":"","collection":"","collectiondesc":"","poemindex":39},{"author":"吳融","charstyle":"近體詩","content":"辭無珪組隠無才，門向潮頭過處開。\n幾度黄昏逢㒺象，有時紅旭見蓬萊。\n磧連荒戍頻頻火，天絶纖雲徃徃雷。\n昨夜西風巳揺落，那堪更上望郷臺。\n","id":65792,"chapter":"卷九十二","chapternum":92,"title":"海上秋懷","titledesc":"","collection":"","collectiondesc":"","poemindex":40},{"author":"吳融","charstyle":"近體詩","content":"暖煙輕澹草霏霏，一片晴山襯夕暉。\n水露淺沙無客泛，樹連疎苑有鶯飛。\n自從身與滄浪别，長被春教寂寞歸。\n囘首青門不知處，向人楊栁莫依依。\n","id":65793,"chapter":"卷九十二","chapternum":92,"title":"東歸次瀛上","titledesc":"","collection":"","collectiondesc":"","poemindex":41},{"author":"吳融","charstyle":"近體詩","content":"碧溪㶑㶑流殘陽，晴沙兩兩眠鴛鴦。\n栁花無賴苦多暇，蛺蝶有情長自忙。\n千里宦遊成底事，每年風景是他郷。\n髙歌一曲垂鞭去，盡日無人識楚狂。\n","id":65794,"chapter":"卷九十二","chapternum":92,"title":"靈寳縣西","titledesc":"","collection":"","collectiondesc":"","poemindex":42},{"author":"吳融","charstyle":"近體詩","content":"萬里投荒巳自哀，髙秋寓目更徘徊。\n濁醪任冷難辭醉，黄菊因暄却未開。\n上國莫歸戎馬亂，故人何在塞鴻來。\n驚時感事俱無奈，不待殘陽下楚臺。\n","id":65795,"chapter":"卷九十二","chapternum":92,"title":"重陽日荆州作","titledesc":"","collection":"","collectiondesc":"","poemindex":43},{"author":"吳融","charstyle":"近體詩","content":"春隂漠漠覆江城，南國歸橈趁晩程。\n水上驛流初過雨，樹籠堤處不離鶯。\n跡疎冠葢兼無夢，地近鄉園自有情。\n更被東風動離思，楊花千里雪中行。\n","id":65796,"chapter":"卷九十二","chapternum":92,"title":"春歸次金陵","titledesc":"","collection":"","collectiondesc":"","poemindex":44},{"author":"吳融","charstyle":"近體詩","content":"鼓角迎秋晩韻長，㫁虹疎雨問微陽。\n兩條溪水分頭碧，四面人家入骨涼。\n獨鳥歸時雲鬬迥，殘蟬急處日爭忙。\n他年若得壺中術，一簇汀洲盡貯將。\n","id":65797,"chapter":"卷九十二","chapternum":92,"title":"湖州晩望","titledesc":"","collection":"","collectiondesc":"","poemindex":45},{"author":"吳融","charstyle":"近體詩","content":"三㸃五㸃映山雨，一枝兩枝臨水花。\n蛺蝶狂飛掠芳草，鴛鴦穏睡翹暖沙。\n闕下新居成别業，江南舊隠是誰家。\n東遷西去俱無計，却羨暝歸林上鴉。\n","id":65798,"chapter":"卷九十二","chapternum":92,"title":"閒望","titledesc":"","collection":"","collectiondesc":"","poemindex":46},{"author":"吳融","charstyle":"近體詩","content":"水送山迎入富春，一川如畵晩晴新。\n雲低逺渡帆來重，潮落寒沙鳥下頻。\n未必栁間無謝客，也應花裏有秦人。\n嚴光萬古清風在，不敢停橈更問津。\n","id":65799,"chapter":"卷九十二","chapternum":92,"title":"富春","titledesc":"","collection":"","collectiondesc":"","poemindex":47},{"author":"吳融","charstyle":"近體詩","content":"兩㟁山花中有溪，山花紅白徧髙低。\n靈源忽若乘槎到，仙洞還同採藥迷。\n二月辛夷猶未落，五更鴉舅最先啼。\n茶煙漁火遥看處，一片人家在水西。\n","id":65800,"chapter":"卷九十二","chapternum":92,"title":"富春","titledesc":"","collection":"","collectiondesc":"","poemindex":48},{"author":"吳融","charstyle":"近體詩","content":"草白煙寒半野陂，臨江舊宅指遺基。\n巳懷湘浦招魂事，更憶髙唐説夢時。\n穿徑早曽聞客住，登牆豈復見人窺。\n今朝送别還經此，吟斷當年幾許悲。\n","id":65801,"chapter":"卷九十二","chapternum":92,"title":"宋玊宅","titledesc":"","collection":"","collectiondesc":"","poemindex":49},{"author":"吳融","charstyle":"近體詩","content":"晚霞零落雨初收，關上危欄獨悵留。\n千里好春聊極目，五陵無事莫囘頭。\n山猶帶雪霏霏恨，柳未禁寒冉冉愁。\n直是無情也腸㫁，鳥歸帆没水空流。\n","id":65802,"chapter":"卷九十二","chapternum":92,"title":"關西驛亭即事","titledesc":"","collection":"","collectiondesc":"","poemindex":50},{"author":"吳融","charstyle":"近體詩","content":"風飄碧瓦雨摧垣，却有鄰人為鎖門。\n幾樹好花閒白晝，滿庭芳草易黄昬。\n放魚池涸蛙爭閙，棲燕梁空雀自喧。\n不獨凄涼眼前事，咸陽一火便成原。\n","id":65803,"chapter":"卷九十二","chapternum":92,"title":"廢宅","titledesc":"","collection":"","collectiondesc":"","poemindex":51},{"author":"吳融","charstyle":"近體詩","content":"太行和雪疊晴空，二月春郊尚朔風。\n飲馬早聞臨渭北，射鵰今欲過山東。\n百年徒有伊川歎，五利寧無魏絳功。\n日暮長亭正愁絶，哀笳一曲戍煙中。\n","id":65804,"chapter":"卷九十二","chapternum":92,"title":"金橋感事","titledesc":"","collection":"","collectiondesc":"","poemindex":52},{"author":"吳融","charstyle":"近體詩","content":"長亭一望一徘徊，千里關河百戰來。\n細栁舊營猶鏁月，祈連新塜巳封苔。\n霜凋緑野愁無際，燒接黄雲慘不開。\n若比江南更牢落，子山詞賦莫興哀。\n","id":65805,"chapter":"卷九十二","chapternum":92,"title":"彭門用兵後經沛路","titledesc":"","collection":"","collectiondesc":"","poemindex":53},{"author":"吳融","charstyle":"近體詩","content":"隋堤風物巳凄涼，堤下仍多舊戰塲。\n金簇有苔人拾得，蘆花無主鳥銜將。\n秋聲暗促河聲急，野色遥連日色黄。\n獨上寒城正愁絶，戍鼙驚起鴈行行。\n","id":65806,"chapter":"卷九十二","chapternum":92,"title":"彭門用兵後經沛路","titledesc":"","collection":"","collectiondesc":"","poemindex":54},{"author":"吳融","charstyle":"近體詩","content":"鐵馬雲旗夢渺茫，東來無處不堪傷。\n風吹白草人行少，月落空城鬼嘯長。\n一自紛争驚宇宙，可憐蕭索絶烟光。\n曽為塞北閒遊客，遼水天山未斷腸。\n","id":65807,"chapter":"卷九十二","chapternum":92,"title":"彭門用兵後經沛路","titledesc":"","collection":"","collectiondesc":"","poemindex":55},{"author":"吳融","charstyle":"近體詩","content":"十二闌干壓錦城，半空人語落灘聲。\n風流近接平津閣，氣色髙含細柳營。\n盡日捲簾江草緑，有時欹枕雪峯晴。\n不知奉詔朝天後，誰此登臨看月明。\n","id":65808,"chapter":"卷九十二","chapternum":92,"title":"太保中書令軍前新樓〈韋昭度遷太保中書令討陳敬瑄出節度蜀中〉","titledesc":"","collection":"","collectiondesc":"","poemindex":56},{"author":"吳融","charstyle":"近體詩","content":"暖泉宫裏告䖍囘，畧避紅塵小宴開。\n落絮巳隨流水去，啼鶯還傍夕陽來。\n草能縁岸侵羅薦，花不容枝蘸玉杯。\n莫訝諸生中獨醉，感恩傷别正難裁。\n","id":65809,"chapter":"卷九十二","chapternum":92,"title":"滻水席上獻座主侍郎","titledesc":"","collection":"","collectiondesc":"","poemindex":57},{"author":"吳融","charstyle":"近體詩","content":"繡纓霞翼兩鴛鴦，金島銀川是故郷。\n只合雙飛便雙死，豈悲相失與相忘。\n烟花夜泊紅蕖膩，蘭渚春遊碧草芳。\n何事遽驚雲雨别，秦山楚水兩乖張。\n","id":65810,"chapter":"卷九十二","chapternum":92,"title":"富水驛東楹有人題詩","titledesc":"","collection":"","collectiondesc":"","poemindex":58},{"author":"吳融","charstyle":"近體詩","content":"海燕初歸朔鴈囘，靜眠深揜百花臺。\n春蔬巳為髙僧掇，臘醖還因熟客開。\n簷外暖絲兼絮墮，檻前輕浪帶鷗來。\n謝公難避蒼生意，自古風流必上台。\n","id":65811,"chapter":"卷九十二","chapternum":92,"title":"和座主尚書春日郊居","titledesc":"","collection":"","collectiondesc":"","poemindex":59},{"author":"吳融","charstyle":"近體詩","content":"瘦如仙鶴爽風篁，外却塵囂興緒長。\n偶坐幾囘沈皓月，閒吟是處到殘陽。\n門前立使修書懶，花下留賔壓酒忙。\n目斷瓊林攀不得，一重丹水抵三湘。\n","id":65812,"chapter":"卷九十二","chapternum":92,"title":"憲丞裴公上洛退居有寄","titledesc":"","collection":"","collectiondesc":"","poemindex":60},{"author":"吳融","charstyle":"近體詩","content":"襄王席上一神仙，眼色相當語不傳。\n見了又休真似夢，坐來雖近逺於天。\n隴禽有意猶能説，江月無心也解圎。\n更被東風助惆悵，落花時節蝶翩翩。\n","id":65813,"chapter":"卷九十二","chapternum":92,"title":"淛東筵上有寄","titledesc":"","collection":"","collectiondesc":"","poemindex":61},{"author":"吳融","charstyle":"近體詩","content":"千年茯莵帶龍鱗，太華峰頭得最珍。\n金鼎燒煎雲漾粉，玉甌寒貯露含津。\n南宫巳借徵詩客，内署今還託諫臣。\n飛檄愈風知妙手，也須分藥救漳濵。\n","id":65814,"chapter":"卷九十二","chapternum":92,"title":"病中宜茯苓寄李諫議","titledesc":"","collection":"","collectiondesc":"","poemindex":62},{"author":"吳融","charstyle":"近體詩","content":"别來如夢亦如雲，八字微言不復聞。\n世上浮沉應念我，筆端飛動只降君。\n幾同江步吟秋霽，更憶山房語夜分。\n見擬沃州尋舊約，且教丹頂許為隣。\n","id":65815,"chapter":"卷九十二","chapternum":92,"title":"寄貫休上人","titledesc":"","collection":"","collectiondesc":"","poemindex":63},{"author":"吳融","charstyle":"近體詩","content":"偶持麟筆侍金閨，夢想三年在故溪。\n祖竹定欺簷雪折，稚杉應拂棟雲齊。\n漫勞筋力趨丹鳯，可有文詞詠碧鷄。\n此别更無閒事囑，北山髙處謝猨啼。\n","id":65816,"chapter":"卷九十二","chapternum":92,"title":"送弟東歸","titledesc":"","collection":"","collectiondesc":"","poemindex":64},{"author":"吳融","charstyle":"近體詩","content":"昔年離别浙河東，多難相逢舊楚宫。\n振錫纔尋三徑草，登船忽挂一帆風。\n幾程村飯添盂白，何處山花照衲紅。\n不似投荒憔悴客，滄浪無際問漁翁。\n","id":65817,"chapter":"卷九十二","chapternum":92,"title":"送知古上人","titledesc":"","collection":"","collectiondesc":"","poemindex":65},{"author":"吳融","charstyle":"近體詩","content":"一枝紅艶出牆頭，牆外行人正獨愁。\n長得看來猶有恨，可堪逢處更難留。\n林空色暝鶯先到，春淺香寒蝶未遊。\n更憶帝郷千萬樹，澹煙籠日暗神州。\n","id":65818,"chapter":"卷九十二","chapternum":92,"title":"途中見杏花","titledesc":"","collection":"","collectiondesc":"","poemindex":66},{"author":"吳融","charstyle":"近體詩","content":"粉薄紅輕揜臉羞，花中占斷得風流。\n軟非因醉都無力，凝不成歌亦自愁。\n獨照影時臨水畔，最含情處出牆頭。\n徘徊盡日難成别，更待黄昏對酒樓。\n","id":65819,"chapter":"卷九十二","chapternum":92,"title":"杏花","titledesc":"","collection":"","collectiondesc":"","poemindex":67},{"author":"吳融","charstyle":"近體詩","content":"白玉花開緑錦池，風流御史報人知。\n看來應是雲中墮，偷去須從月下移。\n巳被亂蟬催婉娩，更禁凉雨動䙰褷。\n習家秋色堪圗畵，只欠山公倒接䍦。\n","id":65820,"chapter":"卷九十二","chapternum":92,"title":"髙侍御話皮博士池中白蓮因成奉呈","titledesc":"","collection":"","collectiondesc":"","poemindex":68},{"author":"吳融","charstyle":"近體詩","content":"紅影飄來翠影微，一辭林表不知歸。\n伴愁無色烟猶在，替恨成啼露未晞。\n若逐水流應萬里，莫因風起便孤飛。\n楚郊千樹秋聲急，日落紛紛惹客衣。\n","id":65821,"chapter":"卷九十二","chapternum":92,"title":"葉落","titledesc":"","collection":"","collectiondesc":"","poemindex":69},{"author":"吳融","charstyle":"近體詩","content":"舉國繁華委逝川，羽毛飄蕩一年年。\n他山呌處花成血，舊苑春來草似煙。\n雨暗不離濃緑樹，月斜長弔欲明天。\n湘江日暮聲凄切，愁殺行人歸去船。\n","id":65822,"chapter":"卷九十二","chapternum":92,"title":"子規","titledesc":"","collection":"","collectiondesc":"","poemindex":70},{"author":"吳融","charstyle":"近體詩","content":"漁陽烽火照函關，玊輦怱怱下此山。\n一曲羽衣聴不盡，至今遺恨水潺潺。\n","id":65823,"chapter":"卷九十二","chapternum":92,"title":"華清宫","titledesc":"","collection":"","collectiondesc":"","poemindex":71},{"author":"吳融","charstyle":"近體詩","content":"不傲南窓且採樵，乾松每帶濕雲燒。\n庖厨却得長兼味，三秀芝根五术苖。\n","id":65824,"chapter":"卷九十二","chapternum":92,"title":"山居即事","titledesc":"","collection":"","collectiondesc":"","poemindex":72},{"author":"吳融","charstyle":"近體詩","content":"萬事翛然只有棊，小軒髙浄簟涼時。\n闌珊半局和微醉，花落中庭樹影移。\n","id":65825,"chapter":"卷九十二","chapternum":92,"title":"山居即事","titledesc":"","collection":"","collectiondesc":"","poemindex":73},{"author":"吳融","charstyle":"近體詩","content":"四郊飛雪暗雲端，唯此宫中落旋乾。\n緑樹碧簷相掩映，無人知道外邉寒。\n","id":65826,"chapter":"卷九十二","chapternum":92,"title":"華清宫","titledesc":"","collection":"","collectiondesc":"","poemindex":74},{"author":"吳融","charstyle":"近體詩","content":"六載抽毫侍禁闈，不堪多病決然歸。\n五陵年少如相問，阿對泉頭一布衣〈阿對是楊伯起家僮嘗引泉灌蔬其泉至今尚在〉。\n","id":65827,"chapter":"卷九十二","chapternum":92,"title":"壬戍歳閿郷寓居","titledesc":"","collection":"","collectiondesc":"","poemindex":75},{"author":"吳融","charstyle":"近體詩","content":"結得茒簷瞰碧溪，閒雲之外不同棲。\n猶嫌未逺函關道，正睡剛聞報曉雞。\n","id":65828,"chapter":"卷九十二","chapternum":92,"title":"壬戍歳閿郷寓居","titledesc":"","collection":"","collectiondesc":"","poemindex":76},{"author":"吳融","charstyle":"近體詩","content":"清溪見底露蒼苔，密竹垂藤鏁不開。\n應是仙家在深處，愛流花片引人來。\n","id":65829,"chapter":"卷九十二","chapternum":92,"title":"壬戍歳閿郷寓居","titledesc":"","collection":"","collectiondesc":"","poemindex":77},{"author":"吳融","charstyle":"近體詩","content":"石臼山頭有一僧，朝無香積夜無燈。\n近嫌俗客知蹤跡，擬向中方斷石層。\n","id":65830,"chapter":"卷九十二","chapternum":92,"title":"壬戍歳閿郷寓居","titledesc":"","collection":"","collectiondesc":"","poemindex":78},{"author":"吳融","charstyle":"近體詩","content":"衡門一别夢難稀，人欲歸時不得歸。\n長憶去年寒食夜，杏花零落雨霏霏。\n","id":65831,"chapter":"卷九十二","chapternum":92,"title":"憶街西所居","titledesc":"","collection":"","collectiondesc":"","poemindex":79},{"author":"吳融","charstyle":"近體詩","content":"紅杏花時辭漢苑，黄梅雨裏上淮船。\n雨迎花送長如此，辜負東風十四年。\n","id":65832,"chapter":"卷九十二","chapternum":92,"title":"渡淮作","titledesc":"","collection":"","collectiondesc":"","poemindex":80},{"author":"吳融","charstyle":"近體詩","content":"悲秋應亦抵傷春，屈宋當年並楚臣。\n何事從來好時節，只將惆悵付詞人。\n","id":65833,"chapter":"卷九十二","chapternum":92,"title":"楚事","titledesc":"","collection":"","collectiondesc":"","poemindex":81},{"author":"吳融","charstyle":"近體詩","content":"冀州飛檄傲英雄，却把文辭事鄴宫。\n從道筆端由我得，九泉何面見袁公。\n","id":65834,"chapter":"卷九十二","chapternum":92,"title":"陳琳墓","titledesc":"","collection":"","collectiondesc":"","poemindex":82},{"author":"吳融","charstyle":"近體詩","content":"鸞龍一夜降崑丘，遺廟千年枕碧流。\n賺得武皇心力盡，忍看煙草茂陵秋。\n","id":65835,"chapter":"卷九十二","chapternum":92,"title":"王母廟","titledesc":"","collection":"","collectiondesc":"","poemindex":83},{"author":"吳融","charstyle":"近體詩","content":"染不成乾畵未銷，霏霏拂拂又迢迢。\n曽從建業城邉路，蔓草寒烟鏁六朝。\n","id":65836,"chapter":"卷九十二","chapternum":92,"title":"秋色","titledesc":"","collection":"","collectiondesc":"","poemindex":84},{"author":"吳融","charstyle":"近體詩","content":"不鬬穠華不占紅，自飛晴野雪濛濛。\n百花長恨風吹落，唯有楊花獨愛風。\n","id":65837,"chapter":"卷九十二","chapternum":92,"title":"楊花","titledesc":"","collection":"","collectiondesc":"","poemindex":85},{"author":"羅鄴","charstyle":"近體詩","content":"離人到此倍堪傷，陂水蘆花似故郷。\n身事未知何日了，馬蹄惟覺到秋忙。\n田園牢落東歸晩，道路辛勤北去長。\n却羨無愁是沙鳥，雙雙相趂下斜陽。\n","id":65838,"chapter":"卷九十二","chapternum":92,"title":"僕射坡晩望","titledesc":"","collection":"","collectiondesc":"","poemindex":86},{"author":"羅鄴","charstyle":"近體詩","content":"僻居多與懶相宜，吟擁寒爐過臘時。\n風栁欲生陽面葉，凍梅先綻嶺頭枝。\n山川自小抛耕釣，骨肉無因免别離。\n賴有陶情一尊酒，愁中相向展愁眉。\n","id":65839,"chapter":"卷九十二","chapternum":92,"title":"冬夕江上言事","titledesc":"","collection":"","collectiondesc":"","poemindex":87},{"author":"羅鄴","charstyle":"近體詩","content":"一㸃燈殘魯酒醒，巳㩦孤劍事離程。\n愁看飛雪聞鷄唱，獨向長空背雁行。\n白草近關微有路，濁河連底凍無聲。\n此中來徃本迢遞，况是驅羸客塞城。\n","id":65840,"chapter":"卷九十二","chapternum":92,"title":"蚤發","titledesc":"","collection":"","collectiondesc":"","poemindex":88},{"author":"羅鄴","charstyle":"近體詩","content":"髙臺今古境長閒，因想興亡自慘顔。\n四海巳歸新雨露，六朝空認舊江山。\n槎翹獨鳥沙汀畔，風遞連檣雪浪間。\n好是輪蹄來徃便，誰人不向此躋攀。\n","id":65841,"chapter":"卷九十二","chapternum":92,"title":"登凌歊臺","titledesc":"","collection":"","collectiondesc":"","poemindex":89},{"author":"羅鄴","charstyle":"近體詩","content":"長懸青紫與芳枝，塵世無因免别離。\n馬上多於在家日，尊前堪惜少年時。\n關河客夢還郷後，雨雪山程出店遲。\n却羨髙人此中老，軒車過盡不知誰。\n","id":65842,"chapter":"卷九十二","chapternum":92,"title":"留題張逸人草堂","titledesc":"","collection":"","collectiondesc":"","poemindex":90},{"author":"羅鄴","charstyle":"近體詩","content":"性僻多將雲水便，山陽酒病動經年。\n行遲暖陌花闌馬，睡重江村雨打船。\n閒弄玉琴雙鶴舞，靜窺庭樹一猱懸。\n結茅更莫期深隠，聲價如今滿日邉。\n","id":65843,"chapter":"卷九十二","chapternum":92,"title":"山陽貽友人","titledesc":"","collection":"","collectiondesc":"","poemindex":91},{"author":"羅鄴","charstyle":"近體詩","content":"秋庭悵望别君初，折栁分襟十載餘。\n相見或因中夜夢，寄來多是隔年書。\n㩦樽座外花空老，垂釣江頭栁漸疎。\n裁得詩憑千里鴈，吟來寧不憶吾廬。\n","id":65844,"chapter":"卷九十二","chapternum":92,"title":"途中寄友人","titledesc":"","collection":"","collectiondesc":"","poemindex":92},{"author":"羅鄴","charstyle":"近體詩","content":"芳徑春歸花半開，碧山波暖鴈初廻。\n滿樓月色還依舊，昨夜歌聲自不來。\n愁眼向誰零玉筯，征蹄何處駐紅埃。\n中宵吟罷正惆悵，從此蘭堂鎖緑苔。\n","id":65845,"chapter":"卷九十二","chapternum":92,"title":"春夕寄友人時有與歌者南北","titledesc":"","collection":"","collectiondesc":"","poemindex":93},{"author":"羅鄴","charstyle":"近體詩","content":"自説歸山人事賖，素琴丹竈是生涯。\n床頭殘藥鼠偷盡，溪上破門風擺斜。\n石井晴垂青葛葉，竹籬荒映白茅花。\n遥知此去應稀出，獨卧晴窓夢曉霞。\n","id":65846,"chapter":"卷九十二","chapternum":92,"title":"送張逸人","titledesc":"","collection":"","collectiondesc":"","poemindex":94},{"author":"羅鄴","charstyle":"近體詩","content":"剪霧裁烟勝角冠，來從玊洞五雲端。\n醉宜薤葉欹斜影，穏稱菱花子細看。\n野客愛留籠鶴髪，溪翁爭乞配魚竿。\n真仙首飾勞相寄，塵土翻慙戴去難。\n","id":65847,"chapter":"卷九十二","chapternum":92,"title":"謝友人遺華陽巾","titledesc":"","collection":"","collectiondesc":"","poemindex":95},{"author":"羅鄴","charstyle":"近體詩","content":"落盡春紅始着花，花時比屋事豪奢。\n買栽池館恐無地，看到子孫能幾家。\n門倚長衢攢繡轂，幄籠輕日䕶香霞。\n歌鍾滿座爭歡賞，肯信流年鬢有華。\n","id":65848,"chapter":"卷九十二","chapternum":92,"title":"牡丹","titledesc":"","collection":"","collectiondesc":"","poemindex":96},{"author":"羅鄴","charstyle":"近體詩","content":"廢苑牆南殘雨中，似袍顔色正蒙茸。\n微香暗惹遊人步，逺緑纔分鬬雉蹤。\n三楚渡頭長恨見，五侯門外却難逢。\n年年蹤有春風便，馬跡車輪一萬重。\n","id":65849,"chapter":"卷九十二","chapternum":92,"title":"芳草","titledesc":"","collection":"","collectiondesc":"","poemindex":97},{"author":"羅鄴","charstyle":"近體詩","content":"花時一宿碧山前，明月東風叫杜鵑。\n孤館覺來聴夜半，羸僮相對亦無眠。\n汝身哀怨猶如此，我淚縱横豈偶然。\n爭得蒼蒼知有恨，汝身成鶴我成仙。\n","id":65850,"chapter":"卷九十二","chapternum":92,"title":"聞杜䳌","titledesc":"","collection":"","collectiondesc":"","poemindex":98},{"author":"羅鄴","charstyle":"近體詩","content":"别路垂楊柳，秋風凄管絃。\n青樓君去後，明月為誰圎。\n","id":65851,"chapter":"卷九十二","chapternum":92,"title":"秋别","titledesc":"","collection":"","collectiondesc":"","poemindex":99},{"author":"羅鄴","charstyle":"近體詩","content":"芳草長含玉輦塵，君王遊幸此中頻。\n今朝别有承恩處，鸚鵡飛來説似人。\n","id":65852,"chapter":"卷九十二","chapternum":92,"title":"宫中","titledesc":"","collection":"","collectiondesc":"","poemindex":100},{"author":"羅鄴","charstyle":"近體詩","content":"雕鞍玉勒照花明，過後香風特地生。\n半醉五侯門裏出，月髙猶在禁街行。\n","id":65853,"chapter":"卷九十二","chapternum":92,"title":"公子行","titledesc":"","collection":"","collectiondesc":"","poemindex":101},{"author":"羅鄴","charstyle":"近體詩","content":"夢斷南窓啼曉烏，新霜昨夜下庭梧。\n不知簾外如珪月，還照邉城到曉無。\n","id":65854,"chapter":"卷九十二","chapternum":92,"title":"秋怨","titledesc":"","collection":"","collectiondesc":"","poemindex":102},{"author":"羅鄴","charstyle":"近體詩","content":"芳草和煙暖更青，閒門要路一時生。\n年年㸃檢人間事，唯有春風不世情。\n","id":65855,"chapter":"卷九十二","chapternum":92,"title":"春遊鬱然有懷賦","titledesc":"","collection":"","collectiondesc":"","poemindex":103},{"author":"羅鄴","charstyle":"近體詩","content":"大河平野正窮秋，羸馬羸僮古渡頭。\n昨夜蓮花峯下月，隔簾相伴到明愁。\n","id":65856,"chapter":"卷九十二","chapternum":92,"title":"黄河曉渡","titledesc":"","collection":"","collectiondesc":"","poemindex":104},{"author":"羅鄴","charstyle":"近體詩","content":"古宫荒井曽平後，見説畊人又鑿開。\n拾得古釵鐫勑字，當時恩澤賜誰來。\n","id":65857,"chapter":"卷九十二","chapternum":92,"title":"吳王古宫井","titledesc":"","collection":"","collectiondesc":"","poemindex":105},{"author":"羅鄴","charstyle":"近體詩","content":"含青薜茘隨金甃，碧砌鱗鱗生緑苔。\n莫言數尺無波水，曽與如花並照來。\n","id":65858,"chapter":"卷九十二","chapternum":92,"title":"吳王古宫井","titledesc":"","collection":"","collectiondesc":"","poemindex":106},{"author":"羅鄴","charstyle":"近體詩","content":"千金壘土望三山，雲鶴無蹤羽衛還。\n若説神仙求便得，茂陵何事在人間。\n","id":65859,"chapter":"卷九十二","chapternum":92,"title":"望仙","titledesc":"","collection":"","collectiondesc":"","poemindex":107},{"author":"羅鄴","charstyle":"近體詩","content":"白玉尊前紫桂香，迎春閣上燕雙雙。\n陳王半醉貴妃舞，不覺隋兵夜渡江。\n","id":65860,"chapter":"卷九十二","chapternum":92,"title":"陳宫","titledesc":"","collection":"","collectiondesc":"","poemindex":108},{"author":"羅鄴","charstyle":"近體詩","content":"生前幾到此亭臺，尋歎投荒去不囘。\n若使春風㑹人意，花枝盡合向南開。\n","id":65861,"chapter":"卷九十二","chapternum":92,"title":"歎平泉春","titledesc":"","collection":"","collectiondesc":"","poemindex":109},{"author":"羅鄴","charstyle":"近體詩","content":"歌舞從來最得名，如今老寄洛陽城。\n當時醉送龍驤曲，留與誰家唱月明。\n","id":65862,"chapter":"卷九十二","chapternum":92,"title":"為人感贈","titledesc":"","collection":"","collectiondesc":"","poemindex":110},{"author":"羅鄴","charstyle":"近體詩","content":"繁如瑞雪壓枝開，越嶺吳溪免用栽。\n却是五侯家未識，春風不放過江來。\n","id":65863,"chapter":"卷九十二","chapternum":92,"title":"梅花","titledesc":"","collection":"","collectiondesc":"","poemindex":111},{"author":"羅鄴","charstyle":"近體詩","content":"處處東風撲晩楊，輕輕醉粉落無香。\n就中堪恨隋堤上，曽惹龍舟舞鳯凰。\n","id":65864,"chapter":"卷九十二","chapternum":92,"title":"栁絮","titledesc":"","collection":"","collectiondesc":"","poemindex":112},{"author":"羅鄴","charstyle":"近體詩","content":"一枝濃艶對秋光，露滴風揺倚砌傍。\n曉景乍看何處似，謝家新染紫羅裳。\n","id":65865,"chapter":"卷九十二","chapternum":92,"title":"鷄冠花","titledesc":"","collection":"","collectiondesc":"","poemindex":113},{"author":"羅鄴","charstyle":"近體詩","content":"好倚青山與碧溪，刺桐毛竹待雙棲。\n花時遷客傷離别，莫向相思樹上啼。\n","id":65866,"chapter":"卷九十二","chapternum":92,"title":"放鷓鴣","titledesc":"","collection":"","collectiondesc":"","poemindex":114},{"author":"羅鄴","charstyle":"近體詩","content":"水殿清風玉户開，飛光千㸃去還來。\n無風無月長門夜，偏到堦前照緑苔。\n","id":65867,"chapter":"卷九十二","chapternum":92,"title":"螢","titledesc":"","collection":"","collectiondesc":"","poemindex":115}]