[{"author":"皮日休","charstyle":"古體詩","id":17434,"chapter":"卷八十七","chapternum":87,"title":"橡媪嘆","titledesc":"","content":"秋深橡子熟散落榛蕪崗傴傴黄髪媪拾之踐晨霜移時始盈掬盡日方滿筐幾曝復㡬蒸用作三冬糧山前有熟稻紫穂襲人香細穫又精舂粒粒如玉璫持之納於官私室無倉箱如何一石餘只作五斗量狡吏不畏刑貪官不避贓典時作私債農畢歸官倉自冬及於春橡實誑饑腸吾聞田成子詐仁猶自王吁嗟逢橡媼不覺淚沾裳","collection":"","collectiondesc":"","poemindex":1},{"author":"皮日休","charstyle":"古體詩","id":17435,"chapter":"卷八十七","chapternum":87,"title":"初夏即事寄魯望","titledesc":"","content":"夏景恬且曠逺人疾初平黄鳥語方熟紫桐隂正清廨宇有幽處私遊無定程歸來閉雙闗亦忘枯與榮土室作深谷蘚垣為干城㩻杉突拖架迸笋支檐楹片石共坐穏病鶴同喜晴癭木四五器笻杖一兩莖泉為葛天味松作羲皇聲或看名畫徹或吟閒詩成忽枕素琴睡時把仙書行自然寡儔侣莫説更紛争具區包地髓震澤含天英粤從三讓來俊造紛然生顧予客兹地薄我皆為傖惟有陸夫子盡力提客卿各負出俗才俱懐超世情駐我一棧車啜君數藜𡙡敲門若我訪倒屣欣逢迎胡餅蒸甚熟貊盤舉尤輕茗脆不禁炙酒肥或難傾掃除就藤下移榻尋虚明唯共陸夫子醉與天地并","collection":"","collectiondesc":"","poemindex":2},{"author":"皮日休","charstyle":"古體詩","id":17436,"chapter":"卷八十七","chapternum":87,"title":"初夏遊楞伽精舍","titledesc":"","content":"越舼輕似萍漾漾出煙郭人聲漸疎曠天氣忽寥廓伊予惬斯志有似劀□瘼遇勝即夷猶逢幽且淹泊俄然棹深處虚無倚巖崿霜毫一道人引我登龍閣當中見夀象欲禮光紛箔珠幡時相鏗恐是諸天樂樹杪見觚稜林端逢赭堊千尋井猶在萬祀靈不涸下通鮫人道水色黮而惡欲照六藏驚将窺百骸愕朅去山南嶺其險如卭笮悠然放吾興欲把青天摸紫藤垂罽珥紅荔懸纓絡蘚厚滑似漦峯尖利如鍔斯須到絶頂似愈漸離矐一片太湖光只驚天漢落梅風脱綸㡌乳水透芒屩嵐姿與波彩不動渾相著既不暇供應将何以酬酢郤來穿竹徑似入清油幕穴恐水君開龕如鬼工鑿窮幽入兹院前循臨巨壑遺畫龍奴獰殘香蟲篆薄褫魂窺玉鏡澄慮聞金鐸雲態共縈留鳥言相許諾古木勢如虺近之恐相蠚怒泉聲似激聞之意争博時禽倐已嘿衆籟蕭然作遂令不羈性戀此如纒縛念彼上人者将生付寂寞曽無膚撓事肯把心源度胡為儒家流沒齒勤且恪沐猴本不冠未是謀生錯言行既異調棲遲亦同託願力倘不遺請作華林鶴","collection":"","collectiondesc":"","poemindex":3},{"author":"皮日休","charstyle":"古體詩","id":17437,"chapter":"卷八十七","chapternum":87,"title":"貧居秋日","titledesc":"","content":"亭午頭未冠端坐獨愁子貧家煙爨稀竈底隂蟲語門小愧車馬廩空慙雀鼠盡室未寒衣機聲羡鄰女","collection":"","collectiondesc":"","poemindex":4},{"author":"皮日休","charstyle":"古體詩","id":17438,"chapter":"卷八十七","chapternum":87,"title":"初入太湖〈自胥口入去州五十里〉","titledesc":"","content":"聞有太湖名十年未曽識今朝得遊汎大笑稱平昔一舍行胥塘盡日到震澤三萬六千頃頃頃頗黎色連空淡無纇照野平絶隙好放青翰舟堪㺯白玉笛疎岑七十二𡾼𡾼露矛㦸悠然嘯傲去天上揺畫鷁西風乍獵獵驚波罨涵碧倐忽雷陣吼須臾玉岸拆樹動為蜃尾山浮似鼇脊落照射鴻溶清輝蕩抛𢶉雲輕似可染霞爛如堪摘漸暝無處泊挽㠶從所適枕下聞澎湃肌上生瘮□<疒束>討異足邅廻尋幽多阻隔願風與良便吹入神仙宅甘将一藴書永事嵩山伯","collection":"太湖詩〈并序〉","collectiondesc":"余頃在江漢嘗耨鹿門䱷浻湖然而未能放形者抑志於道也爾後以文事造請於是南浮至二别涉洞庭迴觀敷淺原登廬阜濟九江由天柱抵霍嶽又自箕潁轉樊鄧陟商顔入藍闗凡自江漢至於京師旋繞者二萬里道之不行者有困辱危殆志之可適者有山水遊翫則休戚不孤矣咸通九年自京東遊復得宿太華樂荆山賞女几度轘轅窮嵩髙入京索浮汴渠至揚州又航天塹從北固至姑蘇噫江山幽絶見於地志者余之所到不翅於半則煙霞魚鳥林壑雲月可為屬厭之具矣尚枵然於志者抑古聖人所謂獨行之性乎逸民之流乎余真得而為也後聞震澤包山中有靈異學黄老徒樂之多不返益欲一觀豁平生之鬱鬱焉十一年㑹大司諌清河公憂霖雨為患乃擇日休将公命禱於震澤祀事既畢神應如響於是太湖之中所謂洞庭山者得以恣討凡所歴皆圗籍稱為靈異者遂為詩二十章〈録十八首〉以志其事兼寄天随子","poemindex":5},{"author":"皮日休","charstyle":"古體詩","id":17439,"chapter":"卷八十七","chapternum":87,"title":"曉次神景宫","titledesc":"","content":"夜半幽夢中扁舟似鳬躍曉來到何許俄倚包山脚三百六十丈攅空利如削遐瞻但徙倚欲上先矍鑠濃露濕莎裳淺泉漸草屩行行未一里節境轉寂寞静徑侵泬寥仙扉傍巖㟧松聲正清絶海日方照灼歘臨幽虚天萬想皆擺落壇靈有芝菌殿聖無鳥雀瓊幃自迴旋錦旌空粲錯鼎氣為龍虎香烟混丹艧凝㸔出次雲黙聴語時鶴緑書不可注雲笈應無鑰晴來鳥思喜𡹛裏花光弱天籟如擊琴泉聲似摐鐸清齋洞前院敢負玄科約空中悉羽章地上皆靈藥金醴可酣暢玉豉堪咀嚼存心服燕胎叩齒讀龍蹻福地七十二兹焉永堪託在獸乏虎貙於蟲不毒蠚嘗聞擇骨録仙誌非可作緑腸既朱髓青肝復紫絡伊余乏此相天與形貌惡每嗟原憲瘇常苦齊侯瘧終然合委頓剛亦慕寥廓三茅亦常住竟與珪組薄欲問包山神來賖少巖壑","collection":"太湖詩〈并序〉","collectiondesc":"余頃在江漢嘗耨鹿門䱷浻湖然而未能放形者抑志於道也爾後以文事造請於是南浮至二别涉洞庭迴觀敷淺原登廬阜濟九江由天柱抵霍嶽又自箕潁轉樊鄧陟商顔入藍闗凡自江漢至於京師旋繞者二萬里道之不行者有困辱危殆志之可適者有山水遊翫則休戚不孤矣咸通九年自京東遊復得宿太華樂荆山賞女几度轘轅窮嵩髙入京索浮汴渠至揚州又航天塹從北固至姑蘇噫江山幽絶見於地志者余之所到不翅於半則煙霞魚鳥林壑雲月可為屬厭之具矣尚枵然於志者抑古聖人所謂獨行之性乎逸民之流乎余真得而為也後聞震澤包山中有靈異學黄老徒樂之多不返益欲一觀豁平生之鬱鬱焉十一年㑹大司諌清河公憂霖雨為患乃擇日休将公命禱於震澤祀事既畢神應如響於是太湖之中所謂洞庭山者得以恣討凡所歴皆圗籍稱為靈異者遂為詩二十章〈録十八首〉以志其事兼寄天随子","poemindex":6},{"author":"皮日休","charstyle":"古體詩","id":17440,"chapter":"卷八十七","chapternum":87,"title":"入林屋洞","titledesc":"","content":"齋心己三日筋骨如烟輕腰下佩金獸手中持火鈴幽塘四百里中有日月精連亘三十六各各為玉京自非心至誠必被神物烹顧余慕大道不能惜㣲生遂招放曠侶同作幽憂行其門纔函丈初若盤薄硎洞氣黒眣□苔髪紅鬇鬡試足值坎窞低頭避峥嶸攀縁不知倦怪異焉敢驚匍匐一百步稍稍䇿可横忽然白蝙蝠來撲松炬明人語散澒洞石響髙玲玎脚底龍蛇氣頭上波濤聲有時若服匿偪仄如見繃俄爾造平澹豁然逢光晶金堂似鑄出玉座如琢成前有方丈沼凝碧融人情雲漿湛不動璚露涵而馨漱之恐減算勺之必延齡愁為三官責不敢擕一□昔云夏后氏於此藏真經刻之以紫琳秘之以丹瓊期之以萬祀守之以百靈焉得彼丈人竊之不加刑石匱一以出左神俄不扃禹書既云得吴國由是傾蘚縫纔半尺中有怪物腥欲去既嚄唶将迴又伶俜郤遵舊時道半日出杳冥屨泥〈去聲〉惹石髓衣濕沾雲英玄籙乏仙骨青文無絳名雖然入隂宫不得朝上清對彼神仙窟自厭濁俗形郤憎造物者遣我騎文星","collection":"太湖詩〈并序〉","collectiondesc":"余頃在江漢嘗耨鹿門䱷浻湖然而未能放形者抑志於道也爾後以文事造請於是南浮至二别涉洞庭迴觀敷淺原登廬阜濟九江由天柱抵霍嶽又自箕潁轉樊鄧陟商顔入藍闗凡自江漢至於京師旋繞者二萬里道之不行者有困辱危殆志之可適者有山水遊翫則休戚不孤矣咸通九年自京東遊復得宿太華樂荆山賞女几度轘轅窮嵩髙入京索浮汴渠至揚州又航天塹從北固至姑蘇噫江山幽絶見於地志者余之所到不翅於半則煙霞魚鳥林壑雲月可為屬厭之具矣尚枵然於志者抑古聖人所謂獨行之性乎逸民之流乎余真得而為也後聞震澤包山中有靈異學黄老徒樂之多不返益欲一觀豁平生之鬱鬱焉十一年㑹大司諌清河公憂霖雨為患乃擇日休将公命禱於震澤祀事既畢神應如響於是太湖之中所謂洞庭山者得以恣討凡所歴皆圗籍稱為靈異者遂為詩二十章〈録十八首〉以志其事兼寄天随子","poemindex":7},{"author":"皮日休","charstyle":"古體詩","id":17441,"chapter":"卷八十七","chapternum":87,"title":"雨中遊包山精舍","titledesc":"","content":"松門亘五里彩碧髙下絢幽人共躋攀勝事頗清便翣翣林上雨隠隠湖中電薜帶輕束腰荷笠低遮面濕屨黏烟霞穿衣落霜霰笑次度巖壑困中遇臺殿老僧三四人梵宇十數卷施稀無夏屋境僻乏朝膳散髪抵泉流支頤數雲片坐石忽忘起捫蘿不知倦異蝶時似錦幽禽或如鈿篥篣還戛刃栟櫚自揺扇俗態既抖藪野情空眷戀道人摘芝菌為予備午饌渇興石榴𡙡饑愜胡麻飯如何事于役兹遊急於傳郤将塵土衣一任瀑絲濺","collection":"太湖詩〈并序〉","collectiondesc":"余頃在江漢嘗耨鹿門䱷浻湖然而未能放形者抑志於道也爾後以文事造請於是南浮至二别涉洞庭迴觀敷淺原登廬阜濟九江由天柱抵霍嶽又自箕潁轉樊鄧陟商顔入藍闗凡自江漢至於京師旋繞者二萬里道之不行者有困辱危殆志之可適者有山水遊翫則休戚不孤矣咸通九年自京東遊復得宿太華樂荆山賞女几度轘轅窮嵩髙入京索浮汴渠至揚州又航天塹從北固至姑蘇噫江山幽絶見於地志者余之所到不翅於半則煙霞魚鳥林壑雲月可為屬厭之具矣尚枵然於志者抑古聖人所謂獨行之性乎逸民之流乎余真得而為也後聞震澤包山中有靈異學黄老徒樂之多不返益欲一觀豁平生之鬱鬱焉十一年㑹大司諌清河公憂霖雨為患乃擇日休将公命禱於震澤祀事既畢神應如響於是太湖之中所謂洞庭山者得以恣討凡所歴皆圗籍稱為靈異者遂為詩二十章〈録十八首〉以志其事兼寄天随子","poemindex":8},{"author":"皮日休","charstyle":"古體詩","id":17442,"chapter":"卷八十七","chapternum":87,"title":"遊毛公壇","titledesc":"","content":"卻上南山路松行儼如廡松根礙幽徑孱顔不能斧擺履跨亂雲側巾蹲怪樹三休且半日始到毛公塢兩水合一澗潨崖郤為浦相敵百千㦸共攂十萬鼓噴散日月精射破神仙府唯恐絶地脈又恐折天桂一窺耳目眩再聴毛髮竪次到鍊丹井井幹翳宿莽下有蕋剛丹勺之百疾愈凝於白獺髓湛似挏馬乳黄露醒齒牙碧粘甘胏腑檜異松復怪枯踈互撑拄乾蛟一百丈髐然半天舞下有毛公壇壇方不盈畆當時雲龍篆一片苔蘚古〈有劉先生鎮壇符今存於堂〉時時仙禽來忽忽样烟聚我愛周息元忽起應明主〈周徴君名曰息元〉三諫却歸來迴頭吐絓組伊余何不幸斯人不復覩如何大開口與世争枯腐将山待夸娥以肉投猰㺄歘坐侵桂隂不知已與午兹地足靈境他年終結宇敢道萬石君輕於一絲縷","collection":"太湖詩〈并序〉","collectiondesc":"余頃在江漢嘗耨鹿門䱷浻湖然而未能放形者抑志於道也爾後以文事造請於是南浮至二别涉洞庭迴觀敷淺原登廬阜濟九江由天柱抵霍嶽又自箕潁轉樊鄧陟商顔入藍闗凡自江漢至於京師旋繞者二萬里道之不行者有困辱危殆志之可適者有山水遊翫則休戚不孤矣咸通九年自京東遊復得宿太華樂荆山賞女几度轘轅窮嵩髙入京索浮汴渠至揚州又航天塹從北固至姑蘇噫江山幽絶見於地志者余之所到不翅於半則煙霞魚鳥林壑雲月可為屬厭之具矣尚枵然於志者抑古聖人所謂獨行之性乎逸民之流乎余真得而為也後聞震澤包山中有靈異學黄老徒樂之多不返益欲一觀豁平生之鬱鬱焉十一年㑹大司諌清河公憂霖雨為患乃擇日休将公命禱於震澤祀事既畢神應如響於是太湖之中所謂洞庭山者得以恣討凡所歴皆圗籍稱為靈異者遂為詩二十章〈録十八首〉以志其事兼寄天随子","poemindex":9},{"author":"皮日休","charstyle":"古體詩","id":17443,"chapter":"卷八十七","chapternum":87,"title":"三宿神景宫","titledesc":"","content":"古觀岑且寂幽人情自怡一來包山下三宿湖之湄况此深夏夕不逢清月姿玉泉浣衣後金殿添香時客省髙且敞客牀蟠復奇石枕冷入腦笋席寒侵肌氣清寐不著起坐臨堦墀松隂忽㣲照獨見螢火芝素鶴警㣲露白蓮明暗池窗櫺帶乳蘚壁縫含雲蕤聞磬走魍魎見燭奔羇雌沆瀣欲滴瀝芭蕉未離披五更山蟬響醒發如吹篪杉風忽然起飄破步虚詞道客巾屨様上清朝禮儀明發作此事豈復甘趨馳","collection":"太湖詩〈并序〉","collectiondesc":"余頃在江漢嘗耨鹿門䱷浻湖然而未能放形者抑志於道也爾後以文事造請於是南浮至二别涉洞庭迴觀敷淺原登廬阜濟九江由天柱抵霍嶽又自箕潁轉樊鄧陟商顔入藍闗凡自江漢至於京師旋繞者二萬里道之不行者有困辱危殆志之可適者有山水遊翫則休戚不孤矣咸通九年自京東遊復得宿太華樂荆山賞女几度轘轅窮嵩髙入京索浮汴渠至揚州又航天塹從北固至姑蘇噫江山幽絶見於地志者余之所到不翅於半則煙霞魚鳥林壑雲月可為屬厭之具矣尚枵然於志者抑古聖人所謂獨行之性乎逸民之流乎余真得而為也後聞震澤包山中有靈異學黄老徒樂之多不返益欲一觀豁平生之鬱鬱焉十一年㑹大司諌清河公憂霖雨為患乃擇日休将公命禱於震澤祀事既畢神應如響於是太湖之中所謂洞庭山者得以恣討凡所歴皆圗籍稱為靈異者遂為詩二十章〈録十八首〉以志其事兼寄天随子","poemindex":10},{"author":"皮日休","charstyle":"古體詩","id":17444,"chapter":"卷八十七","chapternum":87,"title":"縹緲峯","titledesc":"","content":"頭戴華陽㡌手拄大夏笻清晨陪道侣來上縹緲峯帶露齅藥蔓和雲㝷鹿蹤時驚𪕍䶃䑕飛上千丈松翠壁内有室叩之虚䃔䃧〈上户冬反下音隆〉古穴下徹海視之寒鴻濛遇歇有佳思縁危無倦容須臾到絶頂似鳥穿樊籠恐足蹈海日疑身凌天風衆岫㸃巨浸四方接圓穹似将青螺髻撒在明月中片石作越分孤嵐為吴宫一陣靉靆氣隠隠生湖東激雷與波起狂電将日紅磛磛雨㸃大金髇轟下空暴光隔雲閃髣髴亘天龍連拳百丈尾下拔湖之洪捽為一雪山欲與昭回通移時郤掘下細碎衡與嵩神物諒不測絶景尤難窮杖筞下返照漸聞仙觀鐘烟波噴肌骨雲壑闐心胸竟死愛未足當生且歡逢不然把天爵自拜太湖公","collection":"太湖詩〈并序〉","collectiondesc":"余頃在江漢嘗耨鹿門䱷浻湖然而未能放形者抑志於道也爾後以文事造請於是南浮至二别涉洞庭迴觀敷淺原登廬阜濟九江由天柱抵霍嶽又自箕潁轉樊鄧陟商顔入藍闗凡自江漢至於京師旋繞者二萬里道之不行者有困辱危殆志之可適者有山水遊翫則休戚不孤矣咸通九年自京東遊復得宿太華樂荆山賞女几度轘轅窮嵩髙入京索浮汴渠至揚州又航天塹從北固至姑蘇噫江山幽絶見於地志者余之所到不翅於半則煙霞魚鳥林壑雲月可為屬厭之具矣尚枵然於志者抑古聖人所謂獨行之性乎逸民之流乎余真得而為也後聞震澤包山中有靈異學黄老徒樂之多不返益欲一觀豁平生之鬱鬱焉十一年㑹大司諌清河公憂霖雨為患乃擇日休将公命禱於震澤祀事既畢神應如響於是太湖之中所謂洞庭山者得以恣討凡所歴皆圗籍稱為靈異者遂為詩二十章〈録十八首〉以志其事兼寄天随子","poemindex":11},{"author":"皮日休","charstyle":"古體詩","id":17445,"chapter":"卷八十七","chapternum":87,"title":"桃花塢","titledesc":"","content":"夤縁度南嶺盡日穿林樾窮深到兹塢逸興轉超忽塢名雖然在不見桃花發恐是武陵溪自閉仙日月倚峯小精舍當嶺殘耕垡将洞任迴環把雲恣披拂閒禽啼呌窱險狖眠硉矹㣲風吹重嵐碧埃輕勃勃清隂減鶴睡秀色治人渇敲竹鬭錚摐㺯泉争咽嗢空齋蒸柏葉野飯調石髪空羡塢中人終身無履韈","collection":"太湖詩〈并序〉","collectiondesc":"余頃在江漢嘗耨鹿門䱷浻湖然而未能放形者抑志於道也爾後以文事造請於是南浮至二别涉洞庭迴觀敷淺原登廬阜濟九江由天柱抵霍嶽又自箕潁轉樊鄧陟商顔入藍闗凡自江漢至於京師旋繞者二萬里道之不行者有困辱危殆志之可適者有山水遊翫則休戚不孤矣咸通九年自京東遊復得宿太華樂荆山賞女几度轘轅窮嵩髙入京索浮汴渠至揚州又航天塹從北固至姑蘇噫江山幽絶見於地志者余之所到不翅於半則煙霞魚鳥林壑雲月可為屬厭之具矣尚枵然於志者抑古聖人所謂獨行之性乎逸民之流乎余真得而為也後聞震澤包山中有靈異學黄老徒樂之多不返益欲一觀豁平生之鬱鬱焉十一年㑹大司諌清河公憂霖雨為患乃擇日休将公命禱於震澤祀事既畢神應如響於是太湖之中所謂洞庭山者得以恣討凡所歴皆圗籍稱為靈異者遂為詩二十章〈録十八首〉以志其事兼寄天随子","poemindex":12},{"author":"皮日休","charstyle":"古體詩","id":17446,"chapter":"卷八十七","chapternum":87,"title":"明月灣","titledesc":"","content":"曉景澹無際孤舟恣迴環試問最幽處號為明月灣半巖翡翠巢望見不可攀栁弱下絲網藤深垂花鬘松癭忽似狖石文或如虥釣臺兩三處苔老腥斒斑沙雨幾處霽水禽相向閒野人波濤上白屋幽深間曉培橘栽去暮作魚梁還清泉出石砌好樹臨柴闗對此老且死不知憂與患好境無處住好處無境刪赧然不自適脈脈當湖山","collection":"太湖詩〈并序〉","collectiondesc":"余頃在江漢嘗耨鹿門䱷浻湖然而未能放形者抑志於道也爾後以文事造請於是南浮至二别涉洞庭迴觀敷淺原登廬阜濟九江由天柱抵霍嶽又自箕潁轉樊鄧陟商顔入藍闗凡自江漢至於京師旋繞者二萬里道之不行者有困辱危殆志之可適者有山水遊翫則休戚不孤矣咸通九年自京東遊復得宿太華樂荆山賞女几度轘轅窮嵩髙入京索浮汴渠至揚州又航天塹從北固至姑蘇噫江山幽絶見於地志者余之所到不翅於半則煙霞魚鳥林壑雲月可為屬厭之具矣尚枵然於志者抑古聖人所謂獨行之性乎逸民之流乎余真得而為也後聞震澤包山中有靈異學黄老徒樂之多不返益欲一觀豁平生之鬱鬱焉十一年㑹大司諌清河公憂霖雨為患乃擇日休将公命禱於震澤祀事既畢神應如響於是太湖之中所謂洞庭山者得以恣討凡所歴皆圗籍稱為靈異者遂為詩二十章〈録十八首〉以志其事兼寄天随子","poemindex":13},{"author":"皮日休","charstyle":"古體詩","id":17447,"chapter":"卷八十七","chapternum":87,"title":"孤園寺〈梁散騎常侍吴猛宅〉","titledesc":"","content":"艇子小且兀縁湖蕩白芷縈紆泊一碕宛到孤園寺蘿島凝清隂松門湛虚翠寒泉飛碧螭古木鬭蒼兕鐘梵在水魄樓臺入雲肆巖邉足鳴𧔢樹杪多飛鸓香莎滿院落風汎金靃靡静鶴啄柏蠧閒猱㺯榅䗁小殿薫陸香古夾貝多紙老僧方暝坐見客還强起指兹正險絶何以來到此先言洞壑數次話真如理磬韻醒閒心茶香凝皓齒巾之劫貝布饌以旃檀餌數刻得清浄終身欲依止可憐陶侍讀身列丹臺位雅號曰勝力亦聞師佛氏〈陶隠居常夢見神像謂己曰爾當七地大王號曰勝力也〉今日到孤園何妨稱弟子","collection":"太湖詩〈并序〉","collectiondesc":"余頃在江漢嘗耨鹿門䱷浻湖然而未能放形者抑志於道也爾後以文事造請於是南浮至二别涉洞庭迴觀敷淺原登廬阜濟九江由天柱抵霍嶽又自箕潁轉樊鄧陟商顔入藍闗凡自江漢至於京師旋繞者二萬里道之不行者有困辱危殆志之可適者有山水遊翫則休戚不孤矣咸通九年自京東遊復得宿太華樂荆山賞女几度轘轅窮嵩髙入京索浮汴渠至揚州又航天塹從北固至姑蘇噫江山幽絶見於地志者余之所到不翅於半則煙霞魚鳥林壑雲月可為屬厭之具矣尚枵然於志者抑古聖人所謂獨行之性乎逸民之流乎余真得而為也後聞震澤包山中有靈異學黄老徒樂之多不返益欲一觀豁平生之鬱鬱焉十一年㑹大司諌清河公憂霖雨為患乃擇日休将公命禱於震澤祀事既畢神應如響於是太湖之中所謂洞庭山者得以恣討凡所歴皆圗籍稱為靈異者遂為詩二十章〈録十八首〉以志其事兼寄天随子","poemindex":14},{"author":"皮日休","charstyle":"古體詩","id":17448,"chapter":"卷八十七","chapternum":87,"title":"上真觀","titledesc":"","content":"徑盤在山肋繚繞窮雲端摘菌杖頭紫縁崖屐齒刓半日到上真洞宫知造難雙户啓真景齋心方可觀天鈞鳴響亮天禄行蹣跚琪樹夾一徑萬條青琅玕兩松峙庭際怪状吁可嘆大螾騰共結脩蛇飛相盤皮膚坼甲胄枝節擒貙犴罅處似天裂朽中如井眢襹褷風聲㾌跁跒地力痑〈音灘〉根上露鉗釱空中狂波瀾合時若莽蒼闢處如轘轅儼對無霸陣静問嚴陵灘靈飛一以䕶山都焉敢干兩廊潔寂歴中殿髙㠝岏静架九色節閒懸十絶幡㣲風時一吹百寳清闌珊昔有葉道士位當昇靈官欲箋紫㣲志唯食虹影丹既逐隠龍去道風猶此殘猶聞絳目草往往生空壇羽客兩三人石上譚泥丸謂我或龍胄粲然與之歡衣巾紫華冷食次白芝寒自覺有真氣恐隨風力搏明朝若更住必擬隳儒冠","collection":"太湖詩〈并序〉","collectiondesc":"余頃在江漢嘗耨鹿門䱷浻湖然而未能放形者抑志於道也爾後以文事造請於是南浮至二别涉洞庭迴觀敷淺原登廬阜濟九江由天柱抵霍嶽又自箕潁轉樊鄧陟商顔入藍闗凡自江漢至於京師旋繞者二萬里道之不行者有困辱危殆志之可適者有山水遊翫則休戚不孤矣咸通九年自京東遊復得宿太華樂荆山賞女几度轘轅窮嵩髙入京索浮汴渠至揚州又航天塹從北固至姑蘇噫江山幽絶見於地志者余之所到不翅於半則煙霞魚鳥林壑雲月可為屬厭之具矣尚枵然於志者抑古聖人所謂獨行之性乎逸民之流乎余真得而為也後聞震澤包山中有靈異學黄老徒樂之多不返益欲一觀豁平生之鬱鬱焉十一年㑹大司諌清河公憂霖雨為患乃擇日休将公命禱於震澤祀事既畢神應如響於是太湖之中所謂洞庭山者得以恣討凡所歴皆圗籍稱為靈異者遂為詩二十章〈録十八首〉以志其事兼寄天随子","poemindex":15},{"author":"皮日休","charstyle":"古體詩","id":17449,"chapter":"卷八十七","chapternum":87,"title":"銷夏灣","titledesc":"","content":"太湖有曲處其門為兩崖當中數十頃别如一天池號為銷夏灣此名無所私赤日莫斜照清風多遥吹沙嶼掃粉墨松竹調塤篪山果紅靺鞨水苔青䯱髵木隂厚若瓦巖磴滑如飴我來此遊息夏景方赫曦一坐盤石上肅肅寒生肌小艖或可汎〈方言云小舸謂之艖〉短策或可支行驚翠羽起坐見白蓮披斂褏㺯輕浪解巾敵凉颸但有水雲見更餘沙禽知京洛往來客暍死縁奔馳此中便可老焉用名利為","collection":"太湖詩〈并序〉","collectiondesc":"余頃在江漢嘗耨鹿門䱷浻湖然而未能放形者抑志於道也爾後以文事造請於是南浮至二别涉洞庭迴觀敷淺原登廬阜濟九江由天柱抵霍嶽又自箕潁轉樊鄧陟商顔入藍闗凡自江漢至於京師旋繞者二萬里道之不行者有困辱危殆志之可適者有山水遊翫則休戚不孤矣咸通九年自京東遊復得宿太華樂荆山賞女几度轘轅窮嵩髙入京索浮汴渠至揚州又航天塹從北固至姑蘇噫江山幽絶見於地志者余之所到不翅於半則煙霞魚鳥林壑雲月可為屬厭之具矣尚枵然於志者抑古聖人所謂獨行之性乎逸民之流乎余真得而為也後聞震澤包山中有靈異學黄老徒樂之多不返益欲一觀豁平生之鬱鬱焉十一年㑹大司諌清河公憂霖雨為患乃擇日休将公命禱於震澤祀事既畢神應如響於是太湖之中所謂洞庭山者得以恣討凡所歴皆圗籍稱為靈異者遂為詩二十章〈録十八首〉以志其事兼寄天随子","poemindex":16},{"author":"皮日休","charstyle":"古體詩","id":17450,"chapter":"卷八十七","chapternum":87,"title":"包山祠","titledesc":"","content":"白雲最深處像設盈巖堂村祭足茗柵水奠多桃漿䇹䉦突右砌薜荔繃頽墻爐灰寂不然風送杉桂香積雨晦州里流波飄稻粱㳟惟大司諌憫此如發狂命余傳明禱祗事實不遑一奠若肹蠁再祝如激揚出廟未半日隔雲逢澹光𡾼𡾼雨㸃少漸収羽林槍忽然山家犬起吠白日傍公心與神志相向如玄黄我願作一疏奏之於穹蒼留神千萬杞永福吴封疆","collection":"太湖詩〈并序〉","collectiondesc":"余頃在江漢嘗耨鹿門䱷浻湖然而未能放形者抑志於道也爾後以文事造請於是南浮至二别涉洞庭迴觀敷淺原登廬阜濟九江由天柱抵霍嶽又自箕潁轉樊鄧陟商顔入藍闗凡自江漢至於京師旋繞者二萬里道之不行者有困辱危殆志之可適者有山水遊翫則休戚不孤矣咸通九年自京東遊復得宿太華樂荆山賞女几度轘轅窮嵩髙入京索浮汴渠至揚州又航天塹從北固至姑蘇噫江山幽絶見於地志者余之所到不翅於半則煙霞魚鳥林壑雲月可為屬厭之具矣尚枵然於志者抑古聖人所謂獨行之性乎逸民之流乎余真得而為也後聞震澤包山中有靈異學黄老徒樂之多不返益欲一觀豁平生之鬱鬱焉十一年㑹大司諌清河公憂霖雨為患乃擇日休将公命禱於震澤祀事既畢神應如響於是太湖之中所謂洞庭山者得以恣討凡所歴皆圗籍稱為靈異者遂為詩二十章〈録十八首〉以志其事兼寄天随子","poemindex":17},{"author":"皮日休","charstyle":"古體詩","id":17451,"chapter":"卷八十七","chapternum":87,"title":"聖姑廟〈在大姑山晉王彪二女相次而殁有靈因而廟焉〉","titledesc":"","content":"洛神有靈逸古廟臨空渚暴雨駁丹青荒蘿繞梁梠野風旋芝盖饑烏銜椒糈寂寂落楓花時時鬭鼯䑕常云三五夕盡㑹妍神侣月下留紫姑霜中召青女俄然響環珮倐爾鳴機杼樂至有聞時香來無定處目瞪如有待魂斷空無語雲雨竟不生留情在何處","collection":"太湖詩〈并序〉","collectiondesc":"余頃在江漢嘗耨鹿門䱷浻湖然而未能放形者抑志於道也爾後以文事造請於是南浮至二别涉洞庭迴觀敷淺原登廬阜濟九江由天柱抵霍嶽又自箕潁轉樊鄧陟商顔入藍闗凡自江漢至於京師旋繞者二萬里道之不行者有困辱危殆志之可適者有山水遊翫則休戚不孤矣咸通九年自京東遊復得宿太華樂荆山賞女几度轘轅窮嵩髙入京索浮汴渠至揚州又航天塹從北固至姑蘇噫江山幽絶見於地志者余之所到不翅於半則煙霞魚鳥林壑雲月可為屬厭之具矣尚枵然於志者抑古聖人所謂獨行之性乎逸民之流乎余真得而為也後聞震澤包山中有靈異學黄老徒樂之多不返益欲一觀豁平生之鬱鬱焉十一年㑹大司諌清河公憂霖雨為患乃擇日休将公命禱於震澤祀事既畢神應如響於是太湖之中所謂洞庭山者得以恣討凡所歴皆圗籍稱為靈異者遂為詩二十章〈録十八首〉以志其事兼寄天随子","poemindex":18},{"author":"皮日休","charstyle":"古體詩","id":17452,"chapter":"卷八十七","chapternum":87,"title":"太湖石〈出黿頭山〉","titledesc":"","content":"茲山有石岸扺浪如受屠雪陣千萬戰蘚巖髙下刳乃是天詭怪信非人功夫白丁一云取難甚網珊瑚厥状復若何鬼工不可圖或拳若虺蜴或蹲如虎貙連絡若鈎鏁重叠如萼跗或若巨人骼或如太帝符胮肛篔簹笋格礫琅玕株斷處露海眼移來和沙鬚求之煩耄倪載之勞舳艫通侯一以眄貴郤驪龍珠厚賜以賝賮逺去窮京都五侯土山下要爾添嵒齬賞玩若稱意爵禄行斯須茍有王佐士崛起於太湖試問欲西笑得如兹石無","collection":"太湖詩〈并序〉","collectiondesc":"余頃在江漢嘗耨鹿門䱷浻湖然而未能放形者抑志於道也爾後以文事造請於是南浮至二别涉洞庭迴觀敷淺原登廬阜濟九江由天柱抵霍嶽又自箕潁轉樊鄧陟商顔入藍闗凡自江漢至於京師旋繞者二萬里道之不行者有困辱危殆志之可適者有山水遊翫則休戚不孤矣咸通九年自京東遊復得宿太華樂荆山賞女几度轘轅窮嵩髙入京索浮汴渠至揚州又航天塹從北固至姑蘇噫江山幽絶見於地志者余之所到不翅於半則煙霞魚鳥林壑雲月可為屬厭之具矣尚枵然於志者抑古聖人所謂獨行之性乎逸民之流乎余真得而為也後聞震澤包山中有靈異學黄老徒樂之多不返益欲一觀豁平生之鬱鬱焉十一年㑹大司諌清河公憂霖雨為患乃擇日休将公命禱於震澤祀事既畢神應如響於是太湖之中所謂洞庭山者得以恣討凡所歴皆圗籍稱為靈異者遂為詩二十章〈録十八首〉以志其事兼寄天随子","poemindex":19},{"author":"皮日休","charstyle":"古體詩","id":17453,"chapter":"卷八十七","chapternum":87,"title":"𡹛裏〈傍龜山下有良田二十頃〉","titledesc":"","content":"𡹛裏何幽竒膏腴二十頃風吹稻花香直過龜山頂青苗細膩卧白羽悠溶靜塍畔起鸊鵜田中通舴艋㡬家傍潭洞孤戍當林嶺罷釣時煑菱停繰或焙茗峭然八十翁生計於此永苦力供征賦怡顔過朝暝洞庭取異事包山極幽景念爾飽得知亦是遺民幸","collection":"太湖詩〈并序〉","collectiondesc":"余頃在江漢嘗耨鹿門䱷浻湖然而未能放形者抑志於道也爾後以文事造請於是南浮至二别涉洞庭迴觀敷淺原登廬阜濟九江由天柱抵霍嶽又自箕潁轉樊鄧陟商顔入藍闗凡自江漢至於京師旋繞者二萬里道之不行者有困辱危殆志之可適者有山水遊翫則休戚不孤矣咸通九年自京東遊復得宿太華樂荆山賞女几度轘轅窮嵩髙入京索浮汴渠至揚州又航天塹從北固至姑蘇噫江山幽絶見於地志者余之所到不翅於半則煙霞魚鳥林壑雲月可為屬厭之具矣尚枵然於志者抑古聖人所謂獨行之性乎逸民之流乎余真得而為也後聞震澤包山中有靈異學黄老徒樂之多不返益欲一觀豁平生之鬱鬱焉十一年㑹大司諌清河公憂霖雨為患乃擇日休将公命禱於震澤祀事既畢神應如響於是太湖之中所謂洞庭山者得以恣討凡所歴皆圗籍稱為靈異者遂為詩二十章〈録十八首〉以志其事兼寄天随子","poemindex":20},{"author":"皮日休","charstyle":"古體詩","id":17454,"chapter":"卷八十七","chapternum":87,"title":"石板〈在石公山前〉","titledesc":"","content":"翠石數百步如板漂不流空疑水妃意浮出青玉洲中有塋龍劍外唯叠蛇矛狂波忽然死浩氣清且浮似将翠黛色抹破太湖秋安得三五夕㩦酒棹扁舟召取月夫人嘯歌於上頭又恐霄景濶虚皇拜仙侯欲建九錫碑立當十二樓瓊文忽然下石板誰能留此事少知者唯應波上鷗","collection":"太湖詩〈并序〉","collectiondesc":"余頃在江漢嘗耨鹿門䱷浻湖然而未能放形者抑志於道也爾後以文事造請於是南浮至二别涉洞庭迴觀敷淺原登廬阜濟九江由天柱抵霍嶽又自箕潁轉樊鄧陟商顔入藍闗凡自江漢至於京師旋繞者二萬里道之不行者有困辱危殆志之可適者有山水遊翫則休戚不孤矣咸通九年自京東遊復得宿太華樂荆山賞女几度轘轅窮嵩髙入京索浮汴渠至揚州又航天塹從北固至姑蘇噫江山幽絶見於地志者余之所到不翅於半則煙霞魚鳥林壑雲月可為屬厭之具矣尚枵然於志者抑古聖人所謂獨行之性乎逸民之流乎余真得而為也後聞震澤包山中有靈異學黄老徒樂之多不返益欲一觀豁平生之鬱鬱焉十一年㑹大司諌清河公憂霖雨為患乃擇日休将公命禱於震澤祀事既畢神應如響於是太湖之中所謂洞庭山者得以恣討凡所歴皆圗籍稱為靈異者遂為詩二十章〈録十八首〉以志其事兼寄天随子","poemindex":21},{"author":"皮日休","charstyle":"古體詩","id":17455,"chapter":"卷八十七","chapternum":87,"title":"吴中苦雨因書一百韻寄魯望","titledesc":"","content":"全吳臨巨溟百里到滬瀆海物競駢羅水怪争滲漉狂蜃吐其氣千尋勃然蹙一刷半天墨架為欹危屋怒鯨瞪相向吹浪山轂轂倐忽腥杳冥須臾圻崖谷帝命有嚴程慈物敢潜伏嘘之為玄雲彌亘千萬幅直拔倚天劒又建横海纛化之為暴雨潨潨射平陸如将月窟冩似把天河撲著樹勝㦸支中人過箭鏃龍光倐閃照虬角搊琤觸此時一千里平下天台瀑雷公恣其志䃱磹裂電目蹋破霹靂車折却三四幅雨工避罪者必在蚊睫宿狂發鏗訇音不得懈怠僇頃刻勢稍止尚自傾蔌䔩不敢履洿處恐蹋爛地軸自爾凡十日茫然晦林麓只是遇滂沲少曽逢霡霂伊予之廨宇古製拙卜築頽簷倒菌黄破砌頑莎緑只有方丈居其中蹐且跼朽處或似醉漏時又如沃堦前平泛濫墻下深趢□唯堪着籉笠復可乗艒䑿鷄犬並淋漓兒童但咿噢勃勃生濕氣人人牢於鋦鬚睂漬将斷肝膈蒸欲熟當庭死蘭芷四垣盛薋菉解帙展斷書拂牀安壊櫝跳梁老蛙黽直向床前浴蹲前但相聒似把白丁辱空厨方欲炊漬米未離䉛薪蒸濕不着白晝須燃燭汗來既已濘買魚不獲䱙竟未成麥饘安能得粱肉更有陸先生荒林抱窮蹙壊宅四五舍病篠三兩束盖簷低礙首蘚地滑澾足注欲透承塵濕難庇厨簏低摧在圭竇索漠抛偏裻手指既已胼肌膚亦将瘯一苞勢欲陊将撑乏寸木盡日欠束薪經時無斗粟䗂蝓将入甑蟚蜞已臨鍑嬌兒未十嵗枵然自啼哭一錢買粔籹數里走病僕破碎舊鶴籠狼籍晚蠶簇千卷素書外此外無餘蓄着處紵衣裂戴次紗㡌醭惡隂潛過午未及烹葵菽吴中銅臭户七萬沸如臛嗇止甘蟹胥侈惟僣車服皆希尉吏㫖盡怕里胥録低眉事庸奴開顔納金玉唯到陸先生不能分一斛先生之志氣薄漢如鴻鵠遇善必擎跪見才輒馳逐㢘不受一介其餘安可黷如何鄉里輩見之乃蝟縮粤予苦心者師仰但踖踧受易既可注請玄又堪卜百家皆捜蕩六藝盡翻覆似餒見太牢如迷遇華燭半年得詶唱一日屢往復三秀間稂莠九成雜巴濮奔命既不暇乞降但相續吟詩口吻噅把筆指節瘃君才既不窮吾道由是篤所益諒弘多厥交過親族相逢似丹漆相望如朓朒論業敢並驅量分合繼躅相違始兩日仲忡想華褥出門泥漫漶恨無直轅輂十錢賃一輪篷上鳴斛觫赤脚枕書帙訪予穿詰曲入門且抵掌大噱時碌碌滋淋既浹旬無乃害九榖予惟餓不死得非道之福手中捉詩卷語快還共讀解帶似歸來脱巾若沐浴疎如松間篁野甚麋對鹿行譚㺯書籖卧話枕棊局呼童具盤飡㩎衣换雞鶩或蒸一升麻或煠兩把菊用以閲幽奇豈能恣口腹十分煎臯盧〈廣州記臯盧茗之别名出西平縣葉大而澁南人以為飲〉半榼挽酃醁髙談繄無盡晝漏何太促我公大司諌一切從民欲梅潤侵束杖和氣生空獄而民當斯時不覺有煩溽念澇為之災拜神再三告太隂霍然收天地一澄肅燔炙既芬芬威儀乃毣毣須權元化柄用拯中夏酷我願薦先生左右輔司牧兹雨何足云唯思舉顔歜","collection":"","collectiondesc":"","poemindex":22},{"author":"皮日休","charstyle":"古體詩","id":17456,"chapter":"卷八十七","chapternum":87,"title":"魯望讀襄陽耆舊傳見贈五百言過褒庸材靡有稱是然襄陽曩事歴歴在目夫耆舊傳所未載者漢陽王則宗社元勲孟浩然則文章大匠予次而賛之因而寄荅亦詩人無言不詶之義","titledesc":"","content":"漢水碧於天南荆廓然秀廬羅遵古俗鄢郢迷昔囿幽奇無得状巉絶不能究興替忽矣新山川悄然舊班班生造士一一應玄宿巴庸乃嶮岨屈景實豪右是非既自分涇渭不相就粤自靈均來清才若天潄偉哉浻上隠卓爾隆中耨始将麋鹿狎遂與麒麟鬪萬乗不可謁千鍾固非茂爰從景升死境上多兵𠉀檀溪試戈船峴嶺屯貝胄寂寞數百年質性包礫琇上玄賞唐徳生賢命之授是為漢陽王帝曰俞爾奏巨徳聳神鬼宏才轢前後勢端唯金莖質古乃玉豆行葉䕃大椿詞源吐洪溜六成清廟音一柱明堂構在昔房陵遷圓穹正中漏繄王掲然出上下拓宇宙俯視三事者騃騃若童幼低摧䕶中興若鳳視其鷇遇險必伸足逢誅将引脰既正北極尊遂治衆星謬重聞章陵幸再見岐陽狩日似新刮膜天如重熨縐易政疾似欬求賢甚於購化之未期年民安而國富翼衞兩舜趨鉤陳十堯驟忽然遺相印如羿卸其彀姦倖却乗釁播遷遂終夀遺廟屹峰崿功名紛組繡開元文物盛孟子生荆岫斯文縱奇巧秦璽新雕鏤甘窮卧牛衣受辱對狗竇思變如易文才通似玄首秘於龍宫室怪於天篆籀知者競欲戴嫉者或將詬任達且百觚遂為當時陋既作才鬼終恐為仙籍售予生二賢末得作升木狖兼濟與獨善俱欲懐其臭江漢稱炳靈克明嗣清晝繼彼欲為三如醨如醇酎既見陸夫子駑心却伏廐結彼世外交遇之於邂逅兩鶴思競閒雙松格争痩唯恐别仙才漣漣涕襟褏","collection":"","collectiondesc":"","poemindex":23},{"author":"皮日休","charstyle":"古體詩","id":17457,"chapter":"卷八十七","chapternum":87,"title":"徐詩","titledesc":"","content":"東莞為著姓奕代皆雋喆强學取科第名聲盡孤掲自為方州來清操稱凜冽唯寫墳籍多必云清俸絶宣毫利若風剡紙光於月札吏指欲胼萬通排未闋樓舩若夏屋欲載如垤㙞轉徙入吳都縱横礙門闑縹囊輕似霧緗帙殷於血以此為基構将斯用貽厥重於通侯印貴卻全師節我愛參卿道承家能介潔潮田五萬步草屋十餘楶㣲宦不能去歸來坐如刖保兹萬卷書守慎如羈紲念我曽苦心相逢無間别引之看秘寳任得窮披閲軸閒翠鈿剝籖古紅牙折帙解帶芸香卷開和桂屑枕兼石鋒刃榻共松瘡癤一卧寂無諠數編看盡徹或㩦歸廨宇或把穿林樾挈過太湖風抱宿支硎雪如斯未星紀悉得分毫末剪除幽僻藪蕩滌玄㣲窟學海正狂波予頭向中□〈音沒納頭水中也〉聖人患不學垂戒尤為切茍昧古與今何殊瘖共□〈五骨反〉昔之慕經史有以傭筆札何况遇斯文借之不曽輟吾衣任縠纑吾食甘糠覈其道苟可光斯文那自伐何竹青堪殺何蒲重好截如能盈兼兩便足詶饑渇有此競茍榮聞之兼可噦東皋耨烟雨南嶺提薇蕨何以謝徐君公車不聞設","collection":"二遊詩〈并序〉","collectiondesc":"吳之士有恩王府參軍徐脩矩者守世書萬卷優游自適余假其書數千卷未一年悉償夙志酣飫經史或日晏忘飲食次有前涇縣尉任晦者其居有深林曲沼危亭幽砌余並次以見之或退公之暇必造以息焉林泉隠事恣用研詠大凡遊於二君宅無浹旬之間因作詩以留贈名之曰二遊兼寄陸魯望","poemindex":24},{"author":"皮日休","charstyle":"古體詩","id":17458,"chapter":"卷八十七","chapternum":87,"title":"任詩","titledesc":"","content":"任君恣髙放斯道能寡合一宅閒林泉終身逺嚻雜嘗聞佐浩穰散性多儑□〈上五盍反下音沓不任事貌〉歘爾解其綬遺之如棄靸歸來郷黨内郤與親朋洽開溪未讓丁列第方稱甲入門約百步古木聲霎霎廣檻小山欹斜廊怪石夾白蓮倚欄楯翠鳥緣簾押地勢似五㵼巖形若三峽猿眠但腽肭鳬食時啑唼撥荇下丈竿結藤縈桂檝門留毉樹客壁倚栽花鍤度嵗止褐衣經旬唯白幍多君方閉户顧我能倒屧請題在茅棟留坐於石榻魂從清景遛衣任烟霞裛堦墀龜任上枕席鷗方狎沼似頗黎鏡當中見魚貶杯杓悉杉瘤盤筵盡荷葉閒斟不置罰閒奕無争刼閒日不整冠閒風無用箑以斯為思慮吾道寜疲薾衮衣競繀□鼓吹争鞺鞈欲者解擠排〈闕〉者能詀讘權豪暫翻覆刑禍相填壓此時一圭竇不能饒閶闔有第可棲息有書可漁獵吾欲與任君終身以斯愜","collection":"二遊詩〈并序〉","collectiondesc":"吳之士有恩王府參軍徐脩矩者守世書萬卷優游自適余假其書數千卷未一年悉償夙志酣飫經史或日晏忘飲食次有前涇縣尉任晦者其居有深林曲沼危亭幽砌余並次以見之或退公之暇必造以息焉林泉隠事恣用研詠大凡遊於二君宅無浹旬之間因作詩以留贈名之曰二遊兼寄陸魯望","poemindex":25},{"author":"皮日休","charstyle":"古體詩","id":17459,"chapter":"卷八十七","chapternum":87,"title":"網","titledesc":"","content":"晚挂溪上網映空如霧縠閒來發其機旋旋沈平緑下處若烟雨牽時似崖谷必若遇鯤鮞從教通一目","collection":"漁具詩","collectiondesc":"","poemindex":26},{"author":"皮日休","charstyle":"古體詩","id":17460,"chapter":"卷八十七","chapternum":87,"title":"罩","titledesc":"","content":"芒鞋下葑中步步沈輕罩既為蔆浪颭亦被蓮泥膠人立獨無聲魚煩似相抄滿手搦霜鱗思歸舉輕棹","collection":"漁具詩","collectiondesc":"","poemindex":27},{"author":"皮日休","charstyle":"古體詩","id":17461,"chapter":"卷八十七","chapternum":87,"title":"𠉁","titledesc":"","content":"烟雨晚來好東塘下𠉁去網小正星□舟輕欲騰翥誰知荇深後恰值魚多處浦口更有人停橈一延竚","collection":"漁具詩","collectiondesc":"","poemindex":28},{"author":"皮日休","charstyle":"古體詩","id":17462,"chapter":"卷八十七","chapternum":87,"title":"釣筒","titledesc":"","content":"籠籦截數尺標置能幽絶從浮笠澤烟任卧桐江月絲随碧波漫餌逐清灘發好是趁筒時秋聲正清越","collection":"漁具詩","collectiondesc":"","poemindex":29},{"author":"皮日休","charstyle":"古體詩","id":17463,"chapter":"卷八十七","chapternum":87,"title":"釣車","titledesc":"","content":"得樂湖海志不厭華輈小月中抛一聲驚起灘上鳥心將潭底測手把波文裊何處覔奔車平波今渺渺","collection":"漁具詩","collectiondesc":"","poemindex":30},{"author":"皮日休","charstyle":"古體詩","id":17464,"chapter":"卷八十七","chapternum":87,"title":"漁梁","titledesc":"","content":"波際插翠筠離離似清籞遊鱗到溪口入此無逃所斜臨楊栁津静下鸕鷀侣編此欲何之終焉富春渚","collection":"漁具詩","collectiondesc":"","poemindex":31},{"author":"皮日休","charstyle":"古體詩","id":17465,"chapter":"卷八十七","chapternum":87,"title":"义魚","titledesc":"","content":"列炬春溪口平潭如不流照見游泳魚一一如清晝中目碎瓊碧毁鱗殷組繡樂此何太荒居然愧川后","collection":"漁具詩","collectiondesc":"","poemindex":32},{"author":"皮日休","charstyle":"古體詩","id":17466,"chapter":"卷八十七","chapternum":87,"title":"射魚","titledesc":"","content":"注矢寂不動澄潭晴轉烘下窺見魚樂怳若翔在空驚羽决凝碧傷鱗浮殷紅堪将指杯術授與太湖公","collection":"漁具詩","collectiondesc":"","poemindex":33},{"author":"皮日休","charstyle":"古體詩","id":17467,"chapter":"卷八十七","chapternum":87,"title":"鳴桹","titledesc":"","content":"盡日平湖上鳴桹仍動槳丁丁入波心澄徹和清響鷺聴獨寂寞魚驚昧來往盡水無所逃川中有鈎黨","collection":"漁具詩","collectiondesc":"","poemindex":34},{"author":"皮日休","charstyle":"古體詩","id":17468,"chapter":"卷八十七","chapternum":87,"title":"滬","titledesc":"","content":"波中植甚固磔磔如鰕鬚濤頭倐爾過數頃跳鯆䱐〈音逋夫〉不是細羅宻自為朝夕驅空憐指魚命遣出海邉租","collection":"漁具詩","collectiondesc":"","poemindex":35},{"author":"皮日休","charstyle":"古體詩","id":17469,"chapter":"卷八十七","chapternum":87,"title":"□","titledesc":"","content":"伐彼槎蘖枝放於氷雪浦游魚趂煖處忽爾來相聚徒為棲託心不問庇庥主一旦懸鼎鑊禍機真自取","collection":"漁具詩","collectiondesc":"","poemindex":36},{"author":"皮日休","charstyle":"古體詩","id":17470,"chapter":"卷八十七","chapternum":87,"title":"種魚","titledesc":"","content":"移土湖岸邊一半和魚子池中得春雨㸃㸃活如蟻一月便翠鱗終年必頳尾借問兩綬人誰知種魚利","collection":"漁具詩","collectiondesc":"","poemindex":37},{"author":"皮日休","charstyle":"古體詩","id":17471,"chapter":"卷八十七","chapternum":87,"title":"舴艋","titledesc":"","content":"濶處只三尺翛然足吾事低篷挂釣車枯蚌盛魚餌只好擕橈坐唯堪盖簔睡若遣遂平生艅艎不如是","collection":"漁具詩","collectiondesc":"","poemindex":38},{"author":"皮日休","charstyle":"古體詩","id":17472,"chapter":"卷八十七","chapternum":87,"title":"笭箵","titledesc":"","content":"朝空笭箵去暮實笭箵歸歸來倒郤魚挂在幽窗扉但聞蝦蜆氣欲生蘋藻衣十年佩此處烟雨苦霏霏","collection":"漁具詩","collectiondesc":"","poemindex":39},{"author":"皮日休","charstyle":"古體詩","id":17473,"chapter":"卷八十七","chapternum":87,"title":"魚菴","titledesc":"","content":"菴中只方丈恰稱幽人住枕上悉魚經門前空釣具束竿時倚壁晒網還侵户上浻有楊顒須留往來路","collection":"添漁具詩〈并序〉","collectiondesc":"天隨子為漁具詩十五首以遺余凡有䱷已來術之與器莫不盡於是也噫古之人或有溺於漁者行其術而不能言用其器而不能状此與澤助之䱷者又何異哉如吟魯望之詩想其致則江風海雨槭槭生齒牙間真世外漁者之才也余昔之漁所在浻上則為菴以守之居峴下則占磯以待之江漢間時𠉀率多雨唯以籉笠自庇毎伺魚必多俯籉笠不能庇其上由是織篷以障之上抱而下仰字之曰背篷今觀魯望之十五篇未有是作因次而詠之用以補其所遺者漁家生具獲足於吾屬之文也","poemindex":40},{"author":"皮日休","charstyle":"古體詩","id":17474,"chapter":"卷八十七","chapternum":87,"title":"釣磯","titledesc":"","content":"盤灘一片石置我山居足窪處著筣笓〈桂苑云取鰕具〉竅中維𦨧䑿多逢沙鳥汚愛被潭雲觸狂奴卧此多所以踏帝腹","collection":"添漁具詩〈并序〉","collectiondesc":"天隨子為漁具詩十五首以遺余凡有䱷已來術之與器莫不盡於是也噫古之人或有溺於漁者行其術而不能言用其器而不能状此與澤助之䱷者又何異哉如吟魯望之詩想其致則江風海雨槭槭生齒牙間真世外漁者之才也余昔之漁所在浻上則為菴以守之居峴下則占磯以待之江漢間時𠉀率多雨唯以籉笠自庇毎伺魚必多俯籉笠不能庇其上由是織篷以障之上抱而下仰字之曰背篷今觀魯望之十五篇未有是作因次而詠之用以補其所遺者漁家生具獲足於吾屬之文也","poemindex":41},{"author":"皮日休","charstyle":"古體詩","id":17475,"chapter":"卷八十七","chapternum":87,"title":"蓑衣","titledesc":"","content":"一領蓑正新著來沙塢中隔溪遥望見疑是緑毛翁襟色裛䐑〈直葉反〉靄褏香䙰褷風前頭不施衮何以為三公","collection":"添漁具詩〈并序〉","collectiondesc":"天隨子為漁具詩十五首以遺余凡有䱷已來術之與器莫不盡於是也噫古之人或有溺於漁者行其術而不能言用其器而不能状此與澤助之䱷者又何異哉如吟魯望之詩想其致則江風海雨槭槭生齒牙間真世外漁者之才也余昔之漁所在浻上則為菴以守之居峴下則占磯以待之江漢間時𠉀率多雨唯以籉笠自庇毎伺魚必多俯籉笠不能庇其上由是織篷以障之上抱而下仰字之曰背篷今觀魯望之十五篇未有是作因次而詠之用以補其所遺者漁家生具獲足於吾屬之文也","poemindex":42},{"author":"皮日休","charstyle":"古體詩","id":17476,"chapter":"卷八十七","chapternum":87,"title":"篛笠","titledesc":"","content":"圓似寫月魂輕如織烟翠涔涔向上雨不亂窺魚思㩦來沙日㣲挂處江風起縱帶二梁冠終身不忘爾","collection":"添漁具詩〈并序〉","collectiondesc":"天隨子為漁具詩十五首以遺余凡有䱷已來術之與器莫不盡於是也噫古之人或有溺於漁者行其術而不能言用其器而不能状此與澤助之䱷者又何異哉如吟魯望之詩想其致則江風海雨槭槭生齒牙間真世外漁者之才也余昔之漁所在浻上則為菴以守之居峴下則占磯以待之江漢間時𠉀率多雨唯以籉笠自庇毎伺魚必多俯籉笠不能庇其上由是織篷以障之上抱而下仰字之曰背篷今觀魯望之十五篇未有是作因次而詠之用以補其所遺者漁家生具獲足於吾屬之文也","poemindex":43},{"author":"皮日休","charstyle":"古體詩","id":17477,"chapter":"卷八十七","chapternum":87,"title":"背篷","titledesc":"","content":"儂家若篷様似箇大龜甲雨中跼蹐時一向聴霎霎甘從魚不見亦任鷗相狎深擁竟無言空成睡齁䶎〈上虚勾反下虚甲反〉","collection":"添漁具詩〈并序〉","collectiondesc":"天隨子為漁具詩十五首以遺余凡有䱷已來術之與器莫不盡於是也噫古之人或有溺於漁者行其術而不能言用其器而不能状此與澤助之䱷者又何異哉如吟魯望之詩想其致則江風海雨槭槭生齒牙間真世外漁者之才也余昔之漁所在浻上則為菴以守之居峴下則占磯以待之江漢間時𠉀率多雨唯以籉笠自庇毎伺魚必多俯籉笠不能庇其上由是織篷以障之上抱而下仰字之曰背篷今觀魯望之十五篇未有是作因次而詠之用以補其所遺者漁家生具獲足於吾屬之文也","poemindex":44},{"author":"皮日休","charstyle":"古體詩","id":17478,"chapter":"卷八十七","chapternum":87,"title":"寒夜聫句","titledesc":"","content":"静境揖神凝寒華射林缺〈龜䝉〉清知思緒斷爽覺心源澈〈日休〉髙唱戛金奏朗詠鏗玉節〈龜䝉〉我思方沈寥君詞復凄切〈日休〉况聞風篁上擺落殘凍雪〈龜䝉〉寂爾萬籟清皎然諸靄滅〈日休〉西窗客無夢南浦波應結〈龜䝉〉河光正如劒月魄方似玦〈日休〉短燼不禁挑冷毫㸔欲折〈龜䝉〉何夕重相期濁醪還為設〈日休〉","collection":"","collectiondesc":"","poemindex":45},{"author":"皮日休","charstyle":"古體詩","id":17479,"chapter":"卷八十七","chapternum":87,"title":"開元寺樓㸔雨聫句","titledesc":"","content":"海上風雨來掀轟雜飛電登樓一凭檻滿眼蛟龍戰〈龜䝉〉須臾造化慘倐忽堪輿變萬户響戈鋋千家披組練〈日休〉羣飛抛輪石雜下攻城箭㸃急似摧胸行斜如中面〈龜䝉〉細灑魂空冷横飄目能眩垂簷珂珮喧㩧瓦珠璣濺〈日休〉無言九陔逺瞬息馳應遍宻處正垂絙㣲時又懸綫〈龜䝉〉寫作玉界破吹為羽林旋翻傷列缺勞却怕豐隆倦〈日休〉遥瞻山露色漸覺雲成片逺樹欲鳴蟬深簷尚藏燕〈龜䝉〉殘雷隠轔盡反照依㣲見天光潔似磨湖彩熟於練〈日休〉疎帆逗前渚晚磬分凉殿接思强揮毫窺詞㡬焚硯〈龜䝉〉佶栗烏皮几輕明白羽扇畢景好疎吟餘凉可清宴〈日休〉君㩦下髙磴僧引還深院駮蘚淨鋪筵低松濕垂鬋〈龜䝉〉齋明乍虚豁林霽逾蔥蒨早晚重登臨欲去多離戀〈日休〉","collection":"","collectiondesc":"","poemindex":46},{"author":"皮日休","charstyle":"古體詩","id":17480,"chapter":"卷八十七","chapternum":87,"title":"北禪院避暑聫句〈院昔為戴顒宅後司勲陸郎中居之〉","titledesc":"","content":"歊蒸何處避來入戴顒宅逍遥脫單絞放曠抛輕筞爬搔林下風偃仰澗中石〈日休〉殘蟬烟外響野鶴沙中跡到此失煩襟蕭然揖禪伯藤懸疊霜蜕桂倚支雲錫〈龜䝉〉清隂竪毛髮爽氣舒筋脉逐幽随竹書選勝鋪苮席魚跳上紫芡蝶化縁青壁〈日休〉心是玉蓮徒耳為金磬敵吾宗昔髙尚志在羲皇易豈獨斷常編幾将刓鐡擿〈龜䝉〉天書既屢降野抱難自適一入承明廬盱衡論今昔流光不容寸斯道甘枉尺〈日休〉既起謝元儒亦翻商羽翼封章帷幄遍夢寐江湖白擺落函谷塵髙欹華陽幘〈龜䝉〉詔去雲無信歸來鶴相識半病奪牛公全慵捕魚客少㣲光一㸃落此芒磔索〈日休〉釋子問池塘門人廢幽賾堪悲東序寳忽變西方籍不見步兵詩空懐康樂屐〈龜䝉〉髙名不可效勝境徒堪惜墨沼轉疎蕪玄齋踰閴寂遲遲不可去凉颸滿杉柏〈日休〉日下洲島清烟生苾蒭碧俱懐出塵想共有吟詩癖終與浮名遊還來雪山覔〈龜䝉〉","collection":"","collectiondesc":"","poemindex":47},{"author":"皮日休","charstyle":"古體詩","id":17481,"chapter":"卷八十七","chapternum":87,"title":"苦雨雜言寄魯望","titledesc":"","content":"吳中十月涔涔雨歊蒸庳下豪家苦可憐臨頓陸先生獨自翛然守環堵兒饑僕病漏空厨無人肯典破衣裾果蠃時時上几案鼃黽往往跳琴書桃花米斗半百錢枯荒濕壊炊不然兩床苮席一素几仰卧髙聲吟太玄知君志氣如鐵石歐冶雖神銷不得乃知苦雨不復侵枉費畢星無限力鹿門人作州從事周章似䑕唯知醉府金廪粟虚請來憶著先生便知愧愧多饋少真徒然相見唯知㩦酒錢豪華滿眼語不信不如直上天公牋天公牋方脩次且榜鳴篷來一醉","collection":"","collectiondesc":"","poemindex":48},{"author":"皮日休","charstyle":"古體詩","id":17482,"chapter":"卷八十七","chapternum":87,"title":"石榴歌〈范東生本補〉","titledesc":"","content":"蟬噪秋枝槐葉黄石榴香老愁寒霜流霞包染紫鸚粟黄蠟紙裹紅刳房玉刻氷壺含露濕斕斑似帶湘娥泣蕭娘初嫁嗜甘酸嚼破水精千萬粒","collection":"","collectiondesc":"","poemindex":49}]