[
  {
    "id": 66468,
    "uid": "poem-97-1",
    "chapter": "卷九十七",
    "chapternum": 97,
    "charstyle": "古體詩",
    "title": "賈客",
    "titledesc": "",
    "collection": "",
    "collectiondesc": "",
    "poemindex": 1,
    "author": "黄滔",
    "content": "大舟有深利，滄海無淺波。\n利深波也深，君意竟如何。\n鯨\n鯢齒上，路何如少經。\n過，"
  },
  {
    "id": 66469,
    "uid": "poem-97-2",
    "chapter": "卷九十七",
    "chapternum": 97,
    "charstyle": "近體詩",
    "title": "退居",
    "titledesc": "",
    "collection": "",
    "collectiondesc": "",
    "poemindex": 2,
    "author": "黄滔",
    "content": "老歸江上村，孤寂欲何言。\n世亂時人物，家貧後子孫。\n青山寒帶雨，古木夜啼猿。\n惆悵西川舉，戎裝度劍門。\n"
  },
  {
    "id": 66470,
    "uid": "poem-97-3",
    "chapter": "卷九十七",
    "chapternum": 97,
    "charstyle": "近體詩",
    "title": "冬暮山舍喜標上人見訪",
    "titledesc": "",
    "collection": "",
    "collectiondesc": "",
    "poemindex": 3,
    "author": "黄滔",
    "content": "寂寞三冬杪，深居業盡抛。\n逕松開雪後，砌竹忽僧敲。\n茗汲氷消溜，鑪燒鵲去巢。\n共談慵僻意，微日下林稍。\n"
  },
  {
    "id": 66471,
    "uid": "poem-97-4",
    "chapter": "卷九十七",
    "chapternum": 97,
    "charstyle": "近體詩",
    "title": "遊東林寺",
    "titledesc": "",
    "collection": "",
    "collectiondesc": "",
    "poemindex": 4,
    "author": "黄滔",
    "content": "平生愛山水，下馬虎溪時。\n已到終嫌晚，重遊預作期。\n寺寒三伏雨，松偃數朝枝。\n翻譯如曾見，白蓮開舊池。\n"
  },
  {
    "id": 66472,
    "uid": "poem-97-5",
    "chapter": "卷九十七",
    "chapternum": 97,
    "charstyle": "近體詩",
    "title": "書崔少府居〈文苑英華作贈李補闕〉",
    "titledesc": "",
    "collection": "",
    "collectiondesc": "",
    "poemindex": 5,
    "author": "黄滔",
    "content": "魯史蜀琴旁，陶然舉一觴。\n夕陽明島嶼，秋水淺池塘。\n世亂憐官替，家貧値歲荒。\n前峰亦曾宿，知有辟寒方。\n"
  },
  {
    "id": 66473,
    "uid": "poem-97-6",
    "chapter": "卷九十七",
    "chapternum": 97,
    "charstyle": "近體詩",
    "title": "敷水盧校書",
    "titledesc": "",
    "collection": "",
    "collectiondesc": "",
    "poemindex": 6,
    "author": "黄滔",
    "content": "九霄無詔下，何事近清塵。\n宅帶松蘿僻，日唯猿鳥親。\n吟高仙掌月，期有洞庭人。\n莫問烟霞句，懸知見嶽神。\n"
  },
  {
    "id": 66474,
    "uid": "poem-97-7",
    "chapter": "卷九十七",
    "chapternum": 97,
    "charstyle": "近體詩",
    "title": "寄湘中鄭明府",
    "titledesc": "",
    "collection": "",
    "collectiondesc": "",
    "poemindex": 7,
    "author": "黄滔",
    "content": "縣與白雲連，滄洲况縣前。\n嶽僧同夜坐，江月看秋圓。\n琴拂莎庭石，茶擔乳洞泉。\n莫耽雲水興，疲俗待君痊。\n"
  },
  {
    "id": 66475,
    "uid": "poem-97-8",
    "chapter": "卷九十七",
    "chapternum": 97,
    "charstyle": "近體詩",
    "title": "送李山人往湘中",
    "titledesc": "",
    "collection": "",
    "collectiondesc": "",
    "poemindex": 8,
    "author": "黄滔",
    "content": "漢渚往湘川，乘流入逺天。\n新秋無㟁水，明月有琴船。\n露坐應通曉，萍居恐隔年。\n嶽峰千萬仞，知上嘯猿巔。\n"
  },
  {
    "id": 66476,
    "uid": "poem-97-9",
    "chapter": "卷九十七",
    "chapternum": 97,
    "charstyle": "近體詩",
    "title": "壺公山〈古老相傳古仙姓陳名壺公於此山成道因而名焉〉",
    "titledesc": "",
    "collection": "",
    "collectiondesc": "",
    "poemindex": 9,
    "author": "黄滔",
    "content": "八面峰巒秀，孤高可偶然。\n數人遊頂上，滄海見東邊。\n不信無靈洞，相傳有古仙。\n橘如珠夏在，池象月埀穿〈山頭有池而圓兼橘樹朱實夏在〉。\n髣髴嘗聞樂，岧嶢半插天。\n山寒徹三伏，松偃出千年。\n樵牧時迷所，倉箱歳叠川。\n嚴祠風雨管，怪木薜蘿纒。\n青草方中藥，蒼苔石裏錢。\n瓊津流乳竇，春色駐芝田。\n烏兔中時近，龍蛇蟄處膻。\n嘉名光列土，秀氣産羣賢。\n瀑鏁瑶臺路，溪昇釣浦船。\n鼇頭擎恐沒，地軸壓應旋。\n蠲疾寒甘露，藏珍起瑞烟。\n畫工飛夢寐，詩客寄林泉。\n掘地多雲母，縁霜欠木綿。\n井通鰌吐脈，僧隔虎棲禪〈山間有井通海盈縮之候貞元中有僧號法通咸通中有僧號弘播於其絶頂獨禪昏行至降虎而法通曾下山遇兩虎爭一牛乃叱而隔之分令各啖之〉。\n危磴千尋拔，奇花四季鮮。\n鶴歸玄圃少，鳯下碧梧偏。\n桃易炎涼熟，茶推醉醒煎。\n村家䝉棗栗，俗骨爽猿蟬。\n谷語昇喬鳥，陂開共蔕蓮。\n落楓丹葉舞，新蕨紫芽拳。\n翠竹雕羌笛，懸藤煮蜀牋。\n白雲長掩映，流水別潺湲。\n作賦前儒闕，冲虚南國先。\n省郎求牧看，野老葺齋眠〈潘郎中存實詩云雙旌放青源吟看壺公翠又歐陽矩先輩自闕 刺史蘇君書求泉山之為畫屏云壺公之高洛陽之深夢魂所思〉。\n寺歴興衰創，碑須一二鐫。\n清吟思却隠，簪紱奈縈牽。\n"
  },
  {
    "id": 66477,
    "uid": "poem-97-10",
    "chapter": "卷九十七",
    "chapternum": 97,
    "charstyle": "近體詩",
    "title": "寄獻梓橦山侯侍郎〈時常拾遺諫諍〉",
    "titledesc": "",
    "collection": "",
    "collectiondesc": "",
    "poemindex": 10,
    "author": "黄滔",
    "content": "漢宫行廟略，簪笏落民間。\n直道三湘水，高情四皓山。\n賜衣僧脫去，奏表主批還。\n地得松蘿塢，泉通雨雪灣。\n東門添故事，南省缺新班〈有新命不起〉。\n片石秋從露，幽𥦗夜不關。\n夢餘蟾隠映，吟次鳥綿蠻。\n可惜相如作，當時事悉閒。\n"
  },
  {
    "id": 66478,
    "uid": "poem-97-11",
    "chapter": "卷九十七",
    "chapternum": 97,
    "charstyle": "近體詩",
    "title": "河南府試秋夕聞新雁",
    "titledesc": "",
    "collection": "",
    "collectiondesc": "",
    "poemindex": 11,
    "author": "黄滔",
    "content": "湘南飛去日，薊北乍驚秋。\n叫出隴雲夜，聞為客子愁。\n一聲初觸夢，半白已侵頭。\n旅館移敧枕，江城起倚樓。\n餘燈依古壁，片月下滄洲。\n寂聽良宵徹，躊躇感歲流。\n"
  },
  {
    "id": 66479,
    "uid": "poem-97-12",
    "chapter": "卷九十七",
    "chapternum": 97,
    "charstyle": "近體詩",
    "title": "塞上",
    "titledesc": "",
    "collection": "",
    "collectiondesc": "",
    "poemindex": 12,
    "author": "黄滔",
    "content": "塞門關外日光微，角怨單于鴈駐飛。\n衝水路從氷解斷，踰城人到月明歸。\n燕山臘雪銷金甲，秦苑秋風脆錦衣。\n欲弔昭君倍惆悵，漢家甥舅竟相違。\n"
  },
  {
    "id": 66480,
    "uid": "poem-97-13",
    "chapter": "卷九十七",
    "chapternum": 97,
    "charstyle": "近體詩",
    "title": "塞上",
    "titledesc": "",
    "collection": "",
    "collectiondesc": "",
    "poemindex": 13,
    "author": "黄滔",
    "content": "疋馬蕭蕭去不前，平蕪千里見窮邊。\n關山色死深秋日，鼓角聲沈霜重天。\n荒骨或銜殘鐵露，驚風時掠暮沙旋。\n隴頭寃氣無歸處，化作隂雲飛杳然。\n"
  },
  {
    "id": 66481,
    "uid": "poem-97-14",
    "chapter": "卷九十七",
    "chapternum": 97,
    "charstyle": "近體詩",
    "title": "嚴陵釣臺",
    "titledesc": "",
    "collection": "",
    "collectiondesc": "",
    "poemindex": 14,
    "author": "黄滔",
    "content": "終向烟霞作野夫，一竿竹不換簪裾。\n直鈎猶逐熊羆起，獨是先生真釣魚。\n"
  },
  {
    "id": 66482,
    "uid": "poem-97-15",
    "chapter": "卷九十七",
    "chapternum": 97,
    "charstyle": "近體詩",
    "title": "邊思",
    "titledesc": "",
    "collection": "",
    "collectiondesc": "",
    "poemindex": 15,
    "author": "周朴",
    "content": "年高來逺戍，白首罷干戎。\n夜色薊門火，秋聲邊塞風。\n磧浮悲老馬，月滿引新弓。\n百戰山隂去，唯添上將雄。\n"
  },
  {
    "id": 66483,
    "uid": "poem-97-16",
    "chapter": "卷九十七",
    "chapternum": 97,
    "charstyle": "近體詩",
    "title": "董嶺水",
    "titledesc": "",
    "collection": "",
    "collectiondesc": "",
    "poemindex": 16,
    "author": "周朴",
    "content": "湖州安吉縣，門與白雲齊。\n禹力不到處，河聲流向西。\n去衙山色逺，近水月光低。\n中有髙人在，沙中曳杖藜。\n"
  },
  {
    "id": 66484,
    "uid": "poem-97-17",
    "chapter": "卷九十七",
    "chapternum": 97,
    "charstyle": "近體詩",
    "title": "王霸壇",
    "titledesc": "",
    "collection": "",
    "collectiondesc": "",
    "poemindex": 17,
    "author": "周朴",
    "content": "王君上昇處，信首古居前。\n早樹即須朽，白龜應亦全。\n雲間猶一日，塵裏已千年。\n碧色壇如黛，時人誰可仙。\n"
  },
  {
    "id": 66485,
    "uid": "poem-97-18",
    "chapter": "卷九十七",
    "chapternum": 97,
    "charstyle": "近體詩",
    "title": "宿玉泉寺",
    "titledesc": "",
    "collection": "",
    "collectiondesc": "",
    "poemindex": 18,
    "author": "周朴",
    "content": "野寺度殘夏，空房欲暮時。\n夜聽猿不睡，秋思客先知。\n竹迥煙生薄，山髙月上遲。\n又登塵路去，難與老僧期。\n"
  },
  {
    "id": 66486,
    "uid": "poem-97-19",
    "chapter": "卷九十七",
    "chapternum": 97,
    "charstyle": "近體詩",
    "title": "次梧州却寄永州使君",
    "titledesc": "",
    "collection": "",
    "collectiondesc": "",
    "poemindex": 19,
    "author": "周朴",
    "content": "隨風身不定，今夜在蒼梧。\n客淚有時有，猿聲無處無。\n潮添瘴海濶，烟拂太山孤。\n却憶零陵住，吟詩半玉壺。\n"
  },
  {
    "id": 66487,
    "uid": "poem-97-20",
    "chapter": "卷九十七",
    "chapternum": 97,
    "charstyle": "近體詩",
    "title": "秋夜不寐寄崔温進士",
    "titledesc": "",
    "collection": "",
    "collectiondesc": "",
    "poemindex": 20,
    "author": "周朴",
    "content": "愁多難得寐，展轉讀書牀。\n不是旅人病，豈知秋夜長。\n歸鄉憑逺夢，無夢更思鄉。\n枕上移𥦗月，分明是淚光。\n"
  },
  {
    "id": 66488,
    "uid": "poem-97-21",
    "chapter": "卷九十七",
    "chapternum": 97,
    "charstyle": "近體詩",
    "title": "哭陳庾",
    "titledesc": "",
    "collection": "",
    "collectiondesc": "",
    "poemindex": 21,
    "author": "周朴",
    "content": "繫馬向山立，一杯聊奠君。\n野烟孤客路，寒草故人墳。\n琴韻歸流水，詩情寄白雲。\n日斜休哭後，松韻不堪聞。\n"
  },
  {
    "id": 66489,
    "uid": "poem-97-22",
    "chapter": "卷九十七",
    "chapternum": 97,
    "charstyle": "近體詩",
    "title": "春日秦國懷古",
    "titledesc": "",
    "collection": "",
    "collectiondesc": "",
    "poemindex": 22,
    "author": "周朴",
    "content": "荒郊一望欲消魂，涇水縈紆傍逺村。\n牛馬放多春草盡，原田耕破古碑存。\n雲和積雪蒼山晚，烟伴殘陽緑樹昏。\n數里黄沙行客路，不堪回首思秦原。\n"
  },
  {
    "id": 66490,
    "uid": "poem-97-23",
    "chapter": "卷九十七",
    "chapternum": 97,
    "charstyle": "近體詩",
    "title": "桐柏觀",
    "titledesc": "",
    "collection": "",
    "collectiondesc": "",
    "poemindex": 23,
    "author": "周朴",
    "content": "東南一境清心目，有此千峰插翠微。\n人在下方衝月上，鶴從髙處破烟飛。\n巖深水落寒侵骨，門靜花開色照衣。\n欲識蓬萊今便是，更於何處學忘機。\n"
  },
  {
    "id": 66491,
    "uid": "poem-97-24",
    "chapter": "卷九十七",
    "chapternum": 97,
    "charstyle": "近體詩",
    "title": "塞上曲",
    "titledesc": "",
    "collection": "",
    "collectiondesc": "",
    "poemindex": 24,
    "author": "周朴",
    "content": "一隊風來一隊沙，有人行處沒人家。\n黄河九曲氷先合，紫塞三春不見花。\n"
  },
  {
    "id": 66492,
    "uid": "poem-97-25",
    "chapter": "卷九十七",
    "chapternum": 97,
    "charstyle": "近體詩",
    "title": "懷連上舊居",
    "titledesc": "",
    "collection": "",
    "collectiondesc": "",
    "poemindex": 25,
    "author": "孟賓于",
    "content": "閒思連上景難齊，樹遶仙鄉路遶溪。\n明月夜舟漁父唱，春風平野鷓鴣啼。\n城邊寄信歸雲外，花下傾杯到日西。\n更憶海陽垂釣侣，昔年相遇草萋萋。\n"
  },
  {
    "id": 66493,
    "uid": "poem-97-26",
    "chapter": "卷九十七",
    "chapternum": 97,
    "charstyle": "近體詩",
    "title": "下第詩",
    "titledesc": "",
    "collection": "",
    "collectiondesc": "",
    "poemindex": 26,
    "author": "孟賓于",
    "content": "失意從他桃李春，嵩陽經過歇行塵。\n雲僧不見城中事，問是今年第幾人。\n"
  },
  {
    "id": 66494,
    "uid": "poem-97-27",
    "chapter": "卷九十七",
    "chapternum": 97,
    "charstyle": "近體詩",
    "title": "獻主司〈六舉登第〉",
    "titledesc": "",
    "collection": "",
    "collectiondesc": "",
    "poemindex": 27,
    "author": "孟賓于",
    "content": "那堪雨後更聞蟬，溪隔重湖路七千。\n憶昔故園楊柳㟁，全家送上渡頭船〈主司得詩自謂得賓于之晚後賓于致仕歸連上過廬陵吉守贈詩有今日還家莫惆悵不同初上渡頭船用此〉。\n"
  },
  {
    "id": 66495,
    "uid": "poem-97-28",
    "chapter": "卷九十七",
    "chapternum": 97,
    "charstyle": "古體詩",
    "title": "春晚謡",
    "titledesc": "",
    "collection": "",
    "collectiondesc": "",
    "poemindex": 28,
    "author": "張佖",
    "content": "雨微微烟霏，霏小庭半拆。\n紅薔薇鈿箏，斜倚畫屏曲。\n零落幾行金，雁飛蕭關夢。\n斷無尋處萬，疊春波起南。\n浦凌亂楊花，撲繡簾晚牕。\n時有流鶯語，"
  },
  {
    "id": 66496,
    "uid": "poem-97-29",
    "chapter": "卷九十七",
    "chapternum": 97,
    "charstyle": "古體詩",
    "title": "春江雨",
    "titledesc": "",
    "collection": "",
    "collectiondesc": "",
    "poemindex": 29,
    "author": "張佖",
    "content": "雨溟溟風泠，泠老松瘦竹。\n臨烟汀空江，冷落野雲重。\n雲中孤月微，如星夜驚溪。\n上漁人起滴，瀝蓬聲滿愁。\n耳子規叫斷，獨未眠罨㟁。\n春濤打船尾，"
  },
  {
    "id": 66497,
    "uid": "poem-97-30",
    "chapter": "卷九十七",
    "chapternum": 97,
    "charstyle": "近體詩",
    "title": "碧户",
    "titledesc": "",
    "collection": "",
    "collectiondesc": "",
    "poemindex": 30,
    "author": "張佖",
    "content": "碧户扃魚鏁，蘭牕掩鏡臺。\n落花疑悵望，歸燕自徘徊。\n咏絮知難敵，傷春不易裁。\n恨從芳草起，愁為晚風來。\n衣惹湘雲薄，眉分楚岫開。\n香濃眠舊枕，夢好醉春杯。\n小障明金鳳，幽屏㸃翠苔。\n寳箏横塞雁，怨笛落江梅。\n卓氏仍多酒，相如正富才。\n莫教琴上意，翻作鶴聲哀。\n"
  },
  {
    "id": 66498,
    "uid": "poem-97-31",
    "chapter": "卷九十七",
    "chapternum": 97,
    "charstyle": "近體詩",
    "title": "惆悵吟",
    "titledesc": "",
    "collection": "",
    "collectiondesc": "",
    "poemindex": 31,
    "author": "張佖",
    "content": "秋風丹葉動荒城，慘澹雲遮日半明。\n晝夢却因惆悵得，晚愁多為別離生。\n江淹彩筆空留恨，莊叟玄譚未及情。\n千古怨魂消不得，一江寒浪若為平。\n"
  },
  {
    "id": 66499,
    "uid": "poem-97-32",
    "chapter": "卷九十七",
    "chapternum": 97,
    "charstyle": "近體詩",
    "title": "春夕言懷",
    "titledesc": "",
    "collection": "",
    "collectiondesc": "",
    "poemindex": 32,
    "author": "張佖",
    "content": "風透疎簾月滿庭，倚闌無事倍傷情。\n烟垂柳帶纎腰軟，露滴花房怨臉明。\n愁逐野雲銷不盡，情隨春浪去難平。\n幽牕漫結相思夢，欲化西園蝶未成。\n"
  },
  {
    "id": 66500,
    "uid": "poem-97-33",
    "chapter": "卷九十七",
    "chapternum": 97,
    "charstyle": "近體詩",
    "title": "長安道中蚤行",
    "titledesc": "",
    "collection": "",
    "collectiondesc": "",
    "poemindex": 33,
    "author": "張佖",
    "content": "客離孤舘一燈殘，牢落星河欲曙天。\n雞唱未沈函谷月，鴈聲新度灞陵烟。\n浮生已悟莊周夢，壯志仍輸祖逖鞭。\n何事悠悠筞羸馬，此中辛苦過流年。\n"
  },
  {
    "id": 66501,
    "uid": "poem-97-34",
    "chapter": "卷九十七",
    "chapternum": 97,
    "charstyle": "近體詩",
    "title": "秋晚過洞庭",
    "titledesc": "",
    "collection": "",
    "collectiondesc": "",
    "poemindex": 34,
    "author": "張佖",
    "content": "征帆髙掛酒初酣，莫景離情兩不堪。\n千里晚霞雲夢北，一洲霜橘洞庭南。\n溪風送雨過秋寺，磵石驚泉落夜潭。\n莫把羇魂弔湘魄，九疑愁絶鎖烟嵐。\n"
  },
  {
    "id": 66502,
    "uid": "poem-97-35",
    "chapter": "卷九十七",
    "chapternum": 97,
    "charstyle": "近體詩",
    "title": "洞庭阻風〈一作許棠〉",
    "titledesc": "",
    "collection": "",
    "collectiondesc": "",
    "poemindex": 35,
    "author": "張佖",
    "content": "空江浩蕩景蕭然，盡日菰蒲泊釣船。\n青草浪髙三月渡，緑楊花撲一溪烟。\n情多莫舉傷春目，愁極兼無買酒錢。\n猶有漁人數家住，不成村落夕陽邊。\n"
  },
  {
    "id": 66503,
    "uid": "poem-97-36",
    "chapter": "卷九十七",
    "chapternum": 97,
    "charstyle": "近體詩",
    "title": "春日旅泊桂州",
    "titledesc": "",
    "collection": "",
    "collectiondesc": "",
    "poemindex": 36,
    "author": "張佖",
    "content": "曉風芳草竟芊綿，多病多愁負少年。\n弱柳未勝寒食雨，好花爭奈夕陽天。\n溪邊物色宜圖畫，林畔鸎聲似管絃。\n獨有離人開淚眼，强慿杯酒亦潸然。\n"
  },
  {
    "id": 66504,
    "uid": "poem-97-37",
    "chapter": "卷九十七",
    "chapternum": 97,
    "charstyle": "近體詩",
    "title": "晩次湘源縣",
    "titledesc": "",
    "collection": "",
    "collectiondesc": "",
    "poemindex": 37,
    "author": "張佖",
    "content": "烟郭遥聞向晩雞，水平舟靜浪聲齊。\n髙林帶雨楊梅熟，曲㟁籠雲謝豹啼。\n二女廟荒汀樹老，九疑山碧楚天低。\n湘南自古多離怨，莫動哀吟易慘悽。\n"
  },
  {
    "id": 66505,
    "uid": "poem-97-38",
    "chapter": "卷九十七",
    "chapternum": 97,
    "charstyle": "近體詩",
    "title": "邊上",
    "titledesc": "",
    "collection": "",
    "collectiondesc": "",
    "poemindex": 38,
    "author": "張佖",
    "content": "戍樓吹角起征鴻，獵獵寒旌背晩風。\n千里莫烟愁不盡，一川秋草恨無窮。\n山河慘澹關城閉，人物蕭條市井空。\n只此旅魂招未得，更堪回首夕陽中。\n"
  },
  {
    "id": 66506,
    "uid": "poem-97-39",
    "chapter": "卷九十七",
    "chapternum": 97,
    "charstyle": "近體詩",
    "title": "題華嚴寺木塔",
    "titledesc": "",
    "collection": "",
    "collectiondesc": "",
    "poemindex": 39,
    "author": "張佖",
    "content": "六街晴色動秋光，雨霽憑髙只自傷。\n一曲晚烟浮渭水，半橋斜日照咸陽。\n休將世路悲塵事，莫指雲山認故鄉。\n回首漢宫樓閣暮，數聲鐘鼓自微茫。\n"
  },
  {
    "id": 66507,
    "uid": "poem-97-40",
    "chapter": "卷九十七",
    "chapternum": 97,
    "charstyle": "近體詩",
    "title": "芍藥",
    "titledesc": "",
    "collection": "",
    "collectiondesc": "",
    "poemindex": 40,
    "author": "張佖",
    "content": "香清粉澹怨殘春，蝶翅蜂鬚戀蕊塵。\n閒倚晚風生悵望，靜留遲日學因循。\n休將薜茘為青瑣，好與玫瑰作近鄰。\n零落若教為暮雨，又應愁殺別離人。\n"
  },
  {
    "id": 66508,
    "uid": "poem-97-41",
    "chapter": "卷九十七",
    "chapternum": 97,
    "charstyle": "近體詩",
    "title": "經舊遊",
    "titledesc": "",
    "collection": "",
    "collectiondesc": "",
    "poemindex": 41,
    "author": "張佖",
    "content": "暫別髙唐曉又還，丁香結夢水潺潺。\n不知雲雨歸何處，歴歴空留十二山。\n"
  },
  {
    "id": 66509,
    "uid": "poem-97-42",
    "chapter": "卷九十七",
    "chapternum": 97,
    "charstyle": "近體詩",
    "title": "寄人",
    "titledesc": "",
    "collection": "",
    "collectiondesc": "",
    "poemindex": 42,
    "author": "張佖",
    "content": "別夢依依到謝家，小廊回合曲闌斜。\n多情只有春庭月，猶為離人照落花。\n"
  },
  {
    "id": 66510,
    "uid": "poem-97-43",
    "chapter": "卷九十七",
    "chapternum": 97,
    "charstyle": "近體詩",
    "title": "寄人",
    "titledesc": "",
    "collection": "",
    "collectiondesc": "",
    "poemindex": 43,
    "author": "張佖",
    "content": "酷憐風月為多情，還到春時別恨生。\n倚柱尋思倍惆悵，一塲春夢不分明。\n"
  },
  {
    "id": 66511,
    "uid": "poem-97-44",
    "chapter": "卷九十七",
    "chapternum": 97,
    "charstyle": "近體詩",
    "title": "秋夕聞鴈",
    "titledesc": "",
    "collection": "",
    "collectiondesc": "",
    "poemindex": 44,
    "author": "于鄴",
    "content": "星漢欲沈盡，誰家砧未休。\n忽聞涼雁至，如報杜陵秋。\n千樹又黄葉，幾人新白頭。\n洞庭今夜客，一半却登舟。\n"
  },
  {
    "id": 66512,
    "uid": "poem-97-45",
    "chapter": "卷九十七",
    "chapternum": 97,
    "charstyle": "近體詩",
    "title": "感情",
    "titledesc": "",
    "collection": "",
    "collectiondesc": "",
    "poemindex": 45,
    "author": "于鄴",
    "content": "青山長寂寞，南望獨髙歌。\n四海故人盡，九原新壠多。\n西沈浮世日，東注逝川波。\n不使年華駐，此生看幾何。\n"
  },
  {
    "id": 66513,
    "uid": "poem-97-46",
    "chapter": "卷九十七",
    "chapternum": 97,
    "charstyle": "近體詩",
    "title": "寄𧦬光上人",
    "titledesc": "",
    "collection": "",
    "collectiondesc": "",
    "poemindex": 46,
    "author": "陸希聲",
    "content": "筆下龍蛇似有神，天池雷雨變逡巡。\n寄言昔日不龜手，應念江湖洴澼人〈紀事云古之善書鮮有得筆法者希聲得之凡五事擫押鈎格抵用筆雙鈎則㸃畫遒勁而盡妙矣謂之撥鐙法希聲自言昔二王皆傳此法至陽氷亦得之希聲以授沙門𧦬光𧦬光入長安為翰林供奉得幸于昭宗希聲猶未達以詩寄𧦬光云云𧦬光感其言引薦遂得召後至相其力也〉。\n"
  },
  {
    "id": 66514,
    "uid": "poem-97-47",
    "chapter": "卷九十七",
    "chapternum": 97,
    "charstyle": "近體詩",
    "title": "春",
    "titledesc": "",
    "collection": "",
    "collectiondesc": "",
    "poemindex": 47,
    "author": "髙蟾",
    "content": "明月斷魂清藹藹，平蕪歸思緑迢迢。\n人生莫遣頭如雪，縱得東風也不消。\n"
  },
  {
    "id": 66515,
    "uid": "poem-97-48",
    "chapter": "卷九十七",
    "chapternum": 97,
    "charstyle": "近體詩",
    "title": "灞陵亭",
    "titledesc": "",
    "collection": "",
    "collectiondesc": "",
    "poemindex": 48,
    "author": "髙蟾",
    "content": "一條歸夢朱絃直，一片離心白羽輕。\n明日灞陵新霽後，馬頭烟樹緑相迎。\n"
  },
  {
    "id": 66516,
    "uid": "poem-97-49",
    "chapter": "卷九十七",
    "chapternum": 97,
    "charstyle": "近體詩",
    "title": "𤓰洲夜泊",
    "titledesc": "",
    "collection": "",
    "collectiondesc": "",
    "poemindex": 49,
    "author": "髙蟾",
    "content": "偶為芳草無情客，况是青山有事身。\n一夕孤洲渡頭宿，天風吹盡廣陵塵。\n"
  },
  {
    "id": 66517,
    "uid": "poem-97-50",
    "chapter": "卷九十七",
    "chapternum": 97,
    "charstyle": "近體詩",
    "title": "下第後上永崇髙侍郎",
    "titledesc": "",
    "collection": "",
    "collectiondesc": "",
    "poemindex": 50,
    "author": "髙蟾",
    "content": "天上碧桃和露種，日邊紅杏倚雲裁。\n芙蓉生在秋江上，不向東風怨未開。\n"
  },
  {
    "id": 66518,
    "uid": "poem-97-51",
    "chapter": "卷九十七",
    "chapternum": 97,
    "charstyle": "近體詩",
    "title": "江行",
    "titledesc": "",
    "collection": "",
    "collectiondesc": "",
    "poemindex": 51,
    "author": "錢珝",
    "content": "江曲全縈楚，雲飛半自秦。\n峴山回首望，如別故鄉人。\n"
  },
  {
    "id": 66519,
    "uid": "poem-97-52",
    "chapter": "卷九十七",
    "chapternum": 97,
    "charstyle": "近體詩",
    "title": "江行",
    "titledesc": "",
    "collection": "",
    "collectiondesc": "",
    "poemindex": 52,
    "author": "錢珝",
    "content": "霧雲疎有葉，雨浪細無花。\n穩放扁舟去，江天自有涯。\n"
  },
  {
    "id": 66520,
    "uid": "poem-97-53",
    "chapter": "卷九十七",
    "chapternum": 97,
    "charstyle": "近體詩",
    "title": "江行",
    "titledesc": "",
    "collection": "",
    "collectiondesc": "",
    "poemindex": 53,
    "author": "錢珝",
    "content": "景夕殘霞落，秋寒細雨晴。\n短纓何用濯，舟在月中行。\n"
  },
  {
    "id": 66521,
    "uid": "poem-97-54",
    "chapter": "卷九十七",
    "chapternum": 97,
    "charstyle": "近體詩",
    "title": "江行",
    "titledesc": "",
    "collection": "",
    "collectiondesc": "",
    "poemindex": 54,
    "author": "錢珝",
    "content": "櫓慢生輕浪，帆虚帶白雲。\n客船雖狹小，容得瘦將軍。\n"
  },
  {
    "id": 66522,
    "uid": "poem-97-55",
    "chapter": "卷九十七",
    "chapternum": 97,
    "charstyle": "近體詩",
    "title": "古意〈一作王駕妻〉",
    "titledesc": "",
    "collection": "",
    "collectiondesc": "",
    "poemindex": 55,
    "author": "王駕",
    "content": "夫戍蕭關妾在吳，西風吹妾妾憂夫。\n一行書信千行淚，寒到君邊衣到無。\n"
  },
  {
    "id": 66523,
    "uid": "poem-97-56",
    "chapter": "卷九十七",
    "chapternum": 97,
    "charstyle": "近體詩",
    "title": "社日",
    "titledesc": "",
    "collection": "",
    "collectiondesc": "",
    "poemindex": 56,
    "author": "王駕",
    "content": "鵝湖山下稻粱肥，豚柵雞棲半掩扉。\n桑柘影斜春社散，家家扶得醉人歸。\n"
  },
  {
    "id": 66524,
    "uid": "poem-97-57",
    "chapter": "卷九十七",
    "chapternum": 97,
    "charstyle": "近體詩",
    "title": "雨晴",
    "titledesc": "",
    "collection": "",
    "collectiondesc": "",
    "poemindex": 57,
    "author": "王駕",
    "content": "雨前初見花間蕋，雨後兼無葉裏花。\n蛺蝶飛來過牆去，却疑春色在鄰家。\n"
  },
  {
    "id": 66525,
    "uid": "poem-97-58",
    "chapter": "卷九十七",
    "chapternum": 97,
    "charstyle": "近體詩",
    "title": "亂後曲江",
    "titledesc": "",
    "collection": "",
    "collectiondesc": "",
    "poemindex": 58,
    "author": "王駕",
    "content": "憶昔爭遊曲水濱，未春長有探春人。\n遊春人盡空池在，直至春深不似春。\n"
  },
  {
    "id": 66526,
    "uid": "poem-97-59",
    "chapter": "卷九十七",
    "chapternum": 97,
    "charstyle": "近體詩",
    "title": "終南山",
    "titledesc": "",
    "collection": "",
    "collectiondesc": "",
    "poemindex": 59,
    "author": "王貞白",
    "content": "終南異五嶽，列翠滿長安。\n地去搜揚近，人謀隠遁難。\n水通諸苑過，雪照一城寒。\n為問紅塵裏，誰同駐馬看。\n"
  },
  {
    "id": 66527,
    "uid": "poem-97-60",
    "chapter": "卷九十七",
    "chapternum": 97,
    "charstyle": "近體詩",
    "title": "少年行",
    "titledesc": "",
    "collection": "",
    "collectiondesc": "",
    "poemindex": 60,
    "author": "王貞白",
    "content": "遊讌不知厭，杜陵狂少年。\n花時輕煖酒，春服薄裝綿。\n戲馬上林苑，鬬雞寒食天。\n魯儒甘被笑，對筞鬢皤然。\n"
  },
  {
    "id": 66528,
    "uid": "poem-97-61",
    "chapter": "卷九十七",
    "chapternum": 97,
    "charstyle": "近體詩",
    "title": "晚泊漢陽渡",
    "titledesc": "",
    "collection": "",
    "collectiondesc": "",
    "poemindex": 61,
    "author": "王貞白",
    "content": "落月臨古渡，武昌城未開。\n殘燈明市井，曉色辨樓臺。\n雲自蒼梧去，水從嶓冢來。\n芳洲號鸚鵡，用記禰生才。\n"
  },
  {
    "id": 66529,
    "uid": "poem-97-62",
    "chapter": "卷九十七",
    "chapternum": 97,
    "charstyle": "近體詩",
    "title": "御溝水",
    "titledesc": "",
    "collection": "",
    "collectiondesc": "",
    "poemindex": 62,
    "author": "王貞白",
    "content": "一派御溝水，綠槐相䕃清。\n此中涵帝澤，無處濯塵纓。\n鳥道來雖險，龍池到自平。\n朝宗心本切，願向急流傾〈郡閣雅言云貞白御溝詩此中初作此波以示貫休貫休曰甚好只是剩一字貞白揚袂而去貫休曰此公思敏書一中字于掌頃貞白回曰此中涵帝澤休以掌示之始服〉。\n"
  },
  {
    "id": 66530,
    "uid": "poem-97-63",
    "chapter": "卷九十七",
    "chapternum": 97,
    "charstyle": "近體詩",
    "title": "題嚴陵釣臺",
    "titledesc": "",
    "collection": "",
    "collectiondesc": "",
    "poemindex": 63,
    "author": "王貞白",
    "content": "山色四時碧，溪光七里清。\n嚴陵愛此景，下視漢公卿。\n垂釣月初上，放歌風正輕。\n應憐渭濱叟，匡國秖論兵。\n"
  },
  {
    "id": 66531,
    "uid": "poem-97-64",
    "chapter": "卷九十七",
    "chapternum": 97,
    "charstyle": "近體詩",
    "title": "秋日旅懷寄右省鄭拾遺",
    "titledesc": "",
    "collection": "",
    "collectiondesc": "",
    "poemindex": 64,
    "author": "王貞白",
    "content": "永夕愁不寐，草蟲喧客庭。\n半𥦗分曉月，當枕落殘星。\n鬢髮遊梁白，家山近越青。\n知音在諫省，苦調有誰聽。\n"
  },
  {
    "id": 66532,
    "uid": "poem-97-65",
    "chapter": "卷九十七",
    "chapternum": 97,
    "charstyle": "近體詩",
    "title": "庾樓晚望",
    "titledesc": "",
    "collection": "",
    "collectiondesc": "",
    "poemindex": 65,
    "author": "王貞白",
    "content": "獨凭朱檻亦凌晨，山色初明水色新。\n竹霧曉籠銜嶺月，蘋風暖送過江春。\n子城隂處猶殘雪，衙鼓聲前未有塵。\n三百年來庾樓上，曾經多少望鄉人。\n"
  },
  {
    "id": 66533,
    "uid": "poem-97-66",
    "chapter": "卷九十七",
    "chapternum": 97,
    "charstyle": "古體詩",
    "title": "吹笙引",
    "titledesc": "",
    "collection": "",
    "collectiondesc": "",
    "poemindex": 66,
    "author": "王轂",
    "content": "媧皇遺音寄玉笙，雙成傳得何凄清。\n丹穴嬌雛七十隻，一時飛上秋天鳴。\n水泉迸瀉急相續，一束宫商裂寒玉。\n旖旎香風繞指生，千聲妙盡神仙曲。\n曲終滿席悄無語，巫山冷碧愁雲雨。\n"
  },
  {
    "id": 66534,
    "uid": "poem-97-67",
    "chapter": "卷九十七",
    "chapternum": 97,
    "charstyle": "近體詩",
    "title": "山中",
    "titledesc": "",
    "collection": "",
    "collectiondesc": "",
    "poemindex": 67,
    "author": "曹松",
    "content": "此地似商嶺，雲霞空往還。\n衰條難定鳥，缺月易依山。\n野色耕不盡，溪容釣自閒。\n分因多卧退，百計少相關。\n"
  },
  {
    "id": 66535,
    "uid": "poem-97-68",
    "chapter": "卷九十七",
    "chapternum": 97,
    "charstyle": "近體詩",
    "title": "晨起",
    "titledesc": "",
    "collection": "",
    "collectiondesc": "",
    "poemindex": 68,
    "author": "曹松",
    "content": "曉色教不睡，卷簾清氣中。\n林殘數枝月，髮冷一梳風。\n並鳥聞鐘語，敧荷隔霧空。\n莫徒營白日，道路本無窮。\n"
  },
  {
    "id": 66536,
    "uid": "poem-97-69",
    "chapter": "卷九十七",
    "chapternum": 97,
    "charstyle": "近體詩",
    "title": "長安春日",
    "titledesc": "",
    "collection": "",
    "collectiondesc": "",
    "poemindex": 69,
    "author": "曹松",
    "content": "浩浩看花晨，六街揚逺塵。\n塵中一丈日，誰是晏眠人。\n御柳舞着水，野鶯啼破春。\n徒云多失意，猶自惜離秦。\n"
  },
  {
    "id": 66537,
    "uid": "poem-97-70",
    "chapter": "卷九十七",
    "chapternum": 97,
    "charstyle": "近體詩",
    "title": "題甘露寺",
    "titledesc": "",
    "collection": "",
    "collectiondesc": "",
    "poemindex": 70,
    "author": "曹松",
    "content": "香門接巨壘，畫角間清鐘。\n北固一何峭，西僧多未逢。\n天垂無際海，雲白久晴峯。\n旦暮燃燈外，濤頭振蟄龍。\n"
  },
  {
    "id": 66538,
    "uid": "poem-97-71",
    "chapter": "卷九十七",
    "chapternum": 97,
    "charstyle": "近體詩",
    "title": "霍山",
    "titledesc": "",
    "collection": "",
    "collectiondesc": "",
    "poemindex": 71,
    "author": "曹松",
    "content": "七千七百七十丈，丈丈藤蘿勢入天。\n未必展來空似翅，不妨開去也成蓮。\n月將河漢分巖轉，僧與龍蛇共窟眠。\n直是畫工須閣筆，况無名畫可流傳。\n"
  },
  {
    "id": 66539,
    "uid": "poem-97-72",
    "chapter": "卷九十七",
    "chapternum": 97,
    "charstyle": "近體詩",
    "title": "南海旅次",
    "titledesc": "",
    "collection": "",
    "collectiondesc": "",
    "poemindex": 72,
    "author": "曹松",
    "content": "憶歸休上越王臺，歸思臨髙不易裁。\n為客正當無鴈處，故園誰道有書來。\n城頭早角吹霜盡，郭裏殘潮蕩月廻。\n心似百花閒未得，年年爭發被春催。\n"
  },
  {
    "id": 66540,
    "uid": "poem-97-73",
    "chapter": "卷九十七",
    "chapternum": 97,
    "charstyle": "近體詩",
    "title": "陪湖南李中丞宴隠溪",
    "titledesc": "",
    "collection": "",
    "collectiondesc": "",
    "poemindex": 73,
    "author": "曹松",
    "content": "竹林啼鳥不知休，羅列飛橋水亂流。\n觸散柳絲廻玉勒，約開蓮葉上蘭舟。\n酒邊舊侣真何遜，雲裏新聲是莫愁。\n若值主人嫌晝短，應陪秉燭夜深遊。\n"
  },
  {
    "id": 66541,
    "uid": "poem-97-74",
    "chapter": "卷九十七",
    "chapternum": 97,
    "charstyle": "近體詩",
    "title": "已亥嵗",
    "titledesc": "",
    "collection": "",
    "collectiondesc": "",
    "poemindex": 74,
    "author": "曹松",
    "content": "澤國江山入戰圖，生民何計樂樵蘓。\n慿君莫話封侯事，一將功成萬骨枯。\n"
  },
  {
    "id": 66542,
    "uid": "poem-97-75",
    "chapter": "卷九十七",
    "chapternum": 97,
    "charstyle": "古體詩",
    "title": "寄邊衣〈一作裴羽仙〉",
    "titledesc": "",
    "collection": "",
    "collectiondesc": "",
    "poemindex": 75,
    "author": "裴説",
    "content": "深閨乍冷開香篋玉筯微微濕紅頰一陣霜風殺柳條濃烟半夜成黄葉重重白練如霜雪獨下閒階轉凄切秖知抱杵擣秋砧不覺髙樓已無月時聞塞鴈聲相喚紗𥦗只有燈相伴幾展齊紈又懶裁離腸恐逐金刀斷細想儀形執牙尺回刀剪破澄江色愁捻銀針信手縫惆悵無人試寛窄時時舉袖勻殘淚紅箋漫有千行字書中不盡心中事一半殷勤託邊使"
  },
  {
    "id": 66543,
    "uid": "poem-97-76",
    "chapter": "卷九十七",
    "chapternum": 97,
    "charstyle": "近體詩",
    "title": "冬日作",
    "titledesc": "",
    "collection": "",
    "collectiondesc": "",
    "poemindex": 76,
    "author": "裴説",
    "content": "糲食擁敗絮，苦吟今過冬。\n稍寒人却健，太飽事多慵。\n樹老生烟薄，牆隂貯雪重。\n安能只如此，公道㑹相容。\n"
  },
  {
    "id": 66544,
    "uid": "poem-97-77",
    "chapter": "卷九十七",
    "chapternum": 97,
    "charstyle": "近體詩",
    "title": "華山上方",
    "titledesc": "",
    "collection": "",
    "collectiondesc": "",
    "poemindex": 77,
    "author": "裴説",
    "content": "獨上上方上，立髙聊稱心。\n氣衝雲易黑，影落縣多隂。\n有雪草不死，無風松自吟。\n㑹當求大藥，他日復追尋。\n"
  },
  {
    "id": 66545,
    "uid": "poem-97-78",
    "chapter": "卷九十七",
    "chapternum": 97,
    "charstyle": "近體詩",
    "title": "旅次衡陽",
    "titledesc": "",
    "collection": "",
    "collectiondesc": "",
    "poemindex": 78,
    "author": "裴説",
    "content": "欲往幾經年，今來意豁然。\n江風長借客，岳雨不因天。\n戲鷺飛輕雪，驚鴻叫亂烟。\n晚秋紅藕裏，十宿寄漁船。\n"
  },
  {
    "id": 66546,
    "uid": "poem-97-79",
    "chapter": "卷九十七",
    "chapternum": 97,
    "charstyle": "近體詩",
    "title": "道林寺",
    "titledesc": "",
    "collection": "",
    "collectiondesc": "",
    "poemindex": 79,
    "author": "裴説",
    "content": "獨立凭危欄，髙低落照間。\n寺分一派水，僧鎖半房山。\n對面浮世隔，垂簾到老閒。\n烟雲與塵土，寸步不相關。\n"
  },
  {
    "id": 66547,
    "uid": "poem-97-80",
    "chapter": "卷九十七",
    "chapternum": 97,
    "charstyle": "近體詩",
    "title": "題岳州僧舍",
    "titledesc": "",
    "collection": "",
    "collectiondesc": "",
    "poemindex": 80,
    "author": "裴説",
    "content": "喜到重湖北，孤洲横晚烟。\n鷺銜魚入寺，鴉接飯隨船。\n松檜君山迥，菰蒲夢澤連。\n與師吟論處，秋水浸遥天。\n"
  },
  {
    "id": 66548,
    "uid": "poem-97-81",
    "chapter": "卷九十七",
    "chapternum": 97,
    "charstyle": "古體詩",
    "title": "洛陽道",
    "titledesc": "",
    "collection": "",
    "collectiondesc": "",
    "poemindex": 81,
    "author": "任翻",
    "content": "憧憧洛陽道，塵下生春草。\n行者豈無家，無人在家老。\n雞鳴前結束，爭去恐不早。\n百年路傍盡，白日車中曉。\n求富江海狹，取貴山岳小。\n二端立在途，奔走無由了。\n"
  },
  {
    "id": 66549,
    "uid": "poem-97-82",
    "chapter": "卷九十七",
    "chapternum": 97,
    "charstyle": "近體詩",
    "title": "秋晚郊居",
    "titledesc": "",
    "collection": "",
    "collectiondesc": "",
    "poemindex": 82,
    "author": "任翻",
    "content": "逺聲霜後樹，秋色水邊邨。\n野逕無來客，寒風自動門。\n海山藏日影，江月落潮痕。\n惆悵髙飛晩，年年別故園。\n"
  },
  {
    "id": 66550,
    "uid": "poem-97-83",
    "chapter": "卷九十七",
    "chapternum": 97,
    "charstyle": "近體詩",
    "title": "三遊巾子山寺感述",
    "titledesc": "",
    "collection": "",
    "collectiondesc": "",
    "poemindex": 83,
    "author": "任翻",
    "content": "清秋絶頂竹房開，松鶴何年去不廻。\n惟有前峰明月在，夜深猶過半江來。\n"
  },
  {
    "id": 66551,
    "uid": "poem-97-84",
    "chapter": "卷九十七",
    "chapternum": 97,
    "charstyle": "近體詩",
    "title": "望夫石",
    "titledesc": "",
    "collection": "",
    "collectiondesc": "",
    "poemindex": 84,
    "author": "任翻",
    "content": "何代提戈去不還，獨留形影白雲間。\n肌膚銷盡雪霜色，羅綺㸃成苔蘚斑。\n江鷰不能傳逺信，野花空解妬愁顏。\n近來豈少征人婦，笑採蘼蕪上北山。\n"
  },
  {
    "id": 66552,
    "uid": "poem-97-85",
    "chapter": "卷九十七",
    "chapternum": 97,
    "charstyle": "近體詩",
    "title": "賦百舌鳥",
    "titledesc": "",
    "collection": "",
    "collectiondesc": "",
    "poemindex": 85,
    "author": "任翻",
    "content": "此禽輕巧少同倫，我聽長疑舌滿身。\n星未没河先報曉，柳猶粘雪便迎春。\n頻嫌海燕巢難定，却訝林鶯語不真。\n莫倚春風便多事，玉樓還有晏眠人。\n"
  },
  {
    "id": 66553,
    "uid": "poem-97-86",
    "chapter": "卷九十七",
    "chapternum": 97,
    "charstyle": "近體詩",
    "title": "秋思",
    "titledesc": "",
    "collection": "",
    "collectiondesc": "",
    "poemindex": 86,
    "author": "鄭巢",
    "content": "寒蛩鳴不定，郭外水雲幽。\n南浦鴈來日，北𥦗人卧秋。\n病身多在逺，生計少於愁。\n薄暮西風急，清碪響未休。\n"
  },
  {
    "id": 66554,
    "uid": "poem-97-87",
    "chapter": "卷九十七",
    "chapternum": 97,
    "charstyle": "近體詩",
    "title": "泊靈溪舘",
    "titledesc": "",
    "collection": "",
    "collectiondesc": "",
    "poemindex": 87,
    "author": "鄭巢",
    "content": "孤吟疎雨絶，荒舘亂峯前。\n曉鷺棲危石，秋萍滿敗船。\n澑從華頂落，樹與赤城連。\n已有求閒意，來期在暮年。\n"
  },
  {
    "id": 66555,
    "uid": "poem-97-88",
    "chapter": "卷九十七",
    "chapternum": 97,
    "charstyle": "近體詩",
    "title": "宿天竺寺",
    "titledesc": "",
    "collection": "",
    "collectiondesc": "",
    "poemindex": 88,
    "author": "鄭巢",
    "content": "暮過潭上寺，獨宿白雲間。\n鐘磬遥連樹，星河半隔山。\n石中泉暗落，松外户初關。\n却憶終南裡，前秋此夕還。\n"
  },
  {
    "id": 66556,
    "uid": "poem-97-89",
    "chapter": "卷九十七",
    "chapternum": 97,
    "charstyle": "近體詩",
    "title": "陳氏園林",
    "titledesc": "",
    "collection": "",
    "collectiondesc": "",
    "poemindex": 89,
    "author": "鄭巢",
    "content": "當門三四峰，髙興幾人同。\n尋鶴新泉外，留僧古木中。\n蟬鳴槐葉雨，魚散芰荷風。\n多喜陪幽賞，清吟繞石藂。\n"
  },
  {
    "id": 66557,
    "uid": "poem-97-90",
    "chapter": "卷九十七",
    "chapternum": 97,
    "charstyle": "近體詩",
    "title": "題崔中丞北齋",
    "titledesc": "",
    "collection": "",
    "collectiondesc": "",
    "poemindex": 90,
    "author": "鄭巢",
    "content": "湖近草侵庭，秋來道興生。\n寒潮添井味，逺漏帶松聲。\n放卷聽泉坐，尋僧踏雪行。\n何年各無事，髙論宿青城。\n"
  },
  {
    "id": 66558,
    "uid": "poem-97-91",
    "chapter": "卷九十七",
    "chapternum": 97,
    "charstyle": "近體詩",
    "title": "贈丘先生",
    "titledesc": "",
    "collection": "",
    "collectiondesc": "",
    "poemindex": 91,
    "author": "鄭巢",
    "content": "雲泉心不爽，垂目坐柴關。\n硯取簷前雨，圖開異國山。\n原僧招過宿，沙鳥伴長閒。\n地與中峰近，殘陽獨不還。\n"
  },
  {
    "id": 66559,
    "uid": "poem-97-92",
    "chapter": "卷九十七",
    "chapternum": 97,
    "charstyle": "近體詩",
    "title": "贈蠻僧",
    "titledesc": "",
    "collection": "",
    "collectiondesc": "",
    "poemindex": 92,
    "author": "鄭巢",
    "content": "南海何年過，中林一磬微。\n病逢秋雨發，心逐暮潮歸。\n久卧前山寺，猶縫故國衣。\n近來慵步履，石蘚滿柴扉。\n"
  },
  {
    "id": 66560,
    "uid": "poem-97-93",
    "chapter": "卷九十七",
    "chapternum": 97,
    "charstyle": "近體詩",
    "title": "送衡州薛從事",
    "titledesc": "",
    "collection": "",
    "collectiondesc": "",
    "poemindex": 93,
    "author": "鄭巢",
    "content": "吟去望雙旌，滄洲晚氣清。\n遥分髙岳色，亂出逺蟬聲。\n楚霽雲連寺，湘寒浪浸城。\n孤猿不可聽，一聽白髭生。\n"
  },
  {
    "id": 66561,
    "uid": "poem-97-94",
    "chapter": "卷九十七",
    "chapternum": 97,
    "charstyle": "近體詩",
    "title": "送李式",
    "titledesc": "",
    "collection": "",
    "collectiondesc": "",
    "poemindex": 94,
    "author": "鄭巢",
    "content": "瀟湘路杳然，清興起秋前。\n去寺多隨磬，看山半在船。\n緑雲天外鶴，紅樹雨中蟬。\n莫使遊華頂，逍遥更過年。\n"
  }
]