[{"id":27675,"chapter":"卷八十九","chapternum":89,"content":"欽定四庫全書","linenum":1,"tcsc":"tc","type":"章节说明","author":"","charstyle":"","uid":null,"taskid":1,"linetype":"bookdesc"},{"id":27676,"chapter":"卷八十九","chapternum":89,"content":"御定全唐詩録卷八十九","linenum":2,"tcsc":"tc","type":"章节说明","author":"","charstyle":"","uid":null,"taskid":1,"linetype":"bookdesc"},{"id":27677,"chapter":"卷八十九","chapternum":89,"content":"杜荀鶴","linenum":3,"tcsc":"tc","type":"作者","author":"杜荀鶴","charstyle":"","uid":null,"taskid":1,"linetype":"author"},{"id":27679,"chapter":"卷八十九","chapternum":89,"content":"荀鶴字彦之池州人有詩名自號九華山人大順中登進士第歸客田頵宣州頵遣至汴通好梁祖厚遇之表為翰林學士主客員外郎侮易縉紳人咸恨之自編唐風集十卷","linenum":4,"tcsc":"tc","type":"作者说明","author":"杜荀鶴","charstyle":"","uid":null,"taskid":1,"linetype":"authordesc"},{"id":27678,"chapter":"卷八十九","chapternum":89,"content":"近體詩","linenum":5,"tcsc":"tc","type":"古近体","author":"杜荀鶴","charstyle":"近體詩","uid":null,"taskid":1,"linetype":"charstyle"},{"id":27681,"chapter":"卷八十九","chapternum":89,"content":"春宫怨","linenum":6,"tcsc":"tc","type":"标题","author":"杜荀鶴","charstyle":"近體詩","uid":null,"taskid":1,"linetype":"title"},{"id":27680,"chapter":"卷八十九","chapternum":89,"content":"早被嬋娟誤欲妝臨鏡慵承恩不在貌教妾若為容風暖鳥聲碎日髙花影重年年越溪女相憶採芙蓉","linenum":7,"tcsc":"tc","type":"内容","author":"杜荀鶴","charstyle":"近體詩","uid":null,"taskid":1,"linetype":"content"},{"id":27682,"chapter":"卷八十九","chapternum":89,"content":"苦吟","linenum":8,"tcsc":"tc","type":"标题","author":"杜荀鶴","charstyle":"近體詩","uid":null,"taskid":1,"linetype":"title"},{"id":27683,"chapter":"卷八十九","chapternum":89,"content":"世間何事好最好莫過詩一句我自得四方人已知生應無輟日死是不吟時始擬歸山去林泉道在兹","linenum":9,"tcsc":"tc","type":"内容","author":"杜荀鶴","charstyle":"近體詩","uid":null,"taskid":1,"linetype":"content"},{"id":27685,"chapter":"卷八十九","chapternum":89,"content":"秋夜晚泊","linenum":10,"tcsc":"tc","type":"标题","author":"杜荀鶴","charstyle":"近體詩","uid":null,"taskid":1,"linetype":"title"},{"id":27686,"chapter":"卷八十九","chapternum":89,"content":"一望一蒼然蕭騷起暮天逺山横落日歸鳥度平川家是去秋别月當今夕圓漁翁似相伴徹曉葦叢邊","linenum":11,"tcsc":"tc","type":"内容","author":"杜荀鶴","charstyle":"近體詩","uid":null,"taskid":1,"linetype":"content"},{"id":27687,"chapter":"卷八十九","chapternum":89,"content":"登天台寺","linenum":12,"tcsc":"tc","type":"标题","author":"杜荀鶴","charstyle":"近體詩","uid":null,"taskid":1,"linetype":"title"},{"id":27684,"chapter":"卷八十九","chapternum":89,"content":"一到天台寺髙低景旋生共僧巖上坐見客海邊行野色人耕破山根浪打鳴忙時向閒處不覺有閒情","linenum":13,"tcsc":"tc","type":"内容","author":"杜荀鶴","charstyle":"近體詩","uid":null,"taskid":1,"linetype":"content"},{"id":27688,"chapter":"卷八十九","chapternum":89,"content":"訪道者不遇","linenum":14,"tcsc":"tc","type":"标题","author":"杜荀鶴","charstyle":"近體詩","uid":null,"taskid":1,"linetype":"title"},{"id":27689,"chapter":"卷八十九","chapternum":89,"content":"寂寂白雲門㝷真不遇真秖應松上鶴便是洞中人藥圃花香異沙泉鹿跡新題詩留姓氏他日此相親","linenum":15,"tcsc":"tc","type":"内容","author":"杜荀鶴","charstyle":"近體詩","uid":null,"taskid":1,"linetype":"content"},{"id":27690,"chapter":"卷八十九","chapternum":89,"content":"溪居叟","linenum":16,"tcsc":"tc","type":"标题","author":"杜荀鶴","charstyle":"近體詩","uid":null,"taskid":1,"linetype":"title"},{"id":27691,"chapter":"卷八十九","chapternum":89,"content":"溪翁居静處溪鳥入門飛蚤起釣魚去夜深乗月歸見君無事老覺我有求非不説風霜苦三冬一草衣","linenum":17,"tcsc":"tc","type":"内容","author":"杜荀鶴","charstyle":"近體詩","uid":null,"taskid":1,"linetype":"content"},{"id":27692,"chapter":"卷八十九","chapternum":89,"content":"寄益陽武灌明府","linenum":18,"tcsc":"tc","type":"标题","author":"杜荀鶴","charstyle":"近體詩","uid":null,"taskid":1,"linetype":"title"},{"id":27693,"chapter":"卷八十九","chapternum":89,"content":"縣稱詩人理無嫌日寂寥溪山入城郭户口半漁樵月滿彈琴夜花香漉酒朝相思不相見雲水路迢迢","linenum":19,"tcsc":"tc","type":"内容","author":"杜荀鶴","charstyle":"近體詩","uid":null,"taskid":1,"linetype":"content"},{"id":27694,"chapter":"卷八十九","chapternum":89,"content":"秋日山中寄李處士","linenum":20,"tcsc":"tc","type":"标题","author":"杜荀鶴","charstyle":"近體詩","uid":null,"taskid":1,"linetype":"title"},{"id":27695,"chapter":"卷八十九","chapternum":89,"content":"吾輩道何窮寒山細雨中兒童書懶讀果栗樹将空言論闗時務篇章見國風昇平猶可用應不廢為公","linenum":21,"tcsc":"tc","type":"内容","author":"杜荀鶴","charstyle":"近體詩","uid":null,"taskid":1,"linetype":"content"},{"id":27696,"chapter":"卷八十九","chapternum":89,"content":"送陳昈歸麻川","linenum":22,"tcsc":"tc","type":"标题","author":"杜荀鶴","charstyle":"近體詩","uid":null,"taskid":1,"linetype":"title"},{"id":27697,"chapter":"卷八十九","chapternum":89,"content":"麻川清見底似入武陵溪兩岸山相向三春鳥亂啼酒旗和栁動僧屋與雲齊即此吾鄉路懐君夢不迷","linenum":23,"tcsc":"tc","type":"内容","author":"杜荀鶴","charstyle":"近體詩","uid":null,"taskid":1,"linetype":"content"},{"id":27698,"chapter":"卷八十九","chapternum":89,"content":"送友遊吴越","linenum":24,"tcsc":"tc","type":"标题","author":"杜荀鶴","charstyle":"近體詩","uid":null,"taskid":1,"linetype":"title"},{"id":27699,"chapter":"卷八十九","chapternum":89,"content":"去越從吳過吳疆與越連有園多種橘無水不生蓮夜市橋邊火春風寺外船此中偏重客君去必經年","linenum":25,"tcsc":"tc","type":"内容","author":"杜荀鶴","charstyle":"近體詩","uid":null,"taskid":1,"linetype":"content"},{"id":27700,"chapter":"卷八十九","chapternum":89,"content":"送人遊吳","linenum":26,"tcsc":"tc","type":"标题","author":"杜荀鶴","charstyle":"近體詩","uid":null,"taskid":1,"linetype":"title"},{"id":27701,"chapter":"卷八十九","chapternum":89,"content":"君到姑蘇見人家盡枕河古宫閒地少水港小橋多夜市賣菱藕春舩載綺羅遥知未眠月鄉思在漁歌","linenum":27,"tcsc":"tc","type":"内容","author":"杜荀鶴","charstyle":"近體詩","uid":null,"taskid":1,"linetype":"content"},{"id":27702,"chapter":"卷八十九","chapternum":89,"content":"送友人遊南海","linenum":28,"tcsc":"tc","type":"标题","author":"杜荀鶴","charstyle":"近體詩","uid":null,"taskid":1,"linetype":"title"},{"id":27703,"chapter":"卷八十九","chapternum":89,"content":"南海南邊路君遊祇為貧山川多少地郡邑幾何人花鳥名皆别寒暄氣不均相期早晚見莫待瘴侵人","linenum":29,"tcsc":"tc","type":"内容","author":"杜荀鶴","charstyle":"近體詩","uid":null,"taskid":1,"linetype":"content"},{"id":27704,"chapter":"卷八十九","chapternum":89,"content":"亂後山居","linenum":30,"tcsc":"tc","type":"标题","author":"杜荀鶴","charstyle":"近體詩","uid":null,"taskid":1,"linetype":"title"},{"id":27705,"chapter":"卷八十九","chapternum":89,"content":"亂後移家擬傍山今來方辦買山錢九州有路休為客百嵗無愁即是仙野叟並田鋤暮雨溪禽同石立寒烟他人似我還應少如此安貧亦荷天","linenum":31,"tcsc":"tc","type":"内容","author":"杜荀鶴","charstyle":"近體詩","uid":null,"taskid":1,"linetype":"content"},{"id":27706,"chapter":"卷八十九","chapternum":89,"content":"旅中卧病","linenum":32,"tcsc":"tc","type":"标题","author":"杜荀鶴","charstyle":"近體詩","uid":null,"taskid":1,"linetype":"title"},{"id":27707,"chapter":"卷八十九","chapternum":89,"content":"秋來誰料病相縈枕上心猶算去程風射破窗燈易滅月穿踈屋夢難成故園何啻三千里新雁纔聞一兩聲我自與人無舊分非干人與我無情","linenum":33,"tcsc":"tc","type":"内容","author":"杜荀鶴","charstyle":"近體詩","uid":null,"taskid":1,"linetype":"content"},{"id":27708,"chapter":"卷八十九","chapternum":89,"content":"長安道中有作","linenum":34,"tcsc":"tc","type":"标题","author":"杜荀鶴","charstyle":"近體詩","uid":null,"taskid":1,"linetype":"title"},{"id":27709,"chapter":"卷八十九","chapternum":89,"content":"回頭不忍㸔羸童一路行人我最窮馬足蹇於槐影裏釣船抛在月明中㡌簷曉滴淋蟬露衫袖時飄卷雁風子細㝷思底模様騰騰又過玉闗東","linenum":35,"tcsc":"tc","type":"内容","author":"杜荀鶴","charstyle":"近體詩","uid":null,"taskid":1,"linetype":"content"},{"id":27710,"chapter":"卷八十九","chapternum":89,"content":"長安春感","linenum":36,"tcsc":"tc","type":"标题","author":"杜荀鶴","charstyle":"近體詩","uid":null,"taskid":1,"linetype":"title"},{"id":27711,"chapter":"卷八十九","chapternum":89,"content":"出京無計住京難深入東風轉索然滿眼有花寒食下一家無信楚江邊此時晴景愁於雨是處鶯聲苦似蟬公道算來終達去更從今日望明年","linenum":37,"tcsc":"tc","type":"内容","author":"杜荀鶴","charstyle":"近體詩","uid":null,"taskid":1,"linetype":"content"},{"id":27712,"chapter":"卷八十九","chapternum":89,"content":"雋陽道中","linenum":38,"tcsc":"tc","type":"标题","author":"杜荀鶴","charstyle":"近體詩","uid":null,"taskid":1,"linetype":"title"},{"id":27713,"chapter":"卷八十九","chapternum":89,"content":"客路客路何悠悠蟬聲向背槐花愁争知百嵗不百嵗未合白頭今白頭四五朶山妝雨色兩三行雁貼雲秋輸他江上垂綸者秖在船中老便休","linenum":39,"tcsc":"tc","type":"内容","author":"杜荀鶴","charstyle":"近體詩","uid":null,"taskid":1,"linetype":"content"},{"id":27714,"chapter":"卷八十九","chapternum":89,"content":"秋日泊浦江","linenum":40,"tcsc":"tc","type":"标题","author":"杜荀鶴","charstyle":"近體詩","uid":null,"taskid":1,"linetype":"title"},{"id":27715,"chapter":"卷八十九","chapternum":89,"content":"一㠶船歇九秋時漠漠蘆花拂浪飛晚浦更無船並宿暮山時見鳥雙歸照雲烽火驚離抱剪葉風霜逼暑衣江月漸明汀露濕静驅吟魄入玄㣲","linenum":41,"tcsc":"tc","type":"内容","author":"杜荀鶴","charstyle":"近體詩","uid":null,"taskid":1,"linetype":"content"},{"id":27716,"chapter":"卷八十九","chapternum":89,"content":"秋宿臨江驛","linenum":42,"tcsc":"tc","type":"标题","author":"杜荀鶴","charstyle":"近體詩","uid":null,"taskid":1,"linetype":"title"},{"id":27717,"chapter":"卷八十九","chapternum":89,"content":"南來北去二三年年去年來兩鬢斑舉世盡從愁裏老誰人肯向死前閒漁舟火影寒歸浦驛路鈴聲夜過山身事未成歸未得聴猿鞭馬入長安","linenum":43,"tcsc":"tc","type":"内容","author":"杜荀鶴","charstyle":"近體詩","uid":null,"taskid":1,"linetype":"content"},{"id":27718,"chapter":"卷八十九","chapternum":89,"content":"山中寡婦","linenum":44,"tcsc":"tc","type":"标题","author":"杜荀鶴","charstyle":"近體詩","uid":null,"taskid":1,"linetype":"title"},{"id":27719,"chapter":"卷八十九","chapternum":89,"content":"夫因兵死守蓬茅麻苧衣衫鬢髪焦桑柘廢來猶納稅田園荒盡尚徴苗時挑野菜和根煑旋斫生柴帶葉燒任是深山更深處也應無計避征徭","linenum":45,"tcsc":"tc","type":"内容","author":"杜荀鶴","charstyle":"近體詩","uid":null,"taskid":1,"linetype":"content"},{"id":27720,"chapter":"卷八十九","chapternum":89,"content":"春日山居寄友人","linenum":46,"tcsc":"tc","type":"标题","author":"杜荀鶴","charstyle":"近體詩","uid":null,"taskid":1,"linetype":"title"},{"id":27721,"chapter":"卷八十九","chapternum":89,"content":"野吟何處最相宜春景暄和好入詩髙下麥苗新雨後淺深山色晚晴時半巖雲脚風牽斷平野花枝鳥踏垂倒載干戈是何日近來麋鹿欲相随","linenum":47,"tcsc":"tc","type":"内容","author":"杜荀鶴","charstyle":"近體詩","uid":null,"taskid":1,"linetype":"content"},{"id":27722,"chapter":"卷八十九","chapternum":89,"content":"雪","linenum":48,"tcsc":"tc","type":"标题","author":"杜荀鶴","charstyle":"近體詩","uid":null,"taskid":1,"linetype":"title"},{"id":27723,"chapter":"卷八十九","chapternum":89,"content":"風攪長空寒骨生先於曉色報窗明江湖不見飛禽影巖谷唯聞折竹聲巢穴幾多相似處路岐兼得一般平擁袍公子休言冷中有樵夫跣足行","linenum":49,"tcsc":"tc","type":"内容","author":"杜荀鶴","charstyle":"近體詩","uid":null,"taskid":1,"linetype":"content"},{"id":27724,"chapter":"卷八十九","chapternum":89,"content":"和友人見題山居水閣八韻","linenum":50,"tcsc":"tc","type":"标题","author":"杜荀鶴","charstyle":"近體詩","uid":null,"taskid":1,"linetype":"title"},{"id":27725,"chapter":"卷八十九","chapternum":89,"content":"池閣初成眼豁開眼前霽景屬㣲才試攀簷果猿先見纔把魚竿鶴即來修竹已多猶可種艶花雖少不勞栽南昌一榻延徐孺楚國千鍾逼老萊未稱執鞭奔紫陌唯宜策杖步蒼苔籠禽豈是摩霄翼潤木元非澗下材鑒已毎将天作鏡陶情常以海為杯和君詩句吟聲大蟲豸聞之謂蟄雷","linenum":51,"tcsc":"tc","type":"内容","author":"杜荀鶴","charstyle":"近體詩","uid":null,"taskid":1,"linetype":"content"},{"id":27726,"chapter":"卷八十九","chapternum":89,"content":"春閨怨","linenum":52,"tcsc":"tc","type":"标题","author":"杜荀鶴","charstyle":"近體詩","uid":null,"taskid":1,"linetype":"title"},{"id":27727,"chapter":"卷八十九","chapternum":89,"content":"朝喜花艶春暮悲花委塵不悲花落早悲妾似花身","linenum":53,"tcsc":"tc","type":"内容","author":"杜荀鶴","charstyle":"近體詩","uid":null,"taskid":1,"linetype":"content"},{"id":27728,"chapter":"卷八十九","chapternum":89,"content":"馬上行","linenum":54,"tcsc":"tc","type":"标题","author":"杜荀鶴","charstyle":"近體詩","uid":null,"taskid":1,"linetype":"title"},{"id":27729,"chapter":"卷八十九","chapternum":89,"content":"五里復五里去時無住時日将家漸逺猶恨馬行遲","linenum":55,"tcsc":"tc","type":"内容","author":"杜荀鶴","charstyle":"近體詩","uid":null,"taskid":1,"linetype":"content"},{"id":27730,"chapter":"卷八十九","chapternum":89,"content":"溪興","linenum":56,"tcsc":"tc","type":"标题","author":"杜荀鶴","charstyle":"近體詩","uid":null,"taskid":1,"linetype":"title"},{"id":27731,"chapter":"卷八十九","chapternum":89,"content":"山雨溪風卷釣絲瓦甌篷底獨斟時醉來睡着無人唤流下前灘也不知","linenum":57,"tcsc":"tc","type":"内容","author":"杜荀鶴","charstyle":"近體詩","uid":null,"taskid":1,"linetype":"content"},{"id":27732,"chapter":"卷八十九","chapternum":89,"content":"溪㟁秋思","linenum":58,"tcsc":"tc","type":"标题","author":"杜荀鶴","charstyle":"近體詩","uid":null,"taskid":1,"linetype":"title"},{"id":27733,"chapter":"卷八十九","chapternum":89,"content":"桑柘窮頭三四家挂罾垂釣是生涯秋風忽起溪浪白零落岸邊蘆荻花","linenum":59,"tcsc":"tc","type":"内容","author":"杜荀鶴","charstyle":"近體詩","uid":null,"taskid":1,"linetype":"content"},{"id":27734,"chapter":"卷八十九","chapternum":89,"content":"旅懐","linenum":60,"tcsc":"tc","type":"标题","author":"杜荀鶴","charstyle":"近體詩","uid":null,"taskid":1,"linetype":"title"},{"id":27735,"chapter":"卷八十九","chapternum":89,"content":"蒹葭月冷時聞雁楊栁風和日聴鶯水涉山行二年客就中偏怕雨船聲","linenum":61,"tcsc":"tc","type":"内容","author":"杜荀鶴","charstyle":"近體詩","uid":null,"taskid":1,"linetype":"content"},{"id":27736,"chapter":"卷八十九","chapternum":89,"content":"閩中秋思","linenum":62,"tcsc":"tc","type":"标题","author":"杜荀鶴","charstyle":"近體詩","uid":null,"taskid":1,"linetype":"title"},{"id":27737,"chapter":"卷八十九","chapternum":89,"content":"雨勻紫菊叢叢色風㺯紅蕉葉葉聲北岸是山南畔海秖堪圖畫不堪行","linenum":63,"tcsc":"tc","type":"内容","author":"杜荀鶴","charstyle":"近體詩","uid":null,"taskid":1,"linetype":"content"},{"id":27738,"chapter":"卷八十九","chapternum":89,"content":"孫棨","linenum":64,"tcsc":"tc","type":"作者","author":"孫棨","charstyle":"","uid":null,"taskid":1,"linetype":"author"},{"id":27739,"chapter":"卷八十九","chapternum":89,"content":"棨爵里無考","linenum":65,"tcsc":"tc","type":"作者说明","author":"孫棨","charstyle":"","uid":null,"taskid":1,"linetype":"authordesc"},{"id":27740,"chapter":"卷八十九","chapternum":89,"content":"近體詩","linenum":66,"tcsc":"tc","type":"古近体","author":"孫棨","charstyle":"近體詩","uid":null,"taskid":1,"linetype":"charstyle"},{"id":27741,"chapter":"卷八十九","chapternum":89,"content":"贈妓人","linenum":67,"tcsc":"tc","type":"标题","author":"孫棨","charstyle":"近體詩","uid":null,"taskid":1,"linetype":"title"},{"id":27742,"chapter":"卷八十九","chapternum":89,"content":"綵翠仙衣紅玉膚輕盈年在破瓜初霞杯醉勸劉郎賭雲髻慵邀阿母梳不怕寒侵緣帶寳毎憂風舉倩持裾漫圖西子晨妝樣西子元來未得如","linenum":68,"tcsc":"tc","type":"内容","author":"孫棨","charstyle":"近體詩","uid":null,"taskid":1,"linetype":"content"},{"id":27743,"chapter":"卷八十九","chapternum":89,"content":"題北里妓人壁","linenum":69,"tcsc":"tc","type":"标题","author":"孫棨","charstyle":"近體詩","uid":null,"taskid":1,"linetype":"title"},{"id":27744,"chapter":"卷八十九","chapternum":89,"content":"寒繡衣裳餉阿嬌新團香獸不禁燒東隣起樣裙腰濶剰蹙黄金線幾條","linenum":70,"tcsc":"tc","type":"内容","author":"孫棨","charstyle":"近體詩","uid":null,"taskid":1,"linetype":"content"},{"id":27745,"chapter":"卷八十九","chapternum":89,"content":"崔珏","linenum":71,"tcsc":"tc","type":"作者","author":"崔珏","charstyle":"","uid":null,"taskid":1,"linetype":"author"},{"id":27746,"chapter":"卷八十九","chapternum":89,"content":"珏字夢之登大中進士第由幕府拜秘書郎為淇縣令有恵政官至侍郎工詩以賦鴛鴦得名時因以為號","linenum":72,"tcsc":"tc","type":"作者说明","author":"崔珏","charstyle":"","uid":null,"taskid":1,"linetype":"authordesc"},{"id":27747,"chapter":"卷八十九","chapternum":89,"content":"古體詩","linenum":73,"tcsc":"tc","type":"古近体","author":"崔珏","charstyle":"古體詩","uid":null,"taskid":1,"linetype":"charstyle"},{"id":27748,"chapter":"卷八十九","chapternum":89,"content":"羙人嘗茶行","linenum":74,"tcsc":"tc","type":"标题","author":"崔珏","charstyle":"古體詩","uid":null,"taskid":1,"linetype":"title"},{"id":27749,"chapter":"卷八十九","chapternum":89,"content":"雲鬟枕落困泥春玉郎為碾瑟瑟塵閒教鸚鵡啄窗響和嬌扶起濃睡人銀瓶貯浪水一掬松雨聲來乳花熟朱唇啜破綠雲時咽入香喉爽紅玉眀眸漸開轉秋水手撥絲篁醉心起臺前却坐推金筝不語思量夢中事","linenum":75,"tcsc":"tc","type":"内容","author":"崔珏","charstyle":"古體詩","uid":null,"taskid":1,"linetype":"content"},{"id":27750,"chapter":"卷八十九","chapternum":89,"content":"道林寺","linenum":76,"tcsc":"tc","type":"标题","author":"崔珏","charstyle":"古體詩","uid":null,"taskid":1,"linetype":"title"},{"id":27751,"chapter":"卷八十九","chapternum":89,"content":"臨湘之濱麓之隅西有松樹東岸無松風千里擺不斷竹泉瀉入千僧厨宏梁大棟何足貴山寺難有山泉俱四時唯夏不敢入燭龍安敢停斯須逺公池上種何物碧羅扇底紅鱗魚香閣朝鳴大法鼓天宫夜轉三乗書野花市井栽不着山雞飲啄聲相呼金檻僧迴步步影石盆水濺聫聫珠北臨髙處日正午舉手欲摸黄金烏遥江大船小於葉逺邨雜樹齊如蔬潭州城郭在何處東邊一片青糢糊今來古往人滿地勞生未了歸丘墟長卿之門久寂寞五言七字誇規模我吟杜詩清入骨灌頂何必須醍醐白日不照耒陽縣黄天厄死饑寒軀眀珠大貝採欲盡蚌蛤空滿赤沙湖今我題詩亦無味懐賢覽古成長吁不如興罷過江去己有好月眀歸途","linenum":77,"tcsc":"tc","type":"内容","author":"崔珏","charstyle":"古體詩","uid":null,"taskid":1,"linetype":"content"},{"id":27752,"chapter":"卷八十九","chapternum":89,"content":"近體詩","linenum":78,"tcsc":"tc","type":"古近体","author":"崔珏","charstyle":"近體詩","uid":null,"taskid":1,"linetype":"charstyle"},{"id":27753,"chapter":"卷八十九","chapternum":89,"content":"和友人鴛鴦之什","linenum":79,"tcsc":"tc","type":"标题","author":"崔珏","charstyle":"近體詩","uid":null,"taskid":1,"linetype":"title"},{"id":27754,"chapter":"卷八十九","chapternum":89,"content":"翠鬛紅毛舞夕暉水禽情似此禽稀暫分烟島猶回首只渡寒塘亦並飛暎霧盡迷珠殿瓦逐梭齊上玉人機採蓮無限蘭橈女笑指中流羨爾歸","linenum":80,"tcsc":"tc","type":"内容","author":"崔珏","charstyle":"近體詩","uid":null,"taskid":1,"linetype":"content"},{"id":27755,"chapter":"卷八十九","chapternum":89,"content":"寂寂春塘烟晚時兩心和影共依依溪頭日暖眠沙穏渡口風寒浴浪稀翡翠莫誇饒彩飾鸊鵜須羡好毛衣蘭深芷宻無人見相逐相呼何處歸","linenum":81,"tcsc":"tc","type":"内容","author":"崔珏","charstyle":"近體詩","uid":null,"taskid":1,"linetype":"content"},{"id":27756,"chapter":"卷八十九","chapternum":89,"content":"舞鶴翔鸞俱别離可憐生死兩相隨紅絲毳落眠汀處白雪花成蹙浪時琴上只聞交頸語窓前空展共飛詩何如相見長相對肯羡人間多所思","linenum":82,"tcsc":"tc","type":"内容","author":"崔珏","charstyle":"近體詩","uid":null,"taskid":1,"linetype":"content"},{"id":27757,"chapter":"卷八十九","chapternum":89,"content":"有贈","linenum":83,"tcsc":"tc","type":"标题","author":"崔珏","charstyle":"近體詩","uid":null,"taskid":1,"linetype":"title"},{"id":27758,"chapter":"卷八十九","chapternum":89,"content":"莫道妝成斷客腸粉胸綿手白蓮香烟分頂上三層緑劍截眸中一寸光舞勝栁枝腰更軟歌嫌珠貫曲猶長雖然不似王孫女解愛臨卭賣賦郎","linenum":84,"tcsc":"tc","type":"内容","author":"崔珏","charstyle":"近體詩","uid":null,"taskid":1,"linetype":"content"},{"id":27759,"chapter":"卷八十九","chapternum":89,"content":"錦里芬芳少佩蘭風流全占似君難心迷曉夢牕猶暗粉落香肌汗未乾兩臉夭桃從鏡發一眸春水照人寒自嗟此地非吾土不得如花嵗嵗看","linenum":85,"tcsc":"tc","type":"内容","author":"崔珏","charstyle":"近體詩","uid":null,"taskid":1,"linetype":"content"},{"id":27760,"chapter":"卷八十九","chapternum":89,"content":"和人聴歈","linenum":86,"tcsc":"tc","type":"标题","author":"崔珏","charstyle":"近體詩","uid":null,"taskid":1,"linetype":"title"},{"id":27761,"chapter":"卷八十九","chapternum":89,"content":"氣吐幽蘭出洞房樂人先問調宫商聲和細管珠纔轉曲度沈烟雪更香公子不隨腸萬結離人須落淚千行巫山唱罷行雲過猶自㣲塵舞画梁","linenum":87,"tcsc":"tc","type":"内容","author":"崔珏","charstyle":"近體詩","uid":null,"taskid":1,"linetype":"content"},{"id":27762,"chapter":"卷八十九","chapternum":89,"content":"紅臉初分翠黛愁錦筵歌板拍清秋一樓春雪和塵落午夜寒泉帶雨流座上羙人心盡死尊前旅客涙難收莫辭更送劉郎酒百斛明珠異日酬","linenum":88,"tcsc":"tc","type":"内容","author":"崔珏","charstyle":"近體詩","uid":null,"taskid":1,"linetype":"content"},{"id":27763,"chapter":"卷八十九","chapternum":89,"content":"岳陽樓晚望","linenum":89,"tcsc":"tc","type":"标题","author":"崔珏","charstyle":"近體詩","uid":null,"taskid":1,"linetype":"title"},{"id":27764,"chapter":"卷八十九","chapternum":89,"content":"乾坤千里水雲間釣艇如萍去復還樓上北風斜卷席湖中西日倒銜山懐沙有恨騷人往鼓瑟無聲帝子閒何事黄昏尚凝睇數行烟樹接荆蠻","linenum":90,"tcsc":"tc","type":"内容","author":"崔珏","charstyle":"近體詩","uid":null,"taskid":1,"linetype":"content"},{"id":27765,"chapter":"卷八十九","chapternum":89,"content":"李頻","linenum":91,"tcsc":"tc","type":"作者","author":"李頻","charstyle":"","uid":null,"taskid":1,"linetype":"author"},{"id":27766,"chapter":"卷八十九","chapternum":89,"content":"頻字徳新睦州人少秀悟多所記覽與里人方干善嘗以詩走謁姚少監合丐其品藻合大加奨挹以女妻之大中八年登進士第歴秘書郎南陵尉武功令拜侍御史乾符中歴都官員外郎建州刺史","linenum":92,"tcsc":"tc","type":"作者说明","author":"李頻","charstyle":"","uid":null,"taskid":1,"linetype":"authordesc"},{"id":27767,"chapter":"卷八十九","chapternum":89,"content":"品彚云頻治建以禮法化下更布教條建賴以安州人為立祠棃山嵗祀之至宋錫王封","linenum":93,"tcsc":"tc","type":"作者说明","author":"李頻","charstyle":"","uid":null,"taskid":1,"linetype":"authordesc"},{"id":27768,"chapter":"卷八十九","chapternum":89,"content":"近體詩","linenum":94,"tcsc":"tc","type":"古近体","author":"李頻","charstyle":"近體詩","uid":null,"taskid":1,"linetype":"charstyle"},{"id":27769,"chapter":"卷八十九","chapternum":89,"content":"山居","linenum":95,"tcsc":"tc","type":"标题","author":"李頻","charstyle":"近體詩","uid":null,"taskid":1,"linetype":"title"},{"id":27770,"chapter":"卷八十九","chapternum":89,"content":"欲出窮吾道東西自未能捲書唯對鶴開畫獨留僧落葉和雲掃秋山共月登何年石上水夜夜滴髙層","linenum":96,"tcsc":"tc","type":"内容","author":"李頻","charstyle":"近體詩","uid":null,"taskid":1,"linetype":"content"},{"id":27771,"chapter":"卷八十九","chapternum":89,"content":"秦原早望","linenum":97,"tcsc":"tc","type":"标题","author":"李頻","charstyle":"近體詩","uid":null,"taskid":1,"linetype":"title"},{"id":27772,"chapter":"卷八十九","chapternum":89,"content":"一忝鄉書薦長安未得回年光逐渭水春色上秦臺燕掠平蕪去人衝細雨來東風生故里又過幾花開","linenum":98,"tcsc":"tc","type":"内容","author":"李頻","charstyle":"近體詩","uid":null,"taskid":1,"linetype":"content"},{"id":27773,"chapter":"卷八十九","chapternum":89,"content":"過巫峡","linenum":99,"tcsc":"tc","type":"标题","author":"李頻","charstyle":"近體詩","uid":null,"taskid":1,"linetype":"title"},{"id":27774,"chapter":"卷八十九","chapternum":89,"content":"擁棹向驚湍巫峯直上㸔削成從水底聳出在雲端暮雨晴時少啼猿渴下難一聞神女去風竹掃空壇","linenum":100,"tcsc":"tc","type":"内容","author":"李頻","charstyle":"近體詩","uid":null,"taskid":1,"linetype":"content"},{"id":27775,"chapter":"卷八十九","chapternum":89,"content":"越中行","linenum":101,"tcsc":"tc","type":"标题","author":"李頻","charstyle":"近體詩","uid":null,"taskid":1,"linetype":"title"},{"id":27776,"chapter":"卷八十九","chapternum":89,"content":"越國臨滄海芳洲暮復晴湖通諸浦白日隠亂峯明野宿多無定閒遊免有情天台聞不逺終到石橋行","linenum":102,"tcsc":"tc","type":"内容","author":"李頻","charstyle":"近體詩","uid":null,"taskid":1,"linetype":"content"},{"id":27777,"chapter":"卷八十九","chapternum":89,"content":"夏日題盩厔友人書齋","linenum":103,"tcsc":"tc","type":"标题","author":"李頻","charstyle":"近體詩","uid":null,"taskid":1,"linetype":"title"},{"id":27778,"chapter":"卷八十九","chapternum":89,"content":"修竹齊髙樹書齋竹樹中四時無夏日三伏有秋風黒處巢幽鳥隂來叫𠉀蟲牕西太白雪萬仞在遥空","linenum":104,"tcsc":"tc","type":"内容","author":"李頻","charstyle":"近體詩","uid":null,"taskid":1,"linetype":"content"},{"id":27779,"chapter":"卷八十九","chapternum":89,"content":"贈立規上人","linenum":105,"tcsc":"tc","type":"标题","author":"李頻","charstyle":"近體詩","uid":null,"taskid":1,"linetype":"title"},{"id":27780,"chapter":"卷八十九","chapternum":89,"content":"竹向空齋合無僧在四隣去雲離坐石斜月到禪身樹老風終夜山寒雪見春不知諸祖後傳印是何人","linenum":106,"tcsc":"tc","type":"内容","author":"李頻","charstyle":"近體詩","uid":null,"taskid":1,"linetype":"content"},{"id":27781,"chapter":"卷八十九","chapternum":89,"content":"送僧入天台","linenum":107,"tcsc":"tc","type":"标题","author":"李頻","charstyle":"近體詩","uid":null,"taskid":1,"linetype":"title"},{"id":27782,"chapter":"卷八十九","chapternum":89,"content":"一錫随緣赴天台又去登長亭舊别路落日獨行僧夜燒山何處秋帆浪幾層他時授巾拂莫道老無能","linenum":108,"tcsc":"tc","type":"内容","author":"李頻","charstyle":"近體詩","uid":null,"taskid":1,"linetype":"content"},{"id":27783,"chapter":"卷八十九","chapternum":89,"content":"陕州題河上亭","linenum":109,"tcsc":"tc","type":"标题","author":"李頻","charstyle":"近體詩","uid":null,"taskid":1,"linetype":"title"},{"id":27784,"chapter":"卷八十九","chapternum":89,"content":"岸擁洪流急亭開清興長當軒河草晚入坐水風凉獨鳥驚來客孤雲觸去檣秋聲和逺雨暮色帶㣲陽浪静澄窗影沙明發簟光逍遥毎盡日誰識愛滄浪","linenum":110,"tcsc":"tc","type":"内容","author":"李頻","charstyle":"近體詩","uid":null,"taskid":1,"linetype":"content"},{"id":27785,"chapter":"卷八十九","chapternum":89,"content":"苑中題友人林亭","linenum":111,"tcsc":"tc","type":"标题","author":"李頻","charstyle":"近體詩","uid":null,"taskid":1,"linetype":"title"},{"id":27786,"chapter":"卷八十九","chapternum":89,"content":"林邑藏巖洞幽棲趣若何春篁兼笋密夏鳥雜雛多坐有清風起林無暑氣過亂書還就葉真飲不聴歌片景明紅蘚斜隂映綠蘿雄文終不惜莫便棄髙科","linenum":112,"tcsc":"tc","type":"内容","author":"李頻","charstyle":"近體詩","uid":null,"taskid":1,"linetype":"content"},{"id":27787,"chapter":"卷八十九","chapternum":89,"content":"樂遊原春望","linenum":113,"tcsc":"tc","type":"标题","author":"李頻","charstyle":"近體詩","uid":null,"taskid":1,"linetype":"title"},{"id":27788,"chapter":"卷八十九","chapternum":89,"content":"五陵佳氣晚氤氲霸業雄圖勢自分秦地山河連紫塞漢家宫殿入青雲未央樹色春中見長樂鐘聲月下聞無那楊花起愁思滿天飄落雪紛紛","linenum":114,"tcsc":"tc","type":"内容","author":"李頻","charstyle":"近體詩","uid":null,"taskid":1,"linetype":"content"},{"id":27789,"chapter":"卷八十九","chapternum":89,"content":"題張司馬别墅","linenum":115,"tcsc":"tc","type":"标题","author":"李頻","charstyle":"近體詩","uid":null,"taskid":1,"linetype":"title"},{"id":27790,"chapter":"卷八十九","chapternum":89,"content":"庭前樹盡手中栽先後花分幾番開巢鳥戀雛驚不起野人思酒去還來自抛官與青山近誰訝身為白髪催門外㝷常行樂處重重履迹在莓苔","linenum":116,"tcsc":"tc","type":"内容","author":"李頻","charstyle":"近體詩","uid":null,"taskid":1,"linetype":"content"},{"id":27791,"chapter":"卷八十九","chapternum":89,"content":"湖口送友人","linenum":117,"tcsc":"tc","type":"标题","author":"李頻","charstyle":"近體詩","uid":null,"taskid":1,"linetype":"title"},{"id":27792,"chapter":"卷八十九","chapternum":89,"content":"中流欲暮見湘煙葦㟁無窮接楚天去雁逺衝雲夢雪離人獨上洞庭舩風波盡日依山轉星漢通宵向水連零落梅花過殘臘故園歸去又新年","linenum":118,"tcsc":"tc","type":"内容","author":"李頻","charstyle":"近體詩","uid":null,"taskid":1,"linetype":"content"},{"id":27793,"chapter":"卷八十九","chapternum":89,"content":"嵩山夜還","linenum":119,"tcsc":"tc","type":"标题","author":"李頻","charstyle":"近體詩","uid":null,"taskid":1,"linetype":"title"},{"id":27794,"chapter":"卷八十九","chapternum":89,"content":"家住東臯下好採舊山薇自省遊泉石何曽不夜歸","linenum":120,"tcsc":"tc","type":"内容","author":"李頻","charstyle":"近體詩","uid":null,"taskid":1,"linetype":"content"},{"id":27795,"chapter":"卷八十九","chapternum":89,"content":"渡漢江","linenum":121,"tcsc":"tc","type":"标题","author":"李頻","charstyle":"近體詩","uid":null,"taskid":1,"linetype":"title"},{"id":27796,"chapter":"卷八十九","chapternum":89,"content":"嶺外音書絶經年復歴春近鄉情更怯不敢問來人","linenum":122,"tcsc":"tc","type":"内容","author":"李頻","charstyle":"近體詩","uid":null,"taskid":1,"linetype":"content"},{"id":27797,"chapter":"卷八十九","chapternum":89,"content":"聞金吾妓唱梁州","linenum":123,"tcsc":"tc","type":"标题","author":"李頻","charstyle":"近體詩","uid":null,"taskid":1,"linetype":"title"},{"id":27798,"chapter":"卷八十九","chapternum":89,"content":"聞君一曲古梁州驚起黄雲塞上愁秦女樹前花正發北風吹落滿城秋","linenum":124,"tcsc":"tc","type":"内容","author":"李頻","charstyle":"近體詩","uid":null,"taskid":1,"linetype":"content"},{"id":27799,"chapter":"卷八十九","chapternum":89,"content":"陳陶","linenum":125,"tcsc":"tc","type":"作者","author":"陳陶","charstyle":"","uid":null,"taskid":1,"linetype":"author"},{"id":27800,"chapter":"卷八十九","chapternum":89,"content":"陶字嵩伯嶺南人〈通考及品彚云鄱陽人馬令陸務觀南唐書並云嶺南也〉大中時遊學長安善天文厯數其歌詩常負神仙之術或露王霸之説晚干南唐不合隠居洪州𠧧山種柑橙令山童賣之自給妻子亦知讀書自號三教布衣以修錬為事後不知所終","linenum":126,"tcsc":"tc","type":"作者说明","author":"陳陶","charstyle":"","uid":null,"taskid":1,"linetype":"authordesc"},{"id":27801,"chapter":"卷八十九","chapternum":89,"content":"貫休書西人陳陶處士隠居云有叟傲堯日髪白肌膚紅妻子亦讀書種蘭清溪東白雲有奇色紫桂含天風即應迎鶴書肯羨於洞洪又云髙步前山前髙歌北山北數載賣柑橙山資近又足","linenum":127,"tcsc":"tc","type":"作者说明","author":"陳陶","charstyle":"","uid":null,"taskid":1,"linetype":"authordesc"},{"id":27802,"chapter":"卷八十九","chapternum":89,"content":"古體詩","linenum":128,"tcsc":"tc","type":"古近体","author":"陳陶","charstyle":"古體詩","uid":null,"taskid":1,"linetype":"charstyle"},{"id":27803,"chapter":"卷八十九","chapternum":89,"content":"懐仙唫","linenum":129,"tcsc":"tc","type":"标题","author":"陳陶","charstyle":"古體詩","uid":null,"taskid":1,"linetype":"title"},{"id":27804,"chapter":"卷八十九","chapternum":89,"content":"丹陵五牙客昨日羅浮歸赤斧尋不得煙霞空滿衣試於華陽問果遇三茅知採藥向十洲同行牧羊兒十洲隔八海浩渺不可期空留雙白鶴巢在長松枝","linenum":130,"tcsc":"tc","type":"内容","author":"陳陶","charstyle":"古體詩","uid":null,"taskid":1,"linetype":"content"},{"id":27805,"chapter":"卷八十九","chapternum":89,"content":"雲溪古流水春晚桃花香憶與我師别片帆歸滄浪滄浪在何許相思涙如雨黄鶴不復來雲深别離處石渠泉泠泠三見菖蒲生日夜勞夢魂隨波注東溟空懐别時惠長讀消魔經","linenum":131,"tcsc":"tc","type":"内容","author":"陳陶","charstyle":"古體詩","uid":null,"taskid":1,"linetype":"content"},{"id":27806,"chapter":"卷八十九","chapternum":89,"content":"避世翁","linenum":132,"tcsc":"tc","type":"标题","author":"陳陶","charstyle":"古體詩","uid":null,"taskid":1,"linetype":"title"},{"id":27807,"chapter":"卷八十九","chapternum":89,"content":"海上一蓑笠終年垂釣絲滄洲有深意冠盖何由知直鈎不營魚蝸室無妻兒渴飲寒泉水饑飡紫靈芝鶴髮披兩肩髙懐如澄陂嘗聞仙老言云是古鴟夷石竇閟雷雨金潭養蛟螭乗槎上玉津騎鹿遊峨嵋以人為語黙與世為雄雌兹焉乃磻溪豹變應須時自古隠淪客無非王者師","linenum":133,"tcsc":"tc","type":"内容","author":"陳陶","charstyle":"古體詩","uid":null,"taskid":1,"linetype":"content"},{"id":27808,"chapter":"卷八十九","chapternum":89,"content":"旅次銅山途中先寄溫州韓使君","linenum":134,"tcsc":"tc","type":"标题","author":"陳陶","charstyle":"古體詩","uid":null,"taskid":1,"linetype":"title"},{"id":27809,"chapter":"卷八十九","chapternum":89,"content":"亂山滄海曲中有横陽道束馬過銅梁苕華坐堪老鳩鳴髙崖裂熊鬬深樹倒絶壑無坤維重林失蒼昊躋攀寡儔侣扶接念輿皁俛仰慄嵌空無因掇靈草梯窮聞戍鼓魂續賴丘禱敞豁天地歸縈紆村落好悠悠思蔣徑擾擾愧商皓馳想永嘉侯應傷此懐抱","linenum":135,"tcsc":"tc","type":"内容","author":"陳陶","charstyle":"古體詩","uid":null,"taskid":1,"linetype":"content"},{"id":27810,"chapter":"卷八十九","chapternum":89,"content":"闗山月","linenum":136,"tcsc":"tc","type":"标题","author":"陳陶","charstyle":"古體詩","uid":null,"taskid":1,"linetype":"title"},{"id":27811,"chapter":"卷八十九","chapternum":89,"content":"昔年嫖姚䕶羌月今見嫖姚雙鬢雪青塚曽無尺寸歸錦書多寄窮荒骨百戰金瘡體沙磧鄉心一片懸秋碧漢地應啼破鏡時塞塵萬里嬋姢隔度磧衝雲朔風起邉笳欲曉生青珥隴上横吹雪色刀何年斷得匈奴臂","linenum":137,"tcsc":"tc","type":"内容","author":"陳陶","charstyle":"古體詩","uid":null,"taskid":1,"linetype":"content"},{"id":27812,"chapter":"卷八十九","chapternum":89,"content":"空城雀","linenum":138,"tcsc":"tc","type":"标题","author":"陳陶","charstyle":"古體詩","uid":null,"taskid":1,"linetype":"title"},{"id":27813,"chapter":"卷八十九","chapternum":89,"content":"古城濛濛花覆水昔日住人今住鬼野雀荒臺遺子孫千年飲啄枯桑根不隨海燕柏梁去應無玉環銜報恩近村紅粟香壓枝嗷嗷黄口訴朝饑生來未見鳳凰語欲飛常怕蜘蛛絲斷腸四隅天四絶清泉緑蒿無恐疑","linenum":139,"tcsc":"tc","type":"内容","author":"陳陶","charstyle":"古體詩","uid":null,"taskid":1,"linetype":"content"},{"id":27814,"chapter":"卷八十九","chapternum":89,"content":"近體詩","linenum":140,"tcsc":"tc","type":"古近体","author":"陳陶","charstyle":"近體詩","uid":null,"taskid":1,"linetype":"charstyle"},{"id":27815,"chapter":"卷八十九","chapternum":89,"content":"朝元引","linenum":141,"tcsc":"tc","type":"标题","author":"陳陶","charstyle":"近體詩","uid":null,"taskid":1,"linetype":"title"},{"id":27816,"chapter":"卷八十九","chapternum":89,"content":"帝燭熒煌下九天蓬萊宫曉玉爐烟無窮鸞鳳隨金母來賀薫風一萬年","linenum":142,"tcsc":"tc","type":"内容","author":"陳陶","charstyle":"近體詩","uid":null,"taskid":1,"linetype":"content"},{"id":27817,"chapter":"卷八十九","chapternum":89,"content":"玉殿雲開露冕旒下方珠翠壓鼇頭天雞唱罷南山曙春色先歸十二樓","linenum":143,"tcsc":"tc","type":"内容","author":"陳陶","charstyle":"近體詩","uid":null,"taskid":1,"linetype":"content"},{"id":27818,"chapter":"卷八十九","chapternum":89,"content":"萬㝢靈祥擁帝居東華元老薦屠蘇龍池遥望非煙拜五色曈曨在玉壺","linenum":144,"tcsc":"tc","type":"内容","author":"陳陶","charstyle":"近體詩","uid":null,"taskid":1,"linetype":"content"},{"id":27819,"chapter":"卷八十九","chapternum":89,"content":"寶祚河宫一向清龜魚天篆益分明近臣欲獻登封草五嶽齊呼萬嵗聲","linenum":145,"tcsc":"tc","type":"内容","author":"陳陶","charstyle":"近體詩","uid":null,"taskid":1,"linetype":"content"},{"id":27820,"chapter":"卷八十九","chapternum":89,"content":"氷調詞","linenum":146,"tcsc":"tc","type":"标题","author":"陳陶","charstyle":"近體詩","uid":null,"taskid":1,"linetype":"title"},{"id":27821,"chapter":"卷八十九","chapternum":89,"content":"水閣簾開燕引雛朝朝攀折望金吾聞道磧西春不到花時還憶故園無","linenum":147,"tcsc":"tc","type":"内容","author":"陳陶","charstyle":"近體詩","uid":null,"taskid":1,"linetype":"content"},{"id":27822,"chapter":"卷八十九","chapternum":89,"content":"長夜孤眠倦錦衾秦樓霜月苦邊心征人一倍裝綿厚猶慮交河雪凍深","linenum":148,"tcsc":"tc","type":"内容","author":"陳陶","charstyle":"近體詩","uid":null,"taskid":1,"linetype":"content"},{"id":27823,"chapter":"卷八十九","chapternum":89,"content":"閒居雜興","linenum":149,"tcsc":"tc","type":"标题","author":"陳陶","charstyle":"近體詩","uid":null,"taskid":1,"linetype":"title"},{"id":27824,"chapter":"卷八十九","chapternum":89,"content":"一顧成周力有餘白雲閒釣五溪魚中原莫道無麟鳳自是皇家結網疎","linenum":150,"tcsc":"tc","type":"内容","author":"陳陶","charstyle":"近體詩","uid":null,"taskid":1,"linetype":"content"},{"id":27825,"chapter":"卷八十九","chapternum":89,"content":"長愛真人王子喬五松山月伴吹簫從他浮世悲生死獨駕蒼麟入九霄","linenum":151,"tcsc":"tc","type":"内容","author":"陳陶","charstyle":"近體詩","uid":null,"taskid":1,"linetype":"content"},{"id":27826,"chapter":"卷八十九","chapternum":89,"content":"答蓮花妓","linenum":152,"tcsc":"tc","type":"标题","author":"陳陶","charstyle":"近體詩","uid":null,"taskid":1,"linetype":"title"},{"id":27827,"chapter":"卷八十九","chapternum":89,"content":"近來詩思清於水老大心情薄似雲己向昇天得門户錦衾深愧卓文君〈麗情集云嚴尚書宇鎮豫章以陶操行清潔欲撓之遣小妓號蓮花者往侍焉陶殊不採妓為詩求去云蓮花為號玉為腮珍重尚書遣妾來處士不生巫峽夢虚勞神女下陽臺陶答之云云後人移其事為陳圖南非也〉","linenum":153,"tcsc":"tc","type":"内容","author":"陳陶","charstyle":"近體詩","uid":null,"taskid":1,"linetype":"content"},{"id":27828,"chapter":"卷八十九","chapternum":89,"content":"李咸用","linenum":154,"tcsc":"tc","type":"作者","author":"李咸用","charstyle":"","uid":null,"taskid":1,"linetype":"author"},{"id":27829,"chapter":"卷八十九","chapternum":89,"content":"咸用唐末人與來鵬范攄同時工詩不第嘗應辟為推官有披沙集六卷藝文志有八世孫台州守名兼者居宛陵出家藏本請楊廷秀序而行之始顯","linenum":155,"tcsc":"tc","type":"作者说明","author":"李咸用","charstyle":"","uid":null,"taskid":1,"linetype":"authordesc"},{"id":27830,"chapter":"卷八十九","chapternum":89,"content":"序略曰推官公詩如見後却無語别來長獨愁如危城三面水古樹一邉春如春雨有五色灑來花旋成如未醉己知醒後憶欲開先為落時愁讀之使人發融冶之歡於荒寒無聊之中動慘戚之感於笑談方懌之後國風遺音孰謂其果絃絶","linenum":156,"tcsc":"tc","type":"作者说明","author":"李咸用","charstyle":"","uid":null,"taskid":1,"linetype":"authordesc"},{"id":27831,"chapter":"卷八十九","chapternum":89,"content":"古體詩","linenum":157,"tcsc":"tc","type":"古近体","author":"李咸用","charstyle":"古體詩","uid":null,"taskid":1,"linetype":"charstyle"},{"id":27832,"chapter":"卷八十九","chapternum":89,"content":"塘上行","linenum":158,"tcsc":"tc","type":"标题","author":"李咸用","charstyle":"古體詩","uid":null,"taskid":1,"linetype":"title"},{"id":27833,"chapter":"卷八十九","chapternum":89,"content":"横塘日澹秋雲隔浪織輕颸羅羃羃紅綃撇水蕩舟人畫橈摻摻柔荑白鯉魚虚擲無消息花老蓮疎愁未摘却把金釵打綠荷懊惱露珠穿不得","linenum":159,"tcsc":"tc","type":"内容","author":"李咸用","charstyle":"古體詩","uid":null,"taskid":1,"linetype":"content"},{"id":27834,"chapter":"卷八十九","chapternum":89,"content":"江南曲","linenum":160,"tcsc":"tc","type":"标题","author":"李咸用","charstyle":"古體詩","uid":null,"taskid":1,"linetype":"title"},{"id":27835,"chapter":"卷八十九","chapternum":89,"content":"江南四月薫風低江南女兒芳步齊晚雲接水共渺瀰逺沙叠草空萋萋白苧不堪論古意數花猶可醉前溪孤舟有客歸未得鄉夢欲成山鳥啼","linenum":161,"tcsc":"tc","type":"内容","author":"李咸用","charstyle":"古體詩","uid":null,"taskid":1,"linetype":"content"},{"id":27836,"chapter":"卷八十九","chapternum":89,"content":"水仙操","linenum":162,"tcsc":"tc","type":"标题","author":"李咸用","charstyle":"古體詩","uid":null,"taskid":1,"linetype":"title"},{"id":27837,"chapter":"卷八十九","chapternum":89,"content":"大沙相拍流水鳴蓬山鳥獸多奇形琴心不喜亦不驚安絃緩爪何泠泠水僊縹緲來相迎伯牙從此留嘉名嶧陽散木虚且輕重華斧下知其聲檿絲相糺成凄清調和引得薫風生指底先王長養情曲終天下稱太平後人好事傳其曲有時聲足意不足始峩峩兮復洋洋但見山清兼水緑成連入海移人情豈是本來無嗜慾琴兮琴兮在自然不在徽金將軫玉","linenum":163,"tcsc":"tc","type":"内容","author":"李咸用","charstyle":"古體詩","uid":null,"taskid":1,"linetype":"content"},{"id":27838,"chapter":"卷八十九","chapternum":89,"content":"小松歌","linenum":164,"tcsc":"tc","type":"标题","author":"李咸用","charstyle":"古體詩","uid":null,"taskid":1,"linetype":"title"},{"id":27839,"chapter":"卷八十九","chapternum":89,"content":"幽人不喜凡草生秋鋤劚得寒青青庭閒土痩根脚獰風揺雨拂精神醒短影月斜不滿尺清聲細入鳴蛩夕天人戲剪蒼龍髯參差簇在瑶堦側金精水鬼欺不得長與東皇逞顔色勁節暫因君子移貞心不為麻中直","linenum":165,"tcsc":"tc","type":"内容","author":"李咸用","charstyle":"古體詩","uid":null,"taskid":1,"linetype":"content"},{"id":27840,"chapter":"卷八十九","chapternum":89,"content":"近體詩","linenum":166,"tcsc":"tc","type":"古近体","author":"李咸用","charstyle":"近體詩","uid":null,"taskid":1,"linetype":"charstyle"},{"id":27841,"chapter":"卷八十九","chapternum":89,"content":"山居","linenum":167,"tcsc":"tc","type":"标题","author":"李咸用","charstyle":"近體詩","uid":null,"taskid":1,"linetype":"title"},{"id":27842,"chapter":"卷八十九","chapternum":89,"content":"草堂書一架苔徑竹千竿難世投誰是清貧且自安隣居皆學稼客至亦無官焦尾何人聴良宵對月彈","linenum":168,"tcsc":"tc","type":"内容","author":"李咸用","charstyle":"近體詩","uid":null,"taskid":1,"linetype":"content"},{"id":27843,"chapter":"卷八十九","chapternum":89,"content":"春日","linenum":169,"tcsc":"tc","type":"标题","author":"李咸用","charstyle":"近體詩","uid":null,"taskid":1,"linetype":"title"},{"id":27844,"chapter":"卷八十九","chapternum":89,"content":"浩蕩東風裏徘徊無所親危城三面水古樹一邊春衰世難修道花時不稱貧滔滔天下者何處問通津","linenum":170,"tcsc":"tc","type":"内容","author":"李咸用","charstyle":"近體詩","uid":null,"taskid":1,"linetype":"content"},{"id":27845,"chapter":"卷八十九","chapternum":89,"content":"登樓值雨","linenum":171,"tcsc":"tc","type":"标题","author":"李咸用","charstyle":"近體詩","uid":null,"taskid":1,"linetype":"title"},{"id":27846,"chapter":"卷八十九","chapternum":89,"content":"共訝髙樓望匡廬色已空白雲横野濶遮岳與天同數㸃雨入酒滿襟香在風逺江吟得出方下郡齋東","linenum":172,"tcsc":"tc","type":"内容","author":"李咸用","charstyle":"近體詩","uid":null,"taskid":1,"linetype":"content"},{"id":27847,"chapter":"卷八十九","chapternum":89,"content":"秋日訪同人","linenum":173,"tcsc":"tc","type":"标题","author":"李咸用","charstyle":"近體詩","uid":null,"taskid":1,"linetype":"title"},{"id":27848,"chapter":"卷八十九","chapternum":89,"content":"忽憶金蘭友㩦琴去自由逺尋寒澗碧深入亂山秋見後却無語别來長獨愁幸逢三五夕露坐對㝠捜","linenum":174,"tcsc":"tc","type":"内容","author":"李咸用","charstyle":"近體詩","uid":null,"taskid":1,"linetype":"content"},{"id":27849,"chapter":"卷八十九","chapternum":89,"content":"訪友人不遇","linenum":175,"tcsc":"tc","type":"标题","author":"李咸用","charstyle":"近體詩","uid":null,"taskid":1,"linetype":"title"},{"id":27850,"chapter":"卷八十九","chapternum":89,"content":"出門無至友動即到君家空掩一庭竹去㸔何寺花短僮應捧杖稚女學擎茶吟罷留題處苔階日影斜","linenum":176,"tcsc":"tc","type":"内容","author":"李咸用","charstyle":"近體詩","uid":null,"taskid":1,"linetype":"content"},{"id":27851,"chapter":"卷八十九","chapternum":89,"content":"冬夕喜友生至","linenum":177,"tcsc":"tc","type":"标题","author":"李咸用","charstyle":"近體詩","uid":null,"taskid":1,"linetype":"title"},{"id":27852,"chapter":"卷八十九","chapternum":89,"content":"天涯行欲遍此夜故人情鄉國别來久干戈還未平燈殘偏有焰雪甚却無聲多少新聞見應須語到眀","linenum":178,"tcsc":"tc","type":"内容","author":"李咸用","charstyle":"近體詩","uid":null,"taskid":1,"linetype":"content"},{"id":27853,"chapter":"卷八十九","chapternum":89,"content":"送邊将","linenum":179,"tcsc":"tc","type":"标题","author":"李咸用","charstyle":"近體詩","uid":null,"taskid":1,"linetype":"title"},{"id":27854,"chapter":"卷八十九","chapternum":89,"content":"天驕頻犯塞鐵騎又征西臣節輕鄉土雄心生鼔鼙地寒花不艶沙逺日難低漸喜秋弓健鵰翻白草齊","linenum":180,"tcsc":"tc","type":"内容","author":"李咸用","charstyle":"近體詩","uid":null,"taskid":1,"linetype":"content"},{"id":27855,"chapter":"卷八十九","chapternum":89,"content":"送從兄坤載","linenum":181,"tcsc":"tc","type":"标题","author":"李咸用","charstyle":"近體詩","uid":null,"taskid":1,"linetype":"title"},{"id":27856,"chapter":"卷八十九","chapternum":89,"content":"忍涙不敢下恐兄情更傷别離當亂世骨肉在他鄉語盡意不盡路長愁更長那堪囬首處殘照滿衣裳","linenum":182,"tcsc":"tc","type":"内容","author":"李咸用","charstyle":"近體詩","uid":null,"taskid":1,"linetype":"content"},{"id":27857,"chapter":"卷八十九","chapternum":89,"content":"送錢契明尊師歸廬山","linenum":183,"tcsc":"tc","type":"标题","author":"李咸用","charstyle":"近體詩","uid":null,"taskid":1,"linetype":"title"},{"id":27858,"chapter":"卷八十九","chapternum":89,"content":"瘦倚青竹杖鑪峯指欲歸霜粘行日屨風暖到時衣凭檻雲還在攀松鶴不飛何曽有别恨楊栁自依依","linenum":184,"tcsc":"tc","type":"内容","author":"李咸用","charstyle":"近體詩","uid":null,"taskid":1,"linetype":"content"},{"id":27859,"chapter":"卷八十九","chapternum":89,"content":"聞泉","linenum":185,"tcsc":"tc","type":"标题","author":"李咸用","charstyle":"近體詩","uid":null,"taskid":1,"linetype":"title"},{"id":27860,"chapter":"卷八十九","chapternum":89,"content":"淅淅夢初驚幽窗枕簟清更無人共聴秖有月空明急想穿巖曲低應過石平欲將琴强寫不是自然聲","linenum":186,"tcsc":"tc","type":"内容","author":"李咸用","charstyle":"近體詩","uid":null,"taskid":1,"linetype":"content"},{"id":27861,"chapter":"卷八十九","chapternum":89,"content":"和吳處士題村叟壁","linenum":187,"tcsc":"tc","type":"标题","author":"李咸用","charstyle":"近體詩","uid":null,"taskid":1,"linetype":"title"},{"id":27862,"chapter":"卷八十九","chapternum":89,"content":"因閱鄉居景歸心寸火燃吾家依碧嶂小檻枕清川逺雨籠孤戍斜陽隔斷煙沙虚遺虎跡水伏聚蛟涎糲䴯芟汀蓼甘茶挈石泉霜朝巡栗樹風夜探魚船戲日魚呈腹翹灘鷺並肩碁㝷盤石浄酒傍野花妍器以鋤為利家惟竹直錢飯香同豆熟湯暖摘松煎睡島鳬藏足攀藤狖凍拳淺茅鳴鬬雉曲枿嘯寒鳶秋果樝梨澀晨羞笋蕨鮮衣簔留冷閣席草種閒田椎髻擔餔餉龎眉識稔年嚇鷹芻戴笠驅犢篠充鞭不重官於社常尊食作天谷深青藹蔽峯迥白雲纒毎憶闗魂夢長誇表愛憐覽君書壁句誘我率成篇","linenum":188,"tcsc":"tc","type":"内容","author":"李咸用","charstyle":"近體詩","uid":null,"taskid":1,"linetype":"content"},{"id":27863,"chapter":"卷八十九","chapternum":89,"content":"謝友生遺端溪硯瓦","linenum":189,"tcsc":"tc","type":"标题","author":"李咸用","charstyle":"近體詩","uid":null,"taskid":1,"linetype":"title"},{"id":27864,"chapter":"卷八十九","chapternum":89,"content":"㝷常濡翰次恨不到端溪得自新知已如逢舊解㩦翫餘輕照乗謝欲等懸黎静對勝凡客閒窺憶好題媧天補剰石昆劒切來泥着指痕猶濕停旬水未低呵雲潤柱礎筆彩飲虹霓鵒眼工諳謬羊肝士乍刲連澌光比鏡囚墨膩於䃜書信成池黒吟須到日西正誇憂盜竊將隠怯攀躋捧受同交印矜持過秉珪草顛終近旭嬾癖必無𥞇用合緣鸚鵡珍應負㑹稽貞姿還落落寒韻或凄凄風月情相半煙花思豈迷宜從方袋挈枉把短行批淺小金為斗泓澄玉作隄遇人依我惜想爾與天齊〈闕〉    行時秖獨齎","linenum":190,"tcsc":"tc","type":"内容","author":"李咸用","charstyle":"近體詩","uid":null,"taskid":1,"linetype":"content"},{"id":27865,"chapter":"卷八十九","chapternum":89,"content":"題王處士山居","linenum":191,"tcsc":"tc","type":"标题","author":"李咸用","charstyle":"近體詩","uid":null,"taskid":1,"linetype":"title"},{"id":27866,"chapter":"卷八十九","chapternum":89,"content":"雲木沉沉夏亦寒此中幽隠幾經年無多别業供王税大半生涯在釣船蜀魄叫迴芳草色鷺鷥飛破夕陽烟干戈蝟起能髙卧只箇逍遥是謫仙","linenum":192,"tcsc":"tc","type":"内容","author":"李咸用","charstyle":"近體詩","uid":null,"taskid":1,"linetype":"content"},{"id":27867,"chapter":"卷八十九","chapternum":89,"content":"依韻修睦上人山居","linenum":193,"tcsc":"tc","type":"标题","author":"李咸用","charstyle":"近體詩","uid":null,"taskid":1,"linetype":"title"},{"id":27868,"chapter":"卷八十九","chapternum":89,"content":"春風春雨一何頻望極空江覺損神鶯有來由重入谷栁無情緒强依人漢庭謁者休言事魯國諸生莫問津賴是水鄉樗櫟賤滿爐紅焰且相親","linenum":194,"tcsc":"tc","type":"内容","author":"李咸用","charstyle":"近體詩","uid":null,"taskid":1,"linetype":"content"},{"id":27869,"chapter":"卷八十九","chapternum":89,"content":"和友人喜相遇","linenum":195,"tcsc":"tc","type":"标题","author":"李咸用","charstyle":"近體詩","uid":null,"taskid":1,"linetype":"title"},{"id":27870,"chapter":"卷八十九","chapternum":89,"content":"麻衣未識帝城塵四十為儒是病身有恨不闗銜國恥無愁直為倚家貧齊輕東海二髙士漢重商山四老人一種愛閒閒不得混時行止却應真","linenum":196,"tcsc":"tc","type":"内容","author":"李咸用","charstyle":"近體詩","uid":null,"taskid":1,"linetype":"content"},{"id":27871,"chapter":"卷八十九","chapternum":89,"content":"不傍江煙訪所思更應無處展愁睂數杯竹閣花殘酒一局松窗日午碁多病却疑天與便自愚潛喜衆相欺非窮非達非髙尚冷笑行藏秖獨知","linenum":197,"tcsc":"tc","type":"内容","author":"李咸用","charstyle":"近體詩","uid":null,"taskid":1,"linetype":"content"},{"id":27872,"chapter":"卷八十九","chapternum":89,"content":"湘浦有懐","linenum":198,"tcsc":"tc","type":"标题","author":"李咸用","charstyle":"近體詩","uid":null,"taskid":1,"linetype":"title"},{"id":27873,"chapter":"卷八十九","chapternum":89,"content":"鴻雁哀哀背朔方餘霞倒影画瀟湘長汀細草愁春浪古渡寒花倚夕陽鬼樹夜分千炬火漁舟朝卷一篷霜儂家本是持竿者為愛明時入帝鄉","linenum":199,"tcsc":"tc","type":"内容","author":"李咸用","charstyle":"近體詩","uid":null,"taskid":1,"linetype":"content"},{"id":27874,"chapter":"卷八十九","chapternum":89,"content":"緋桃花","linenum":200,"tcsc":"tc","type":"标题","author":"李咸用","charstyle":"近體詩","uid":null,"taskid":1,"linetype":"title"},{"id":27875,"chapter":"卷八十九","chapternum":89,"content":"茫茫天意為誰留深染夭桃備勝遊未醉己知醒後憶欲開先為落時愁癡蛾亂撲燈難滅躍鯉傍驚電不收何事梨花空似雪也稱春色是悠悠","linenum":201,"tcsc":"tc","type":"内容","author":"李咸用","charstyle":"近體詩","uid":null,"taskid":1,"linetype":"content"},{"id":27876,"chapter":"卷八十九","chapternum":89,"content":"李山甫","linenum":202,"tcsc":"tc","type":"作者","author":"李山甫","charstyle":"","uid":null,"taskid":1,"linetype":"author"},{"id":27877,"chapter":"卷八十九","chapternum":89,"content":"山甫字里未詳咸通中數舉進士被黜依魏博樂彥禎幕府樂禍且怨中朝大臣𨗳彦禎子從訓伏兵殺王鐸刼其家嘗有詩云勸君莫用誇頭角夢裏輸嬴總未真譏執政也巢冦之亂翰林待詔王敬遨者北遊在鄴山甫遇於道觀謂曰幽蘭緑水可得聞乎遨應命奏之曲終澘然曰憶在咸通玉亭秋水供奉至尊不意流離至此也山甫賦詩曰幽蘭綠水耿清音歎惜先生枉用心世上幾時曽好古人前何必獨霑襟句未成山甫亦自黯然悲其不遇也","linenum":203,"tcsc":"tc","type":"作者说明","author":"李山甫","charstyle":"","uid":null,"taskid":1,"linetype":"authordesc"},{"id":27878,"chapter":"卷八十九","chapternum":89,"content":"近體詩","linenum":204,"tcsc":"tc","type":"古近体","author":"李山甫","charstyle":"近體詩","uid":null,"taskid":1,"linetype":"charstyle"},{"id":27879,"chapter":"卷八十九","chapternum":89,"content":"寒食","linenum":205,"tcsc":"tc","type":"标题","author":"李山甫","charstyle":"近體詩","uid":null,"taskid":1,"linetype":"title"},{"id":27880,"chapter":"卷八十九","chapternum":89,"content":"栁帶東風一向斜春隂澹澹蔽人家有時三㸃兩㸃雨到處十枝五枝花萬井樓臺疑繡畫九原珠翠似烟霞年年今日誰相問獨卧長安泣嵗華","linenum":206,"tcsc":"tc","type":"内容","author":"李山甫","charstyle":"近體詩","uid":null,"taskid":1,"linetype":"content"},{"id":27881,"chapter":"卷八十九","chapternum":89,"content":"風煙放蕩花披猖鞦韆女兒飛出墻繡袍馳馬拾遺翠錦袖鬭雞喧廣場天地氣和融霽色池臺日暖燒春光自憐塵土無他事空脱荷衣泥醉鄉","linenum":207,"tcsc":"tc","type":"内容","author":"李山甫","charstyle":"近體詩","uid":null,"taskid":1,"linetype":"content"},{"id":27882,"chapter":"卷八十九","chapternum":89,"content":"曲江","linenum":208,"tcsc":"tc","type":"标题","author":"李山甫","charstyle":"近體詩","uid":null,"taskid":1,"linetype":"title"},{"id":27883,"chapter":"卷八十九","chapternum":89,"content":"江色沈天萬草齊暖烟晴靄自相迷蜂憐杏蘂細香落鶯墜栁條濃翠低千隊國娥輕似雪一羣公子醉如泥斜陽怪得長安動陌上分飛萬馬蹄","linenum":209,"tcsc":"tc","type":"内容","author":"李山甫","charstyle":"近體詩","uid":null,"taskid":1,"linetype":"content"},{"id":27884,"chapter":"卷八十九","chapternum":89,"content":"兵後㝷邊","linenum":210,"tcsc":"tc","type":"标题","author":"李山甫","charstyle":"近體詩","uid":null,"taskid":1,"linetype":"title"},{"id":27885,"chapter":"卷八十九","chapternum":89,"content":"千里煙砂盡日昏戰餘燒罷閉重門新成劍㦸皆農器舊着衣裳盡血痕卷地朔風吹白骨挂天青氣泣幽魂自憐長策無人問羞戴儒冠傍塞垣","linenum":211,"tcsc":"tc","type":"内容","author":"李山甫","charstyle":"近體詩","uid":null,"taskid":1,"linetype":"content"},{"id":27886,"chapter":"卷八十九","chapternum":89,"content":"隋堤栁","linenum":212,"tcsc":"tc","type":"标题","author":"李山甫","charstyle":"近體詩","uid":null,"taskid":1,"linetype":"title"},{"id":27887,"chapter":"卷八十九","chapternum":89,"content":"曽傍龍舟拂翠華至今凝恨倚天涯但經春色還秋色不覺楊家是李家背日古隂從北朽逐波疎影向南斜年年只有晴風便遥為雷塘送雪花","linenum":213,"tcsc":"tc","type":"内容","author":"李山甫","charstyle":"近體詩","uid":null,"taskid":1,"linetype":"content"},{"id":27888,"chapter":"卷八十九","chapternum":89,"content":"隂地闗崇徽公主手跡","linenum":214,"tcsc":"tc","type":"标题","author":"李山甫","charstyle":"近體詩","uid":null,"taskid":1,"linetype":"title"},{"id":27889,"chapter":"卷八十九","chapternum":89,"content":"一拓纖痕更不收翠㣲蒼蘚幾經秋誰陳帝子和番策我是男兒為國羞寒雨洗來香已盡澹烟籠着悵長留可憐汾水知人意旁與吞聲未忍休〈廣川書跋云初僕固懐恩之叛其女沒入宫大厯四年回紇請婚因封為崇徽公主降可汗道汾州以手掌托石壁遂有手痕今靈石有崇徽公主手痕碑〉","linenum":215,"tcsc":"tc","type":"内容","author":"李山甫","charstyle":"近體詩","uid":null,"taskid":1,"linetype":"content"},{"id":27890,"chapter":"卷八十九","chapternum":89,"content":"方干隠居","linenum":216,"tcsc":"tc","type":"标题","author":"李山甫","charstyle":"近體詩","uid":null,"taskid":1,"linetype":"title"},{"id":27891,"chapter":"卷八十九","chapternum":89,"content":"咬咬嘎嘎水禽聲露洗松隂滿院清溪畔印沙多鶴跡檻前題竹有僧名問人逺岫千重意對客閒雲一片情早晚塵埃得休去且將琴劍事先生","linenum":217,"tcsc":"tc","type":"内容","author":"李山甫","charstyle":"近體詩","uid":null,"taskid":1,"linetype":"content"},{"id":27892,"chapter":"卷八十九","chapternum":89,"content":"贈彈琴李處士","linenum":218,"tcsc":"tc","type":"标题","author":"李山甫","charstyle":"近體詩","uid":null,"taskid":1,"linetype":"title"},{"id":27893,"chapter":"卷八十九","chapternum":89,"content":"情知此事少知音自是先生枉用心世上㡬時曽好古人前何必更沾襟致身不似笙簧巧悦耳寜如鄭衞淫三尺燋桐七條線子期師曠兩沈沈","linenum":219,"tcsc":"tc","type":"内容","author":"李山甫","charstyle":"近體詩","uid":null,"taskid":1,"linetype":"content"},{"id":27894,"chapter":"卷八十九","chapternum":89,"content":"公子家","linenum":220,"tcsc":"tc","type":"标题","author":"李山甫","charstyle":"近體詩","uid":null,"taskid":1,"linetype":"title"},{"id":27895,"chapter":"卷八十九","chapternum":89,"content":"曽是皇家幾世侯入雲髙第照神州栁遮門户横金鎖花擁絃歌咽畫樓錦袖妒姬争巧笑玉銜嬌馬索閒遊麻衣酷獻平生業醉倚春風不㸃頭","linenum":221,"tcsc":"tc","type":"内容","author":"李山甫","charstyle":"近體詩","uid":null,"taskid":1,"linetype":"content"},{"id":27896,"chapter":"卷八十九","chapternum":89,"content":"栁底花隂壓露塵醉煙輕罩一團春鴛鴦占水能嗔客鸚鵡嫌籠解罵人腰褭似龍隨日换輕盈如燕逐年新不知買盡長安笑活得蒼生幾户貧","linenum":222,"tcsc":"tc","type":"内容","author":"李山甫","charstyle":"近體詩","uid":null,"taskid":1,"linetype":"content"},{"id":27897,"chapter":"卷八十九","chapternum":89,"content":"貧女","linenum":223,"tcsc":"tc","type":"标题","author":"李山甫","charstyle":"近體詩","uid":null,"taskid":1,"linetype":"title"},{"id":27898,"chapter":"卷八十九","chapternum":89,"content":"平生不識繡衣裳閒把荆簪益自傷鏡裏秖應諳素貌人間多自重紅妝當年未嫁還憂老終日求媒即道狂兩意定知無説處暗垂珠涙滴蠶筐","linenum":224,"tcsc":"tc","type":"内容","author":"李山甫","charstyle":"近體詩","uid":null,"taskid":1,"linetype":"content"},{"id":27899,"chapter":"卷八十九","chapternum":89,"content":"牡丹","linenum":225,"tcsc":"tc","type":"标题","author":"李山甫","charstyle":"近體詩","uid":null,"taskid":1,"linetype":"title"},{"id":27900,"chapter":"卷八十九","chapternum":89,"content":"邀勒春風不蚤開衆芳飄後上樓臺數苞仙艶火中出一片異香天上來曉露精神妖欲動暮烟情態恨成堆知君也解相輕薄斜凭䦨干首重迴〈司空表聖有絶句云芙蓉騷客空留怨芍藥詩家只寄情誰似天才李山甫牡丹屬思亦縱横盖指此詩也〉","linenum":226,"tcsc":"tc","type":"内容","author":"李山甫","charstyle":"近體詩","uid":null,"taskid":1,"linetype":"content"},{"id":27901,"chapter":"卷八十九","chapternum":89,"content":"栁","linenum":227,"tcsc":"tc","type":"标题","author":"李山甫","charstyle":"近體詩","uid":null,"taskid":1,"linetype":"title"},{"id":27902,"chapter":"卷八十九","chapternum":89,"content":"只為遮樓又拂橋被人摧折好枝條假饒張緒如今在須把風流暗裏銷","linenum":228,"tcsc":"tc","type":"内容","author":"李山甫","charstyle":"近體詩","uid":null,"taskid":1,"linetype":"content"},{"id":27903,"chapter":"卷八十九","chapternum":89,"content":"弱帶低垂可自由傍他門户倚他樓金風不解相擡舉露壓烟欺直到秋","linenum":229,"tcsc":"tc","type":"内容","author":"李山甫","charstyle":"近體詩","uid":null,"taskid":1,"linetype":"content"},{"id":27904,"chapter":"卷八十九","chapternum":89,"content":"終日堂前學畫睂幾人曽道勝花枝試㸔三月春殘後門外青隂是阿誰","linenum":230,"tcsc":"tc","type":"内容","author":"李山甫","charstyle":"近體詩","uid":null,"taskid":1,"linetype":"content"},{"id":27905,"chapter":"卷八十九","chapternum":89,"content":"也曽飛絮謝家庭從此風流别有名不是向人無用處一枝愁殺别離情","linenum":231,"tcsc":"tc","type":"内容","author":"李山甫","charstyle":"近體詩","uid":null,"taskid":1,"linetype":"content"},{"id":27906,"chapter":"卷八十九","chapternum":89,"content":"御定全唐詩録卷八十九","linenum":232,"tcsc":"tc","type":"章节说明","author":"李山甫","charstyle":"近體詩","uid":null,"taskid":1,"linetype":"bookdesc"}]