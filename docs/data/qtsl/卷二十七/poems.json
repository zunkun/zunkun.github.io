[{"author":"杜甫","charstyle":"古體詩","content":"故人昔隠東䝉峰，已佩含景蒼精龍。\n故人今居子午谷，獨在陰崖結茅屋。\n屋前太古玄都壇，青石漠漠常風寒。\n子規夜啼山竹裂，王母晝下雲旗翻。\n知君此計成長往，芝草琅玕日應長。\n鐵鏁髙埀不可攀，致身福地何蕭爽〈十洲記鍾山在北海地隔弱水之北自生玉芝及神草方丈洲仙家數十萬耕田種芝草課計頃畆如種稻狀〉。\n","id":59855,"chapter":"卷二十七","chapternum":27,"title":"玄都壇歌寄元逸人","titledesc":"","collection":"","collectiondesc":"","poemindex":1},{"author":"杜甫","charstyle":"古體詩","content":"今夕何夕嵗云徂更長燭明不可孤咸陽客舍一事無相與博塞為歡娱馮陵大叫呼五白袒跣不肯成梟盧英雄有時亦如此邂逅豈即非良圗君莫笑劉毅從来布衣願家無儋石輸百萬","id":59856,"chapter":"卷二十七","chapternum":27,"title":"今夕行","titledesc":"","collection":"","collectiondesc":"","poemindex":2},{"author":"杜甫","charstyle":"古體詩","content":"翻手作雲覆手雨紛紛輕薄何須數君不見管鮑貧時交此道今人棄如土","id":59857,"chapter":"卷二十七","chapternum":27,"title":"貧交行","titledesc":"","collection":"","collectiondesc":"","poemindex":3},{"author":"杜甫","charstyle":"古體詩","content":"車轔轔馬蕭蕭行人弓箭各在腰耶孃妻子走相送塵埃不見咸陽橋牽衣頓足攔道哭哭聲直上干雲霄道傍過者問行人行人但云㸃行頻或從十五北防河便至四十西營田去時里正與裹頭歸来頭白還戍邊邊亭流血成海水武皇開邊意未已君不聞漢家山東二百州千村萬落生荆杞縱有健婦把鋤犁禾生隴畆無東西况復秦兵耐苦戰被驅不異犬與雞長者雖有問役夫敢申恨且如今年冬未休闗西卒縣官急索租租稅從何出信知生男惡反是生女好生女猶得嫁比隣生男埋沒随百草君不見青海頭古来白骨無人收新鬼煩寃舊鬼哭天陰雨濕聲啾啾〈箋曰天寳十載鮮于仲通討南詔蠻士卒死者六萬楊國忠掩其敗狀反以捷聞制大募兩京及河南北兵以擊南詔人聞雲南瘴癘士卒未戰而死者十八九莫肻應募國忠遣御史分道捕人連枷送軍所於是行者愁怨父母妻子送之所在哭聲震野此詩序南征之苦設為役夫問答之詞君不聞已下言征戍之苦海内驛騷不獨南征一役為然故曰役夫敢申恨也且如以下言土著之民亦不堪賦役不獨征人也君不見以下舉青海之故以明征南之必不返也不言南詔而言山東言闗西言隴右其詞哀怨而不迫如此曰君不聞君不見有詩人呼祈父之意焉是時國忠方貴盛未敢斥言之雜舉河隴之事錯牙其詞若不為南詔而發者此作者之深意也〉","id":59858,"chapter":"卷二十七","chapternum":27,"title":"兵車行","titledesc":"","collection":"","collectiondesc":"","poemindex":4},{"author":"杜甫","charstyle":"古體詩","content":"安西都䕶胡青騘，聲價歘然来向東。\n此馬臨陣久無敵，與人一心成大功。\n功成惠養随所致，飄飄逺自流沙至。\n雄姿未受伏櫪恩，猛氣猶思戰場利。\n腕促蹄髙如踣鐵，交河幾蹴曾氷裂。\n五花散作雲滿身，萬里方看汗流血。\n長安壯兒不敢騎，走過掣電傾城知。\n青絲絡頭爲君老，何由却出横門道。\n","id":59859,"chapter":"卷二十七","chapternum":27,"title":"髙都䕶騘馬行","titledesc":"","collection":"","collectiondesc":"","poemindex":5},{"author":"杜甫","charstyle":"古體詩","content":"吾聞天子之馬走千里今之畫圖無乃是是何意熊雄且傑𩦲尾蕭梢朔風起毛為綠縹兩耳黄眼有紫焰雙瞳方矯矯龍性合變化卓立天骨森開張伊昔太僕張景順監牧攻駒閱清峻遂令大奴字天育别養驥子憐神俊當時四十萬匹馬張公歎其材盡下故獨寫真傳世人見之座右久更新年多物化空形影嗚呼健步無由騁如今豈無騕褭與驊騮時無王良伯樂死即休〈張彦逺古名畫記明皇好大馬御廐至四十萬遂有沛艾大馬命王毛仲為監牧使西域大宛時有来獻詔於此地置羣牧筋骨行步久而方全調習之能逸異並至骨力追風毛彩照地不可名狀號木槽馬聖人舒身安神如據床榻是知異於古馬也〉","id":59860,"chapter":"卷二十七","chapternum":27,"title":"天育驃騎歌","titledesc":"","collection":"","collectiondesc":"","poemindex":6},{"author":"杜甫","charstyle":"古體詩","content":"繰絲須長不須白越羅蜀錦金粟尺象床玉手亂殷紅萬草千花動凝碧已悲素質隨時染裂下鳴機色相射美人細意熨貼平裁縫滅盡針線跡春天衣着爲君舞蛺蜨飛来黄鸝語落絮遊絲亦有情隨風照日宜輕舉香汗輕塵汚顔色開新合故置何許君不見才士汲引難恐懼棄捐忍羇旅","id":59861,"chapter":"卷二十七","chapternum":27,"title":"白絲行","titledesc":"","collection":"","collectiondesc":"","poemindex":7},{"author":"杜甫","charstyle":"古體詩","content":"雨中百草秋爛死，階下決明顔色鮮。\n著葉滿枝翠羽盖，開花無數黄金錢。\n涼風蕭蕭吹汝急，恐汝後時難獨立。\n堂上書生空白頭，臨風三嗅馨香泣。\n","id":59862,"chapter":"卷二十七","chapternum":27,"title":"秋雨歎","titledesc":"","collection":"","collectiondesc":"","poemindex":8},{"author":"杜甫","charstyle":"古體詩","content":"闌風伏雨秋紛紛，四海八荒同一雲。\n去馬來牛不復辨，濁涇清渭何當分。\n禾頭生耳黍穗黑，農夫田婦無消息。\n城中㪷米換衾稠，相許寧論兩相直。\n","id":59863,"chapter":"卷二十七","chapternum":27,"title":"秋雨歎","titledesc":"","collection":"","collectiondesc":"","poemindex":9},{"author":"杜甫","charstyle":"古體詩","content":"長安布衣誰比數，反鏁衡門守環堵。\n老夫不出長蓬蒿，稚子無憂走風雨。\n雨聲颼颼催早寒，胡鴈翅濕髙飛難。\n秋来未曾見白日，泥汚后土何時乾。\n","id":59864,"chapter":"卷二十七","chapternum":27,"title":"秋雨歎","titledesc":"","collection":"","collectiondesc":"","poemindex":10},{"author":"杜甫","charstyle":"古體詩","content":"庭前甘菊移時晩，青蕊重陽不堪摘。\n明日蕭條醉盡醒，殘花爛漫開何益。\n籬邊野外多衆芳，采擷細瑣升中堂。\n念兹空長大枝葉，結根失所纒風霜。\n","id":59865,"chapter":"卷二十七","chapternum":27,"title":"歎庭前甘菊花","titledesc":"","collection":"","collectiondesc":"","poemindex":11},{"author":"杜甫","charstyle":"古體詩","content":"諸公衮衮登臺省廣文先生官獨冷甲第紛紛厭粱肉廣文先生飯不足先生有道出羲皇先生有才過屈宋徳尊一代常坎軻名垂萬古知何用杜陵野客人更嗤被褐短窄鬢如絲日糴太倉五升米時赴鄭老同襟期得錢即相覔沽酒不復疑忘形到爾汝痛飲真吾師清夜沈沈動春酌燈前細雨簷花落但覺髙歌有鬼神焉知餓死填溝壑相如逸才親滌器子雲識字終投閣先生早賦歸去来石田茅屋荒蒼苔儒術於我何有哉孔丘盜跖俱塵埃不須聞此意慘愴生前相遇且銜盃","id":59866,"chapter":"卷二十七","chapternum":27,"title":"醉時歌〈贈廣文館博士鄭䖍〉","titledesc":"","collection":"","collectiondesc":"","poemindex":12},{"author":"杜甫","charstyle":"古體詩","content":"陸機二十作文賦，汝更小年能綴文。\n總角草書又神速，世上兒子徒紛紛。\n驊騮作駒已汗血，鷙鳥舉翮連青雲。\n詞源倒流三峽水，筆陣獨掃千人軍。\n只今年纔十六七，射䇿君門期第一。\n舊穿楊葉真自知，暫蹶霜蹄未為失。\n偶然擢秀非難取，㑹是排風有毛質。\n汝身已見唾成珠，汝伯何由髮如漆。\n春光淡沲〈草堂本作潭沲沲徒可切〉秦東亭，渚蒲芽白水荇青。\n風吹客衣日杲杲，樹攪離思花㝠㝠。\n酒盡沙頭雙玉瓶，衆賓皆醉我獨醒。\n乃知貧賤别更苦，吞聲躑躅涕淚零。\n","id":59867,"chapter":"卷二十七","chapternum":27,"title":"醉歌行〈别從姪勤落第歸〉","titledesc":"","collection":"","collectiondesc":"","poemindex":13},{"author":"杜甫","charstyle":"古體詩","content":"巢父掉頭不肻住，東將入海隨煙霧。\n詩卷長留天地間，釣竿欲拂珊瑚樹。\n深山大澤龍蛇逺，春寒野陰風景暮。\n蓬萊織女迴雲車，指㸃虗無是征路。\n自是君身有仙骨，世人那得知其故。\n惜君只欲苦死留，富貴何如草頭露。\n蔡侯靜者意有餘，清夜置酒臨前除。\n罷琴惆悵月照席，幾嵗寄我空中書。\n南尋禹穴見李白，道甫問信今何如。\n","id":59868,"chapter":"卷二十七","chapternum":27,"title":"送孔巢父謝病歸遊江東兼呈李白","titledesc":"","collection":"","collectiondesc":"","poemindex":14},{"author":"杜甫","charstyle":"古體詩","content":"知章騎馬似乗船，眼花落井水底眠。\n汝陽三斗始朝天，道逢麴車口流涎。\n恨不移封向酒泉，左相日興費萬錢。\n飲如長鯨吸百川，銜盃樂聖稱避賢。\n宗之蕭灑美少年，舉觴白眼望青天。\n皎如玉樹臨風前，蘇晉長齋繡佛前。\n醉中往往愛逃禪，李白一斗詩百篇。\n長安市上酒家眠，天子呼来不上船。\n自稱臣是酒中仙，張旭三盃草聖傳。\n脫帽露頂王公前，揮毫落紙如雲煙。\n焦遂五斗方卓然，髙談雄辯驚四筵。\n","id":59869,"chapter":"卷二十七","chapternum":27,"title":"飲中八仙歌","titledesc":"","collection":"","collectiondesc":"","poemindex":15},{"author":"杜甫","charstyle":"古體詩","content":"自斷此生休問天杜曲幸有桑麻田故將移住南山邊短衣匹馬隨李廣看射猛虎終殘年","id":59870,"chapter":"卷二十七","chapternum":27,"title":"曲江","titledesc":"","collection":"","collectiondesc":"","poemindex":16},{"author":"杜甫","charstyle":"古體詩","content":"三月三日天氣新長安水邊多麗人態濃意逺淑且真肌理細膩骨肉匀繡羅衣裳照暮春蹙金孔雀銀麒麟頭上何所有翠微㔩葉垂鬢脣背後何所見珠壓腰衱穩稱身就中雲幕椒房親賜名大國虢與秦紫駞之峯出翠釡水精之盤行素鱗犀筯厭飫久未下鸞刀縷切空紛綸黃門飛鞚不動塵御厨絡繹送八珍簫鼓哀吟感鬼神賓從雜遝實要津後来鞍馬何逡巡當軒下馬入錦茵楊花雪落覆白蘋青鳥飛去銜紅巾炙手可熱勢絶倫慎莫近前丞相嗔","id":59871,"chapter":"卷二十七","chapternum":27,"title":"麗人行","titledesc":"","collection":"","collectiondesc":"","poemindex":17},{"author":"杜甫","charstyle":"古體詩","content":"樂遊古園崒森爽煙緜碧草萋萋長公子華筵勢最髙秦川對酒平如掌長生木瓢示真率更調鞍馬狂歡賞青春波浪芙蓉園白日雷霆夾城仗閶闔晴開詄蕩蕩曲江翠幕排銀牓拂水低徊舞袖翻緣雲清切歌聲上却憶年年人醉時只今未醉已先悲數莖白髮𨚗抛得百罰深盃亦不辭聖朝亦知賤士醜一物自荷皇天慈此身飲罷無歸處獨立蒼茫自詠詩","id":59872,"chapter":"卷二十七","chapternum":27,"title":"樂遊園歌〈晦日賀蘭楊長史筵醉中作〉","titledesc":"","collection":"","collectiondesc":"","poemindex":18},{"author":"杜甫","charstyle":"古體詩","content":"岑參兄弟皆好奇，攜我逺来遊渼陂。\n天地黤慘忽異色，波濤萬頃堆琉璃。\n琉璃漫汗泛舟入，事殊興極憂思集。\n鼉作鯨吞不復知，惡風白浪何嗟及。\n主人錦帆相為開，舟子喜甚無氛埃。\n鳬鷖散亂棹謳發，絲管啁啾空翠來。\n沈竿續蔓深莫測，菱葉荷花靜如拭。\n宛在中流渤澥清，下歸無極終南黑。\n半陂以南純浸山，動影褭窕冲融間。\n船舷暝戛雲際寺，水面月出藍田關。\n此時驪龍亦吐珠，馮夷擊鼓羣龍趨。\n湘妃漢女出歌舞，金支翠旗光有無。\n咫尺但愁雷雨至，蒼茫不曉神靈意。\n少壯幾時奈老何，向來哀樂何其多。\n","id":59873,"chapter":"卷二十七","chapternum":27,"title":"渼陂行","titledesc":"","collection":"","collectiondesc":"","poemindex":19},{"author":"杜甫","charstyle":"古體詩","content":"君不見左輔白沙如白水繚以周牆百餘里龍媒昔是渥洼生汗血今稱獻於此苑中騋牝三千匹豐草青青寒不死食之豪健西域無每嵗攻駒冠邊鄙王有虎臣司苑門入門天廐皆雲屯驌驦一骨獨當御春秋二時歸至尊至尊内外馬盈億伏櫪在坰空大存逸羣絶足信殊傑倜儻權奇難具論纍纍塠阜藏奔突往往坡陁縱超越角壯翻同麋鹿遊浮深簸蕩黿鼉窟泉出巨魚長比人丹砂作尾黄金鱗豈知異物同精氣雖未成龍亦有神","id":59874,"chapter":"卷二十七","chapternum":27,"title":"沙苑行","titledesc":"","collection":"","collectiondesc":"","poemindex":20},{"author":"杜甫","charstyle":"古體詩","content":"鄧公馬癖人共知，初得花騘大宛種。\n夙昔傳聞思一見，牽来左右神皆竦。\n雄姿逸態何崷崪，顧影驕嘶自矜寵。\n隅目青熒夾鏡懸，肉騣碨礧連錢動。\n朝來少試華軒下，未覺千金滿髙價。\n赤汗微生白雪毛，銀鞍却覆香羅帕。\n卿家舊賜公取之，天廐真龍此其亞。\n晝洗須騰涇渭深，晨趨可刷幽并夜。\n吾聞良驥老始成，此馬數年人更驚。\n豈有四蹄疾於鳥，不與八駿俱先鳴。\n時俗造次那得致，雲霧晦冥方降精。\n近聞下詔喧都邑，肻使騏驎地上行。\n","id":59875,"chapter":"卷二十七","chapternum":27,"title":"騘馬行〈太常梁卿勅賜馬也李鄧公愛而有之命甫製詩〉","titledesc":"","collection":"","collectiondesc":"","poemindex":21},{"author":"杜甫","charstyle":"古體詩","content":"堂上不合生，楓樹怪底江。\n山起煙霧聞，君掃却赤縣。\n圗乗興遣畫，滄洲趣畫師。\n亦無數好手，不可遇對此。\n融心神知君，重毫素豈但。\n祁岳與鄭䖍，筆迹逺過楊。\n契丹得非玄，圃裂無乃瀟。\n湘翻悄然坐，我天姥下耳。\n邊已似聞清，猿反思前夜。\n風雨急乃是，蒲城鬼神入。\n元氣淋漓障，猶濕真宰上。\n訴天應泣野，亭春還雜花。\n逺漁翁暝踏，孤舟立滄浪。\n水深青溟濶，欹岸側島秋。\n毫末不見湘，妃鼓瑟時至。\n今斑竹臨江，活劉侯天機。\n精愛畫入骨，髓自有兩兒。\n郎揮灑亦莫，比大兒聰明。\n到能添老樹，巔崖裏小兒。\n心孔開貌得，山僧及童子。\n若耶溪雲門，寺吾獨胡爲。\n在泥滓青鞵，布襪從此始。\n","id":59876,"chapter":"卷二十七","chapternum":27,"title":"奉先劉少府新畫山水障歌","titledesc":"","collection":"","collectiondesc":"","poemindex":22},{"author":"杜甫","charstyle":"古體詩","content":"孟冬十郡良家子，血作陳陶澤中水。\n野曠天清無戰聲，四萬義軍同日死。\n羣胡歸来血洗箭，仍唱胡歌飲都市。\n都人迴面向北啼，日夜更望官軍至。\n","id":59877,"chapter":"卷二十七","chapternum":27,"title":"悲陳陶","titledesc":"","collection":"","collectiondesc":"","poemindex":23},{"author":"杜甫","charstyle":"古體詩","content":"我軍青坂在東門，天寒飲馬太白窟。\n黄頭奚兒日向西，數騎彎弓敢馳突。\n山雪河氷野蕭飋，青是烽煙白人骨。\n焉得附書與我軍，忍待明年莫倉卒。\n","id":59878,"chapter":"卷二十七","chapternum":27,"title":"悲青坂","titledesc":"","collection":"","collectiondesc":"","poemindex":24},{"author":"杜甫","charstyle":"古體詩","content":"少陵野老吞聲哭春日潛行曲江曲江頭宫殿鎖千門細柳新蒲爲誰綠憶昔霓旌下南苑苑中萬物生顔色昭陽殿裏第一人同輦隨君侍君側輦前才人帶弓箭白馬嚼齧黄金勒翻身向天仰射雲一箭正墜雙飛翼明眸皓齒今何在血汚遊魂歸不得清渭東流劒閣深去住彼此無消息人生有情淚沾臆江水江花豈終極黄昏鐵騎塵滿城欲往城南忘南北","id":59879,"chapter":"卷二十七","chapternum":27,"title":"哀江頭","titledesc":"","collection":"","collectiondesc":"","poemindex":25},{"author":"杜甫","charstyle":"古體詩","content":"長安城頭頭白烏，夜飛延秋門上呼。\n又向人家啄大屋，屋底達官走避胡。\n金鞭斷折九馬死，骨肉不待同馳驅。\n腰下寳玦青珊瑚，可憐王孫泣路隅。\n問之不肻道姓名，但道困苦乞為奴。\n已經百日竄荆棘，身上無有完肌膚。\n髙帝子孫盡隆準，龍種自與常人殊。\n豺狼在邑龍在野，王孫善保千金軀。\n不敢長語臨交衢，且為王孫立斯須。\n昨夜東風吹血腥，東来槖駞滿舊都。\n朔方健兒好身手，昔何勇鋭今何愚。\n竊聞天子已傳位，聖徳北服南單于。\n花門𠢐面請雪，恥慎勿出口他人。\n狙哀哉王孫慎勿，疎五陵佳氣無時。\n","id":59880,"chapter":"卷二十七","chapternum":27,"title":"哀王孫","titledesc":"","collection":"","collectiondesc":"","poemindex":26},{"author":"杜甫","charstyle":"古體詩","content":"文章有神交有道，端復得之名譽早。\n愛客滿堂盡豪翰，開筵上日思芳草。\n安得健步移逺梅，亂挿繁花向晴昊。\n千里猶殘舊氷雪，百壺且試開懷抱。\n垂老惡聞戰鼓悲，急觴為緩憂心\ud84b。\n\uddec少年努力縱談，笑看我形容已枯。\n槁坐中薛華善醉，歌歌辭自作風格。\n老近来海内為長，句汝與山東李白。\n好何劉沈謝力未，工才兼鮑昭愁絶。\n倒諸生頗盡新知，樂萬事終傷不自。\n保氣酣日落西風，來願吹野水添金。\n盃如澠之酒常快，意亦知窮愁安在。\n哉忽憶雨時秋井，塌古人白骨生青。\n苔如何不飲令心，","id":59881,"chapter":"卷二十七","chapternum":27,"title":"蘇端薛復筵簡薛華醉歌","titledesc":"","collection":"","collectiondesc":"","poemindex":27},{"author":"杜甫","charstyle":"古體詩","content":"偪仄何偪仄我居巷南子巷北可恨隣里間十日不一見顔色自從官馬送還官行路難行澁如棘我貧無乗非無足昔者相過今不得實不是愛微軀又非關足無力徒歩翻愁官長怒此心炯炯君應識曉來急雨春風顛睡美不聞鐘鼓傳東家蹇驢許借我泥滑不敢騎朝天已令請急㑹通籍男兒性命絶可憐焉能終日心拳拳憶君誦詩神凛然辛夷始花亦已落况我與子非壯年街頭酒價常苦貴方外酒徒稀醉眠速宜相就飲一斗恰有三百青銅錢","id":59882,"chapter":"卷二十七","chapternum":27,"title":"偪仄行贈畢曜","titledesc":"","collection":"","collectiondesc":"","poemindex":28},{"author":"杜甫","charstyle":"古體詩","content":"中興諸將收山東，捷書夜報清晝同。\n河廣傳聞一葦過，冠危命在破竹中。\n秖殘鄴城不日得，獨任朔方無限功。\n京師皆騎汗血馬，回紇餵肉蒲萄宫。\n已喜皇威清海岱，常思仙仗過崆峒。\n三年笛裏闗山月，萬國兵前草木風。\n成王功大心轉小，郭相謀深古來少。\n司徒清鑒懸明鏡，尚書氣與秋天杳。\n二三豪俊為時出，整頓乾坤濟時了。\n東走無復憶鱸魚，南飛覺有安巢鳥。\n青春復隨冠冕入，紫禁正耐煙花繞。\n鶴禁通宵鳳輦備，雞鳴問寢龍樓曉。\n攀龍附鳳勢莫當，天下盡化爲侯王。\n汝等豈知䝉帝力，時來不得誇身强。\n關中既留蕭丞相，幕下復用張子房。\n張公一生江海客，身長九尺鬚眉蒼。\n徴起適遇風雲㑹，扶顛始知籌筞良。\n青袍白馬更何有，後漢今周喜再昌。\n寸地尺天皆入貢，奇祥異瑞爭来送。\n不知何國致白環，復道諸山得銀甕。\n隠士休歌紫芝曲，詞人解撰河清頌。\n田家望望惜雨乾，布穀處處催春種。\n淇上健兒歸莫嬾，城南思婦愁多夢。\n安得壯士挽天河，淨洗甲兵長不用〈按箋曰洗兵馬刺肅宗也此言殊不然盖此詩係恢復而作此時肅宗未見失子道安得探其後事而預為譏刺之語乎〉。\n","id":59883,"chapter":"卷二十七","chapternum":27,"title":"洗兵馬","titledesc":"","collection":"","collectiondesc":"","poemindex":29},{"author":"杜甫","charstyle":"古體詩","content":"麟角鳳觜世莫識，煎膠續弦奇自見。\n尚看王生抱此懐，在於甫也何由羨。\n且遇王生慰疇昔，素知賤子甘貧賤。\n酷見凍餒不足恥，多病沈年苦無健。\n王生怪我顔色惡，答云伏枕艱難徧。\n瘧癘三秋孰可忍，寒熱百日相交戰。\n頭白眼暗坐有胝，肉黃皮皺命如綫。\n惟生哀我未平復，爲我力致美肴饍。\n遣人向市賖香粳，喚婦出房親自饌。\n長安冬葅酸且綠，金城土酥靜如練。\n兼求畜豕且割鮮，密沽斗酒諧終宴。\n故人情義晩誰似，令我手脚輕欲旋。\n老馬爲駒信不虗，當時得意况深眷。\n但使殘年飽喫飯，只願無事常相見。\n","id":59884,"chapter":"卷二十七","chapternum":27,"title":"病後遇王倚飲贈歌","titledesc":"","collection":"","collectiondesc":"","poemindex":30},{"author":"杜甫","charstyle":"古體詩","content":"疾風吹塵暗河縣，行子隔手不相見。\n湖城城南一開眼，駐馬偶識雲卿面。\n向非劉顥為地主，嬾迴鞭轡成髙宴。\n劉侯歎我攜客来，置酒張燈促華饌。\n且將欵曲終今夕，休語艱難尚酣戰。\n照室紅爐促曙光，縈窗素月垂文練。\n天開地裂長安陌，寒盡春生洛陽殿。\n豈知驅車復同軌，可惜刻漏隨更箭。\n人生㑹合不可常，庭樹雞鳴淚如綫。\n","id":59885,"chapter":"卷二十七","chapternum":27,"title":"湖城東遇孟雲卿復歸劉顥宅宿宴飲散因爲醉歌","titledesc":"","collection":"","collectiondesc":"","poemindex":31},{"author":"杜甫","charstyle":"古體詩","content":"姜侯設鱠當嚴冬昨日今日皆天風河凍未漁不易得鑿氷恐侵河伯宫饔人受魚鮫人手洗魚磨刀魚眼紅無聲細下飛碎雪有骨已刴觜春葱偏勸腹腴愧年少軟炊香飯緣老翁落碪何曾白紙濕放筯未覺金盤空新歡便飽姜侯徳清觴異味情屢極東歸貪路自覺難欲别上馬身無力可憐爲人好心事於我見子真顔色不恨我衰子貴時悵望且爲今相憶","id":59886,"chapter":"卷二十七","chapternum":27,"title":"閿鄉姜七少府設鱠戲贈長歌","titledesc":"","collection":"","collectiondesc":"","poemindex":32},{"author":"杜甫","charstyle":"古體詩","content":"東郊瘦馬使我傷骨骼硉兀如堵墻絆之欲動轉欹側此豈有意仍騰驤細看六印帶官字衆道三軍遺路㫄皮乾剝落雜泥滓毛暗蕭條連雪霜去嵗奔波逐餘冦驊騮不慣不得將士卒多騎内廐馬惆悵恐是病乗黄當時歴塊誤一蹶委棄非汝能周防見人慘澹若哀訴失主錯莫無晶光天寒逺放雁爲伴日暮不收烏啄瘡誰家且養願終惠更試明年春草長","id":59887,"chapter":"卷二十七","chapternum":27,"title":"瘦馬行","titledesc":"","collection":"","collectiondesc":"","poemindex":33},{"author":"杜甫","charstyle":"古體詩","content":"有客有客字子美白頭亂髮垂過耳嵗拾橡栗隨狙公天寒日暮山谷裏中原無書歸不得手脚凍皴皮肉死嗚呼一歌兮歌已哀悲風爲我從天來","id":59888,"chapter":"卷二十七","chapternum":27,"title":"乾元中寓居同谷縣作歌七首","titledesc":"","collection":"","collectiondesc":"","poemindex":34},{"author":"杜甫","charstyle":"古體詩","content":"長鑱長鑱白木柄我生託子以為命黃精無苗山雪盛短衣數挽不掩脛此時與子空歸來男呻女吟四壁靜嗚呼二歌兮歌始放鄰里為我色惆悵","id":59889,"chapter":"卷二十七","chapternum":27,"title":"乾元中寓居同谷縣作歌七首","titledesc":"","collection":"","collectiondesc":"","poemindex":35},{"author":"杜甫","charstyle":"古體詩","content":"有弟有弟在逺方三人各瘦何人强生别展轉不相見沙塵暗天道路長東飛鴐鵞後鶖鶬安得送我置汝㫄嗚呼三歌兮歌三發汝歸何處收兄骨","id":59890,"chapter":"卷二十七","chapternum":27,"title":"乾元中寓居同谷縣作歌七首","titledesc":"","collection":"","collectiondesc":"","poemindex":36},{"author":"杜甫","charstyle":"古體詩","content":"有妹有妹在鍾離良人早歿諸孤癡長淮浪髙蛟龍怒十年不見來何時扁舟欲往箭滿眼杳杳南國多旌旗嗚呼四歌兮歌四奏林猿爲我啼清晝","id":59891,"chapter":"卷二十七","chapternum":27,"title":"乾元中寓居同谷縣作歌七首","titledesc":"","collection":"","collectiondesc":"","poemindex":37},{"author":"杜甫","charstyle":"古體詩","content":"四山多風溪水急寒雨颯颯枯樹濕黄蒿古城雲不開白狐跳梁黄狐立我生何為在窮谷中夜起坐萬感集嗚呼五歌兮歌正長魂招不来歸故鄉","id":59892,"chapter":"卷二十七","chapternum":27,"title":"乾元中寓居同谷縣作歌七首","titledesc":"","collection":"","collectiondesc":"","poemindex":38},{"author":"杜甫","charstyle":"古體詩","content":"南有龍兮在山湫古木巃嵸枝相樛木葉黃落龍正蟄蝮虵東來水上遊我行怪此安敢出拔劍欲斬且復休嗚呼六歌兮歌思遲溪壑為我迴春姿","id":59893,"chapter":"卷二十七","chapternum":27,"title":"乾元中寓居同谷縣作歌七首","titledesc":"","collection":"","collectiondesc":"","poemindex":39},{"author":"杜甫","charstyle":"古體詩","content":"男兒生不成名身已老三年饑走荒山道長安卿相多少年富貴應須致身早山中儒生舊相識但話宿昔傷懷抱嗚呼七歌兮悄終曲仰視皇天白日速","id":59894,"chapter":"卷二十七","chapternum":27,"title":"乾元中寓居同谷縣作歌七首","titledesc":"","collection":"","collectiondesc":"","poemindex":40},{"author":"杜甫","charstyle":"古體詩","content":"君不見益州城西門陌上石笋雙髙蹲古來相傳是海眼苔蘚蝕盡波濤痕雨多往往得瑟瑟此事恍惚難明論恐是昔時卿相墓立石為表今仍存惜哉俗態好䝉蔽亦如小臣媚至尊政化錯迕失大體坐看傾危受厚恩嗟爾石笋擅虗名後來未識猶駿奔安得壯士擲天外使人不疑見本根","id":59895,"chapter":"卷二十七","chapternum":27,"title":"石笋行","titledesc":"","collection":"","collectiondesc":"","poemindex":41},{"author":"杜甫","charstyle":"古體詩","content":"君不見秦時蜀太守刻石立作三犀牛自古雖有厭勝法天生江水向東流蜀人矜誇一千載泛溢不近張儀樓今年灌口損戸口此事或恐為神羞終藉隄防出衆力髙擁木石當清秋先王作法皆正道詭怪何得參人謀嗟爾三犀不經濟缺訛只與長川逝但見元氣常調和自免洪濤恣凋瘵安得壯士提天綱再平水土犀奔茫","id":59896,"chapter":"卷二十七","chapternum":27,"title":"石犀行","titledesc":"","collection":"","collectiondesc":"","poemindex":42},{"author":"杜甫","charstyle":"古體詩","content":"君不見昔日蜀天子化作杜䳌似老烏寄巢生子不自啄羣鳥至今與哺雛雖同君臣有舊禮骨肉滿眼身羇孤業工竄伏深樹裏四月五月偏號呼其聲哀痛口流血所訴何事常區區爾豈摧殘始發憤羞帶羽翮傷形愚蒼天變化誰料得萬事反覆何所無萬事反覆何所無豈憶當殿羣臣趨","id":59897,"chapter":"卷二十七","chapternum":27,"title":"杜䳌行","titledesc":"","collection":"","collectiondesc":"","poemindex":43},{"author":"杜甫","charstyle":"古體詩","content":"韋侯别我有所適，知我憐君畫無敵。\n戲拈秃筆掃驊騮，歘見騏驎出東壁。\n一匹齕草一匹嘶，坐看千里當霜蹄。\n時危安得真致此，與人同生亦同死。\n","id":59898,"chapter":"卷二十七","chapternum":27,"title":"題壁畫馬歌","titledesc":"","collection":"","collectiondesc":"","poemindex":44},{"author":"杜甫","charstyle":"古體詩","content":"十日畫一水五日畫一石能事不受相促迫王宰始肯留真跡壯哉崑崙方壺圗挂君髙堂之素壁巴陵洞庭日本東赤岸水與銀河通中有雲氣随飛龍舟人漁子入浦溆山木盡亞洪濤風尤工逺勢古莫比咫尺應須論萬里焉得并州快剪刀剪取吴松半江水","id":59899,"chapter":"卷二十七","chapternum":27,"title":"戲題畫山水圖歌","titledesc":"","collection":"","collectiondesc":"","poemindex":45},{"author":"杜甫","charstyle":"古體詩","content":"老夫清晨梳白頭，玄都道士來相訪。\n握髮呼兒延入戸，手提新畫青松障。\n障子松林靜杳㝠，憑軒忽若無丹青。\n陰崖却承霜雪幹，偃盖反走虬龍形。\n老夫平生好奇古，對此興與精靈聚。\n已知仙客意相親，更覺良工心獨苦。\n松下丈人巾屨同，偶坐似是商山翁。\n悵望聊歌紫芝曲，時危慘澹來悲風。\n","id":59900,"chapter":"卷二十七","chapternum":27,"title":"題李尊師松樹障子歌","titledesc":"","collection":"","collectiondesc":"","poemindex":46},{"author":"杜甫","charstyle":"古體詩","content":"天下幾人畫古松，畢宏已老韋偃少。\n絶筆長風起纖末，滿堂動色嗟神妙。\n兩株慘裂苔蘚皮，屈鐵交錯迴髙枝。\n白摧朽骨龍虎死，黑入太陰雷雨垂。\n松根胡僧憩寂寞，龎眉皓首無住著。\n偏袒右肩露雙脚，葉裏松子僧前落。\n韋侯韋侯數相見，我有一疋好東絹。\n重之不減錦繡段，已令拂拭光凌亂。\n請公放筆爲直幹，","id":59901,"chapter":"卷二十七","chapternum":27,"title":"戲爲雙松圗歌","titledesc":"","collection":"","collectiondesc":"","poemindex":47},{"author":"杜甫","charstyle":"古體詩","content":"赤縣官曹擁材傑軟裘快馬當氷雪長安苦寒誰獨悲杜陵野老骨欲折南山豆苗早荒穢青門𤓰地新凍裂鄉里兒童項領成朝廷故舊禮數絶自然棄擲與時異況乃疎頑臨事拙饑卧動即向一旬弊裘何啻聨百結君不見空墻日色晚此老無聲淚垂血","id":59902,"chapter":"卷二十七","chapternum":27,"title":"投簡成華兩縣諸子","titledesc":"","collection":"","collectiondesc":"","poemindex":48},{"author":"杜甫","charstyle":"古體詩","content":"憶年十五心尚孩，健如黃犢走復來。\n庭前八月梨棗熟，一日上樹能千迴。\n即今倐忽已五十，坐卧只多少行立。\n強將笑語供主人，悲見生涯百憂集。\n入門依舊四壁空，老妻覩我顔色同。\n癡兒未知父子禮，叫怒索飯啼門東〈漫叟詩話庖厨之門在東故曰啼門東〉。\n","id":59903,"chapter":"卷二十七","chapternum":27,"title":"百憂集行","titledesc":"","collection":"","collectiondesc":"","poemindex":49},{"author":"杜甫","charstyle":"古體詩","content":"成都猛將有花卿，學語小兒知姓名。\n用如快鶻風火生，見賊唯多身始輕。\n綿州副使著柘黃，我卿掃除即日平。\n子章髑髏血糢糊，手提擲還崔大夫。\n李侯重有此節度，人道我卿絶世無。\n旣稱絶世無天子，何不喚取守京都。\n","id":59904,"chapter":"卷二十七","chapternum":27,"title":"戲作花卿歌","titledesc":"","collection":"","collectiondesc":"","poemindex":50},{"author":"杜甫","charstyle":"古體詩","content":"竇侍御驥之，子鳳之雛年。\n未三十忠義，俱骨鯁絶代。\n無炯如一段，清氷出萬壑。\n置在迎風寒，露之玉壺蔗。\n漿歸厨金盌，凍洗滌煩熱。\n足以寧君軀，政用疎通合。\n典則戚聨豪，貴躭文儒兵。\n革未息人未，蘇天子亦念。\n西南隅吐蕃，憑陵氣頗麤。\n竇氏檢察應，時須運糧繩。\n橋壯士喜斬，木火井窮猿。\n呼八州刺史，思一戰三城。\n守邊却可圗，此行入奏計。\n未小密奉聖，㫖恩宜殊繡。\n衣春當霄漢，立綵服日向。\n庭幃趨省郎，京尹必俯拾。\n江花未落還，成都江花未。\n落還成都肯，訪浣花老翁。\n無為君酤酒，滿眼酤與奴。\n白飯馬青芻，","id":59905,"chapter":"卷二十七","chapternum":27,"title":"入奏行","titledesc":"","collection":"","collectiondesc":"","poemindex":51},{"author":"杜甫","charstyle":"古體詩","content":"倚江柟樹草堂前，故老相傳二百年。\n誅茅卜居總為此，五月髣髴聞寒蟬。\n東南飄風動地至，江翻石走流雲氣。\n幹排雷雨猶力爭，根斷泉源豈天意。\n滄波老樹性所愛，浦上童童一青盖。\n野客頻留懼雪霜，行人不過聴竽籟。\n虎倒龍顛委榛棘，淚痕血㸃垂胸臆。\n我有新詩何處吟，草堂自此無顔色。\n","id":59906,"chapter":"卷二十七","chapternum":27,"title":"柟樹為風雨所拔歎","titledesc":"","collection":"","collectiondesc":"","poemindex":52},{"author":"杜甫","charstyle":"古體詩","content":"八月秋髙風怒號卷我屋上三重茅茅飛度江灑江郊髙者掛罥長林梢下者飄轉沉塘㘭南村羣童欺我老無力忍能對面為盜賊公然抱茅入竹去脣焦口燥呼不得歸來倚杖自嘆息俄頃風定雲墨色秋天漠漠向昏黑布衾多年冷似鐵驕兒惡卧踏裏裂床床屋漏無乾處雨脚如麻未斷絶自經䘮亂少睡眠長夜沾濕何由徹安得廣厦千萬間大庇天下寒士俱歡顔風雨不動安如山嗚呼何時眼前突兀見此屋吾廬獨破受凍死亦足","id":59907,"chapter":"卷二十七","chapternum":27,"title":"茅屋為秋風所破歌","titledesc":"","collection":"","collectiondesc":"","poemindex":53},{"author":"杜甫","charstyle":"古體詩","content":"天邊老人歸未得，日暮東臨大江哭。\n隴右河源不種田，胡騎羌兵入巴蜀。\n洪濤滔天風拔木，前飛秃鶖後鴻鵠。\n九度附書向洛陽，十年骨肉無消息。\n","id":59908,"chapter":"卷二十七","chapternum":27,"title":"天邊行","titledesc":"","collection":"","collectiondesc":"","poemindex":54},{"author":"杜甫","charstyle":"古體詩","content":"大麥乾枯小麥黄，婦女行泣夫走蔵。\n東至集壁西梁洋，問誰腰鎌胡與羌。\n豈無蜀兵三千人，部領辛苦江山長。\n安得如鳥有羽翅，託身白雲還故鄉。\n","id":59909,"chapter":"卷二十七","chapternum":27,"title":"大麥行","titledesc":"","collection":"","collectiondesc":"","poemindex":55},{"author":"杜甫","charstyle":"古體詩","content":"綿州江水之東津魴魚鱍鱍色勝銀漁人漾舟沈大網截江一擁數百鱗衆魚常才盡却棄赤鯉騰出如有神潛龍無聲老蛟怒迴風颯颯吹沙塵饔子左右揮霜刀鱠飛金盤白雪髙徐州秃尾不足憶漢陰槎頭逺遁逃魴魚肥美知第一既飽歡娱亦蕭瑟君不見朝來割素鬐咫尺波濤永相失","id":59910,"chapter":"卷二十七","chapternum":27,"title":"觀打魚歌","titledesc":"","collection":"","collectiondesc":"","poemindex":56},{"author":"杜甫","charstyle":"古體詩","content":"蒼江漁子清晨集，設網提綱萬魚急。\n能者操舟疾若風，撐突波濤挺叉入。\n小魚脱漏不可紀，半死半生猶戢戢。\n大魚傷損皆垂頭，屈强泥沙有時立。\n東津觀魚已再來，主人罷鱠還傾盃。\n日暮蛟龍改窟穴，山根鱣鮪隨雲雷。\n干戈兵革鬭未止，鳳凰麒麟安在哉。\n吾徒胡為縱此樂，暴殄天物聖所哀。\n","id":59911,"chapter":"卷二十七","chapternum":27,"title":"又觀打魚","titledesc":"","collection":"","collectiondesc":"","poemindex":57},{"author":"杜甫","charstyle":"古體詩","content":"綿州州府何磊落，顯慶年中越王作。\n孤城西北起髙樓，碧瓦朱甍照城郭。\n樓下長江百丈清，山頭落日半輪明。\n君王舊跡今人賞，轉見千秋萬古情。\n","id":59912,"chapter":"卷二十七","chapternum":27,"title":"越王樓歌","titledesc":"","collection":"","collectiondesc":"","poemindex":58},{"author":"杜甫","charstyle":"古體詩","content":"我行入東川，十步一迴首。\n成都亂罷氣，蕭颯浣花草。\n堂亦何有梓，中豪傑大者。\n誰本州從事，知名久把臂。\n開樽飲我酒，酒酣擊劒蛟。\n龍吼烏帽拂，塵青螺粟紫。\n衣將炙緋衣，走銅盤燒蠟。\n光吐日夜如，何其初促膝。\n黄昏始扣主，人門誰謂俄。\n頃膠在漆萬，事盡付形骸。\n外百年未見，歡娱畢神傾。\n意豁真佳士，久客多憂今。\n愈疾髙視乾，坤又可愁一。\n軀交態同悠，悠埀老遇君。\n未恨晩似君，須向古人求。\n","id":59913,"chapter":"卷二十七","chapternum":27,"title":"相從歌贈嚴二别駕","titledesc":"","collection":"","collectiondesc":"","poemindex":59},{"author":"杜甫","charstyle":"古體詩","content":"山行落日下絶壁，西望千山萬山赤。\n樹枝有鳥亂鳴時，暝色無人獨歸客。\n馬驚不憂深谷墜，草動只怕長弓射。\n安得更似開元中，道路即今多擁隔。\n","id":59914,"chapter":"卷二十七","chapternum":27,"title":"光禄坂行","titledesc":"","collection":"","collectiondesc":"","poemindex":60}]