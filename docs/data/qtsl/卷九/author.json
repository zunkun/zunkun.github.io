{
	"張九齡": {
		"author": "張九齡",
		"authordesc": "九齡字子壽韶州曲江人幼聰敏善屬文登進士第拜校書郎明皇在東宫舉天下文藻之士親加策問九齡對筞髙第開元中遷中書舍人後出為洪州都督徙桂州充嶺南按察使召入累遷中書令知政事密有陳奏多見納用宰執毎薦引公卿上必問風度得如九齡否坐引周子諒左遷荆州大都督府長史請歸拜墓卒諡文獻九齡為中書令時天長節百寮上壽多獻珍異唯九齡進金鏡錄五卷言前古興廢之道上賞異之\n張說評云九齡之文如輕縑素練實濟時用微窘邊幅"
	},
	"孫逖": {
		"author": "孫逖",
		"authordesc": "逖博州武水人文思敏速崔日用定為忘年交應舉授山陰尉累轉黄門侍郎李暠出鎮太原辟為從事後入為集賢修撰拜中書舍人掌誥八年制勅所出為時歎服以疾求散秩改左庶子轉詹事終刑部侍郎諡曰文\n紀事云顔魯公序其文曰逖年十五崔公日用試土火爐賦援翰立成甫冠三擅甲科吏侍王丘試竹簾賦降階約拜待以殊禮其典誥也宰相張九齡掎摭疵瑕沈吟久之不能易一字公除庶子苑咸草詔曰西掖掌綸朝推無對張說命二子施伯仲之禮江夏李邕自陳州入計繕録其集詣公託知已之分可謂人文之宗師國風之哲匠也"
	},
	"王翰": {
		"author": "王翰",
		"authordesc": "翰字子羽晉陽人少豪邁恃才及進士第然喜蒱酒張嘉貞張說為本州長史厚遇之舉直言極諫調昌樂尉後為駕部貟外郎坐事貶道州司馬張說評云王翰之文如瓊杯玉斚雖爛然可珍而多有玷闕"
	},
	"李乂": {
		"author": "李乂",
		"authordesc": "乂趙州房子人舉進士景龍中累遷中書舍人景雲初遷吏部侍郎尋轉黄門侍郎開元初為紫微侍郎俄拜刑部尚書又本名尚真少與兄尚一尚貞俱以文章見稱後兄弟同為一集號曰李氏華蕚集\n紀事云與蘇頲對掌綸誥明皇曰前有味道嶠朕今有頲又皆號蘇李"
	},
	"樓頴": {
		"author": "樓頴",
		"authordesc": "頴天寶中進士作國秀集序"
	}
}