[{"author":"孟郊","charstyle":"古體詩","id":62024,"chapter":"卷五十","chapternum":50,"title":"列女操","titledesc":"","content":"梧桐相待老鴛鴦㑹雙死貞婦貴狥夫捨生亦如此波瀾誓不起妾心井中水","collection":"","collectiondesc":"","poemindex":1},{"author":"孟郊","charstyle":"古體詩","id":62025,"chapter":"卷五十","chapternum":50,"title":"灞上輕薄行","titledesc":"","content":"長安無緩步況值天景莫相逢灞滻間親戚不相顧自歎方拙身忽隨輕薄倫常恐失所避化為車轍塵此中生白髮疾走亦未歇","collection":"","collectiondesc":"","poemindex":2},{"author":"孟郊","charstyle":"古體詩","id":62026,"chapter":"卷五十","chapternum":50,"title":"長安羈旅行","titledesc":"","content":"十日一理髮每梳飛旅塵三旬九過飲每食唯舊貧萬物皆及時獨余不覺春失名誰肯訪得意爭相親直木有恬翼靜流無躁鱗始知喧競塲莫處君子身野策藤竹輕山蔬薇蕨新潛歌歸去來事外風景真","collection":"","collectiondesc":"","poemindex":3},{"author":"孟郊","charstyle":"古體詩","id":62027,"chapter":"卷五十","chapternum":50,"title":"長安道","titledesc":"","content":"胡風激秦樹賤子風中泣家家朱門開得見不可入長安十二衢投樹鳥亦急髙閣何人家笙簧正喧吸","collection":"","collectiondesc":"","poemindex":4},{"author":"孟郊","charstyle":"古體詩","id":62028,"chapter":"卷五十","chapternum":50,"title":"送遠吟","titledesc":"","content":"河水昏復晨河邉相送頻離杯有淚飲别栁無枝春一笑忽然斂萬愁俄巳新東波與西日不惜遠行人","collection":"","collectiondesc":"","poemindex":5},{"author":"孟郊","charstyle":"古體詩","id":62029,"chapter":"卷五十","chapternum":50,"title":"古薄命妾","titledesc":"","content":"不惜十指絃為君千萬彈常恐新聲至坐使故聲殘棄置今日悲即是昨日歡將新變故易持故為新難青山有蘼蕪淚葉長不乾空令後代人采掇幽思攢","collection":"","collectiondesc":"","poemindex":6},{"author":"孟郊","charstyle":"古體詩","id":62030,"chapter":"卷五十","chapternum":50,"title":"古樂府雜怨","titledesc":"","content":"憶人莫至悲至悲空自衰寄人莫剪衣剪衣未必歸朝為雙蔕花暮為四散飛花落却繞樹遊子不顧期","collection":"","collectiondesc":"","poemindex":7},{"author":"孟郊","charstyle":"古體詩","id":62031,"chapter":"卷五十","chapternum":50,"title":"古樂府雜怨","titledesc":"","content":"夭桃花清晨遊女紅粉新夭桃花薄暮遊女紅粉故樹有百年花人無一定顔花送人老盡人悲花自閒","collection":"","collectiondesc":"","poemindex":8},{"author":"孟郊","charstyle":"古體詩","id":62032,"chapter":"卷五十","chapternum":50,"title":"古樂府雜怨","titledesc":"","content":"貧女鏡不明寒花日少容暗蛩有虛織短線無長縫浪水不可照狂夫不可從浪水多散影狂夫多異蹤持此一生薄空成萬恨濃","collection":"","collectiondesc":"","poemindex":9},{"author":"孟郊","charstyle":"古體詩","id":62033,"chapter":"卷五十","chapternum":50,"title":"靜女吟","titledesc":"","content":"艷女皆妒色靜女獨檢蹤任禮恥任妝嫁徳不嫁容君子易求聘小人難自從此志誰與諒琴絃幽韻重","collection":"","collectiondesc":"","poemindex":10},{"author":"孟郊","charstyle":"古體詩","id":62034,"chapter":"卷五十","chapternum":50,"title":"遊子吟","titledesc":"","content":"慈母手中線遊子身上衣臨行宻宻縫意恐遲遲歸誰言寸草心報得三春暉","collection":"","collectiondesc":"","poemindex":11},{"author":"孟郊","charstyle":"古體詩","id":62035,"chapter":"卷五十","chapternum":50,"title":"古怨","titledesc":"","content":"試妾與君淚兩處滴池水看取芙蓉花今年為誰死","collection":"","collectiondesc":"","poemindex":12},{"author":"孟郊","charstyle":"古體詩","id":62036,"chapter":"卷五十","chapternum":50,"title":"結愛","titledesc":"","content":"心心復心心結愛務在深一度欲離别千迴結衣襟結妾獨守志結君早歸意始知結衣裳不如結心腸坐結行亦結結盡百年月","collection":"","collectiondesc":"","poemindex":13},{"author":"孟郊","charstyle":"古體詩","id":62037,"chapter":"卷五十","chapternum":50,"title":"巫山髙","titledesc":"","content":"見盡數萬里不聞三聲猿但飛蕭蕭雨中有亭亭魂千載楚襄恨遺文宋玉言至今晴明天雲結深閨門","collection":"","collectiondesc":"","poemindex":14},{"author":"孟郊","charstyle":"古體詩","id":62038,"chapter":"卷五十","chapternum":50,"title":"車遙遙","titledesc":"","content":"路喜到江盡江上又通舟舟車兩無阻何處不得遊丈夫四方志女子安可留郎自别日言無令生逺愁旅雁忽呌月斷猿寒啼秋此夕夢君夢君在百城樓寄淚無因波寄恨無因輈願為馭者手與郎迴馬頭","collection":"","collectiondesc":"","poemindex":15},{"author":"孟郊","charstyle":"古體詩","id":62039,"chapter":"卷五十","chapternum":50,"title":"征婦怨","titledesc":"","content":"良人昨日去明月又不圓别時各有淚零落青樓前","collection":"","collectiondesc":"","poemindex":16},{"author":"孟郊","charstyle":"古體詩","id":62040,"chapter":"卷五十","chapternum":50,"title":"征婦怨","titledesc":"","content":"君淚濡羅巾妾淚滿路塵羅巾長在手今得隨妾身路塵如得風得上君車輪","collection":"","collectiondesc":"","poemindex":17},{"author":"孟郊","charstyle":"古體詩","id":62041,"chapter":"卷五十","chapternum":50,"title":"征婦怨","titledesc":"","content":"漁陽千里道近如中門限中門踰有時漁陽長在眼","collection":"","collectiondesc":"","poemindex":18},{"author":"孟郊","charstyle":"古體詩","id":62042,"chapter":"卷五十","chapternum":50,"title":"征婦怨","titledesc":"","content":"生在緑羅下不識漁陽道良人自戍來夜夜夢中到","collection":"","collectiondesc":"","poemindex":19},{"author":"孟郊","charstyle":"古體詩","id":62043,"chapter":"卷五十","chapternum":50,"title":"古别離","titledesc":"","content":"欲别牽郎衣郎今到何處不恨歸來遲莫向臨邛去","collection":"","collectiondesc":"","poemindex":20},{"author":"孟郊","charstyle":"古體詩","id":62044,"chapter":"卷五十","chapternum":50,"title":"織女辭","titledesc":"","content":"夫是田中郎妾是田中女當年嫁得君為君秉機杼筋力日已疲不息牕下機如何織紈素自著藍縷衣官家牓村路更索栽桑樹","collection":"","collectiondesc":"","poemindex":21},{"author":"孟郊","charstyle":"古體詩","id":62045,"chapter":"卷五十","chapternum":50,"title":"古意","titledesc":"","content":"蕩子守邉戍佳人莫相從去來年月多苦愁改形容上山復下山踏草成古蹤徒言采蘼蕪十度一不逢鑒獨是明月識志唯寒松井桃始開花一見悲萬重人顔不再春桃色有再濃指氣入空房無憀乍從容啟帖理針線非獨學裁縫手持未染綵繡為白芙蓉芙蓉無染汚將以表心素欲寄未歸人當春無信去無信反増愁愁心縁隴頭願君如隴水氷鏡水還流宛宛青絲線纎纎白玉鈎玉鈎不虧缺青絲無斷絶迴還勝雙手解盡心中結","collection":"","collectiondesc":"","poemindex":22},{"author":"孟郊","charstyle":"古體詩","id":62046,"chapter":"卷五十","chapternum":50,"title":"折楊栁","titledesc":"","content":"楊栁多短枝短枝多别離贈遠屢攀折柔條安得垂青春有定節離别無定時但恐人别促不怨來遲遲莫言短枝條中有長相思朱顔與緑楊併在别離期","collection":"","collectiondesc":"","poemindex":23},{"author":"孟郊","charstyle":"古體詩","id":62047,"chapter":"卷五十","chapternum":50,"title":"古怨别","titledesc":"","content":"颯颯秋風生愁人怨離别含情兩相向欲語氣先咽心曲千萬端悲來却難説别後唯所思天涯共明月","collection":"","collectiondesc":"","poemindex":24},{"author":"孟郊","charstyle":"古體詩","id":62048,"chapter":"卷五十","chapternum":50,"title":"古别曲","titledesc":"","content":"山川古今路縱横無斷絶來徃天地間人皆有離别行衣未束帶中腸已先結不用看鏡中自知生白髮欲陳去留意聲向言前咽愁結填心胷茫茫若為説荒郊烟莽蒼曠野風淒切處處得相隨人那不如月","collection":"","collectiondesc":"","poemindex":25},{"author":"孟郊","charstyle":"古體詩","id":62049,"chapter":"卷五十","chapternum":50,"title":"戲贈陸大夫十二丈","titledesc":"","content":"蓮子不可得荷花生水中猶勝道傍栁無事蕩春風","collection":"","collectiondesc":"","poemindex":26},{"author":"孟郊","charstyle":"古體詩","id":62050,"chapter":"卷五十","chapternum":50,"title":"戲贈陸大夫十二丈","titledesc":"","content":"淥萍與荷葉同此一水中風吹荷葉在淥萍西復東","collection":"","collectiondesc":"","poemindex":27},{"author":"孟郊","charstyle":"古體詩","id":62051,"chapter":"卷五十","chapternum":50,"title":"戲贈陸大夫十二丈","titledesc":"","content":"蓮葉未開時苦心終日卷春水徒蕩漾荷花未開展","collection":"","collectiondesc":"","poemindex":28},{"author":"孟郊","charstyle":"古體詩","id":62052,"chapter":"卷五十","chapternum":50,"title":"勸善吟〈醉㑹中贈郭行餘〉","titledesc":"","content":"瘦郭有志氣相哀老龍鍾勸我少吟詩俗窄難爾容一口百味别況在醉㑹中四座正當喧片言何由通顧余昧時調居止多疎慵見書眼始開聞樂耳不聰視聴互相隔一身且莫同天疾難自醫詩癖將何攻見君如見書語善千萬重自悲咄咄感變作煩惱翁煩惱不可欺古劍澀亦雄知君方少年少年懷古風藏書挂屋脊不借與凡聾我願拜少年師之學崇崇從他笑為矯矯善亦可宗","collection":"","collectiondesc":"","poemindex":29},{"author":"孟郊","charstyle":"古體詩","id":62053,"chapter":"卷五十","chapternum":50,"title":"審交","titledesc":"","content":"種樹須擇地惡土變木根結交若失人中道生謗言君子芳桂性春榮冬更繁小人槿花心朝在夕不存莫躡冬氷堅中有潛浪翻唯當金石交可以賢達論","collection":"","collectiondesc":"","poemindex":30},{"author":"孟郊","charstyle":"古體詩","id":62054,"chapter":"卷五十","chapternum":50,"title":"怨别","titledesc":"","content":"一别一迴老志士白髮早在富易為容居貧難自好沈憂損性靈服藥亦枯槁秋風遊子衣落日行遠道君問去何之賤身難自保","collection":"","collectiondesc":"","poemindex":31},{"author":"孟郊","charstyle":"古體詩","id":62055,"chapter":"卷五十","chapternum":50,"title":"百憂","titledesc":"","content":"萱草女兒花不解壯士憂壯士心是劍為君射斗牛朝思除國讎莫思除國讐計盡山河畫意窮草木籌智士日千慮愚夫唯四愁何必在波濤然後驚沈浮伯倫心不醉四皓迹難留出處各有時衆議徒啾啾","collection":"","collectiondesc":"","poemindex":32},{"author":"孟郊","charstyle":"古體詩","id":62056,"chapter":"卷五十","chapternum":50,"title":"獨愁","titledesc":"","content":"前日遠别離昨日生白髮欲知萬里情曉卧半牀月常恐百蟲鳴使我芳草歇","collection":"","collectiondesc":"","poemindex":33},{"author":"孟郊","charstyle":"古體詩","id":62057,"chapter":"卷五十","chapternum":50,"title":"勸學","titledesc":"","content":"擊石乃有火不擊元無烟人學始知道不學非自然萬事須已運他得非我賢青春須早為豈能長少年","collection":"","collectiondesc":"","poemindex":34},{"author":"孟郊","charstyle":"古體詩","id":62058,"chapter":"卷五十","chapternum":50,"title":"長安早春","titledesc":"","content":"旭日朱樓光東風不驚塵公子醉未起美人爭探春探春不為桑探春不為麥日日出西園祗望花栁色乃知田家春不入五侯宅","collection":"","collectiondesc":"","poemindex":35},{"author":"孟郊","charstyle":"古體詩","id":62059,"chapter":"卷五十","chapternum":50,"title":"感興","titledesc":"","content":"拔心草不死去根栁亦榮獨有失意人恍然無力行昔為連理枝今為斷絃聲連理時所重斷絃今所輕吾欲進孤舟三峽水不平吾欲載車馬太行路崢嶸萬物根一氣如何互相傾","collection":"","collectiondesc":"","poemindex":36},{"author":"孟郊","charstyle":"古體詩","id":62060,"chapter":"卷五十","chapternum":50,"title":"感懐","titledesc":"","content":"秋氣悲萬物驚風振長道登髙有所思寒雨傷百草平生有親愛零落不相保五情今已傷安得自能老","collection":"","collectiondesc":"","poemindex":37},{"author":"孟郊","charstyle":"古體詩","id":62061,"chapter":"卷五十","chapternum":50,"title":"感懐","titledesc":"","content":"晨登洛陽坂目極天茫茫羣物歸大化六龍頺西荒豺狼日巳多草木日已霜饑年無遺粟衆鳥去空場路傍誰家子白首離故鄉含酸望松柏仰面訴穹蒼去去勿復道苦飢形貌傷","collection":"","collectiondesc":"","poemindex":38},{"author":"孟郊","charstyle":"古體詩","id":62062,"chapter":"卷五十","chapternum":50,"title":"感懐","titledesc":"","content":"徘徊不能寐耿耿含酸辛中夜登髙樓憶我舊星辰四時不遷移萬物何時春唯憶首陽路永謝當時人","collection":"","collectiondesc":"","poemindex":39},{"author":"孟郊","charstyle":"古體詩","id":62063,"chapter":"卷五十","chapternum":50,"title":"感懐","titledesc":"","content":"長安佳麗地宫月生蛾眉隂氣凝萬里坐看芳草衰玉堂有玄鳥亦以從此辭傷哉志士歎故國多遲遲深宫豈無樂擾擾復何為朝見名與利莫還生是非姜牙佐周武世業永巍巍","collection":"","collectiondesc":"","poemindex":40},{"author":"孟郊","charstyle":"古體詩","id":62064,"chapter":"卷五十","chapternum":50,"title":"感懐","titledesc":"","content":"舉才天道親首陽誰采薇去去荒澤逺落日當西歸羲和駐其輪四海借餘暉極目何蕭條驚風正離披鴟鴞鳴髙樹衆鳥相因依東方有一士嵗莫常苦飢主人數相問脈脈今何為貧賤亦有樂且願掩柴扉","collection":"","collectiondesc":"","poemindex":41},{"author":"孟郊","charstyle":"古體詩","id":62065,"chapter":"卷五十","chapternum":50,"title":"感懐","titledesc":"","content":"河梁莫相遇草草不復言漢家正離亂王粲别荆蠻野澤何蕭條悲風振空山舉頭是星辰念我何時還親愛久别散形神各離遷未為死生訣長在心目間","collection":"","collectiondesc":"","poemindex":42},{"author":"孟郊","charstyle":"古體詩","id":62066,"chapter":"卷五十","chapternum":50,"title":"勸酒","titledesc":"","content":"白日無定影清江無定波人無百年夀百年復如何堂上陳美酒堂下列清歌勸君金曲巵勿謂朱顔酡松柏嵗嵗茂丘陵日日多君看終南山千古青峩峩","collection":"","collectiondesc":"","poemindex":43},{"author":"孟郊","charstyle":"古體詩","id":62067,"chapter":"卷五十","chapternum":50,"title":"去婦","titledesc":"","content":"君心匣中鏡一破不復全妾心藕中絲雖斷猶牽連安知御輪士今日翻迴轅一女事一夫安可再移天君聽去鶴言哀哀七絲絃","collection":"","collectiondesc":"","poemindex":44},{"author":"孟郊","charstyle":"古體詩","id":62068,"chapter":"卷五十","chapternum":50,"title":"聞砧","titledesc":"","content":"杜鵑聲不哀斷猿啼不切月下誰家砧一聲腸一絶杵聲不為客客聞髮自白杵聲不為衣欲令遊子歸","collection":"","collectiondesc":"","poemindex":45},{"author":"孟郊","charstyle":"古體詩","id":62069,"chapter":"卷五十","chapternum":50,"title":"自歎","titledesc":"","content":"愁與髮相形一愁白數莖有髮能幾多禁愁日日生古若不置兵天下無戰爭古若不置名道路無欹傾太行聳巍峩是天産不平黄河奔濁浪是天生不清四蹄日日多雙輪日日成二物不在天安能免營營","collection":"","collectiondesc":"","poemindex":46},{"author":"孟郊","charstyle":"古體詩","id":62070,"chapter":"卷五十","chapternum":50,"title":"病客吟","titledesc":"","content":"主人夜呻吟皆入妻子心遠客晝呻吟徒為蟲鳥音妻子手中病愁思不復深僮僕手中病憂危獨難任丈夫久漂泊神氣自然沈況於滯疾中何人免嘘唏大海亦有涯髙山亦有岑沈憂獨無極塵淚互盈襟","collection":"","collectiondesc":"","poemindex":47},{"author":"孟郊","charstyle":"古體詩","id":62071,"chapter":"卷五十","chapternum":50,"title":"敎坊歌兒","titledesc":"","content":"十嵗小小兒能歌得聞天六十孤老人能詩獨臨川去年西京寺衆伶集講筵能嘶竹枝詞供養繩牀禪能詩不如歌悵望三百篇","collection":"","collectiondesc":"","poemindex":48},{"author":"孟郊","charstyle":"古體詩","id":62072,"chapter":"卷五十","chapternum":50,"title":"落第","titledesc":"","content":"曉月難為光愁人難為腸誰言春物榮宣見葉上霜鵰鶚失勢病鷦鷯假翼翔棄置復棄置情如刀刄傷","collection":"","collectiondesc":"","poemindex":49},{"author":"孟郊","charstyle":"古體詩","id":62073,"chapter":"卷五十","chapternum":50,"title":"下第東歸留别長安知已","titledesc":"","content":"共照日月影獨為愁思人豈知鶗鴂鳴瑶草不得春一片兩片雲千里萬里身雲歸嵩之陽身寄江之濱棄置復何道楚情吟白蘋","collection":"","collectiondesc":"","poemindex":50},{"author":"孟郊","charstyle":"古體詩","id":62074,"chapter":"卷五十","chapternum":50,"title":"乙酉嵗舍弟扶侍歸義興莊居後獨止舍待替人","titledesc":"","content":"誰言舊居止主人忽成客僮僕强與言相懼終脈脈出亦何所求入亦何所索飲食迷精麤衣裳失寛窄迴風卷閒簟新月生空壁士有百役身官無一姓宅丈夫恥自飾衰鬢從颯白蘭交早巳謝榆景從相迫惟予心中鏡不語光歴歴","collection":"","collectiondesc":"","poemindex":51},{"author":"孟郊","charstyle":"古體詩","id":62075,"chapter":"卷五十","chapternum":50,"title":"秋懷","titledesc":"","content":"孤骨夜難卧吟蟲相唧唧老泣無涕洟秋露為滴瀝去壯暫如翦來衰紛似織觸緒無新心叢悲有餘憶詎忍逐南帆江山踐往昔","collection":"","collectiondesc":"","poemindex":52},{"author":"孟郊","charstyle":"古體詩","id":62076,"chapter":"卷五十","chapternum":50,"title":"秋懷","titledesc":"","content":"秋月顔色氷老客志氣單冷露滴夢破峭風梳骨寒席上印病文腸中轉愁盤疑懐無所憑虛聽多無端梧桐枯崢嶸聲響如哀彈","collection":"","collectiondesc":"","poemindex":53},{"author":"孟郊","charstyle":"古體詩","id":62077,"chapter":"卷五十","chapternum":50,"title":"秋懷","titledesc":"","content":"秋至老更貧破屋無門扉一片月落牀四壁風入衣疎夢不復遠弱心良易歸商葩將去緑繚繞爭餘輝野步踏事少病謀向物違幽幽草根蟲生意與我微","collection":"","collectiondesc":"","poemindex":54},{"author":"孟郊","charstyle":"古體詩","id":62078,"chapter":"卷五十","chapternum":50,"title":"秋懷","titledesc":"","content":"竹風相戛語幽閨暗中聞鬼神滿衰聽恍惚難自分商葉隨乾雨秋衣卧單雲病骨可剸物酸呻亦成文瘦攢如此枯壯落隨西曛裊裊一線命徒言繫絪緼","collection":"","collectiondesc":"","poemindex":55},{"author":"孟郊","charstyle":"古體詩","id":62079,"chapter":"卷五十","chapternum":50,"title":"與二三友秋宵㑹話清上人院","titledesc":"","content":"何處山不幽此中情又别一僧敲一磬七子吟秋月激石泉韻清寄枝風嘯咽泠然諸境靜頓覺浮累滅扣寂兼探真通宵詎能輟","collection":"","collectiondesc":"","poemindex":56},{"author":"孟郊","charstyle":"古體詩","id":62080,"chapter":"卷五十","chapternum":50,"title":"招文士飲","titledesc":"","content":"曹劉不免死誰敢負年華文士莫辭酒詩人命屬花退之如放逐李白自矜夸萬古忽將似一朝同歎嗟何言天道正獨使地形斜南士愁多病北人悲去家梅芳巳流管栁色未藏鵶相勸罷吟雪相從愁飲霞醒時不可過愁海浩無涯","collection":"","collectiondesc":"","poemindex":57},{"author":"孟郊","charstyle":"古體詩","id":62081,"chapter":"卷五十","chapternum":50,"title":"遊終南龍池寺","titledesc":"","content":"飛鳥不到處僧房終南巔龍在水長碧雨開山更鮮步出白日上坐依清溪邉地寒松桂短石險道路偏晩磬送歸客數聲落遥天","collection":"","collectiondesc":"","poemindex":58},{"author":"孟郊","charstyle":"古體詩","id":62082,"chapter":"卷五十","chapternum":50,"title":"遊終南山","titledesc":"","content":"南山塞天地日月石上生髙峯夜留景深谷晝未明山中人自正路險心亦平長風驅松柏聲拂萬壑清到此悔讀書朝朝近浮名","collection":"","collectiondesc":"","poemindex":59},{"author":"孟郊","charstyle":"古體詩","id":62083,"chapter":"卷五十","chapternum":50,"title":"遊華山雲臺觀","titledesc":"","content":"華嶽獨靈異草木恒新鮮山盡五色石水無一色泉仙酒不醉人仙芝皆延年夜聞明星館時韻女蘿絃敬兹不能寐焚柏吟道篇","collection":"","collectiondesc":"","poemindex":60},{"author":"孟郊","charstyle":"古體詩","id":62084,"chapter":"卷五十","chapternum":50,"title":"石淙","titledesc":"","content":"百尺明鏡流千曲寒星飛為君洗故物有色如新衣不飲泥土汚但飲雪霜飢石稜玉纎纎草色瓊霏霏谷嵦有飲力溪春亦多機從來一智萌能使衆利歸因之山水中喧然論是非","collection":"","collectiondesc":"","poemindex":61},{"author":"孟郊","charstyle":"古體詩","id":62085,"chapter":"卷五十","chapternum":50,"title":"石淙","titledesc":"","content":"昔浮南渡飈今攀朔山景物色多瘦削吟笑還孤永日月凍有稜雪霜空無影玉噴不生氷瑤渦旋成井潛角時聳光隠鱗乍漂冏再吟獲新勝返步失前省愜懷雖巳多惕慮未能整頺陽落何處昇魄銜疎嶺","collection":"","collectiondesc":"","poemindex":62},{"author":"孟郊","charstyle":"古體詩","id":62086,"chapter":"卷五十","chapternum":50,"title":"越中山水","titledesc":"","content":"日覺耳目勝我來山水州蓬瀛若髣髴田野如泛浮碧嶂幾千繞清泉萬餘流莫窮合沓步孰盡派别遊越水淨難汚越天隂易收氣鮮無隠物目視遠更周舉俗媚葱蒨連冬擷芳柔菱湖有餘翠茗圃無荒疇賞異忽巳遠探竒誠淹留永言終南色去矣銷人憂","collection":"","collectiondesc":"","poemindex":63},{"author":"孟郊","charstyle":"古體詩","id":62087,"chapter":"卷五十","chapternum":50,"title":"汝州南潭陪陸中丞公讌","titledesc":"","content":"一雨百泉漲南潭夜來深分明碧沙底冩出青天心遠客洞庭至因兹滌煩襟既登飛雲舫願奏清風琴髙岸立旗㦸潛蛟失浮沈威稜䕶斯浸魍魎逃所侵山態變初霽水聲流新音耳目極眺聽潺湲與嶔岑誰言栁太守空有白蘋吟","collection":"","collectiondesc":"","poemindex":64},{"author":"孟郊","charstyle":"古體詩","id":62088,"chapter":"卷五十","chapternum":50,"title":"汝州陸中丞席喜張從事至同賦十韻","titledesc":"","content":"汝水無濁波汝山饒竒石大賢為此郡佳士來如積有客乗白駒奉義愜所適清風蕩華館雅瑟泛瑤席芳醑靜無喧金樽光有滌縱情孰慮損聽論自招益願折若木枝却彼曜靈夕貴賤一相接憂悰忽轉易㑹合勿言輕别離古來惜請君駐征車良遇難再覿","collection":"","collectiondesc":"","poemindex":65},{"author":"孟郊","charstyle":"古體詩","id":62089,"chapter":"卷五十","chapternum":50,"title":"遊石龍渦〈四壁千仭散泉如雨〉","titledesc":"","content":"石龍不見形石雨如散星山下晴皎皎山中隂泠泠水飛林木杪珠綴莓苔屏蓄異物皆别當晨景欲暝泉芳春氣碧松月寒色青險力此獨壯猛獸亦不停日莫且迴去浮心恨未寧","collection":"","collectiondesc":"","poemindex":66},{"author":"孟郊","charstyle":"古體詩","id":62090,"chapter":"卷五十","chapternum":50,"title":"遊枋口","titledesc":"","content":"一步復一步出行千里幽為取山水意故作寂寞遊太行青巔髙枋口碧照浮明明無底鏡泛泛忘機鷗老逸不自限病狂不可周恣閒饒淡薄怠玩多淹留芳物競晼晩緑梢挂新柔和友鶯相遶言語亦似稠始知萬類然靜躁難相求","collection":"","collectiondesc":"","poemindex":67},{"author":"孟郊","charstyle":"古體詩","id":62091,"chapter":"卷五十","chapternum":50,"title":"蘇州崑山惠聚寺僧房","titledesc":"","content":"昨日到上方片雲挂石牀錫杖莓苔青袈裟松柏香晴磬無短韻古燈含永光有時乞鶴歸還訪逍遙場","collection":"","collectiondesc":"","poemindex":68},{"author":"孟郊","charstyle":"古體詩","id":62092,"chapter":"卷五十","chapternum":50,"title":"寒溪","titledesc":"","content":"曉飲一杯酒踏雪過清溪波瀾凍為刀剸割鳬與鷖宿羽皆剪棄血聲沈沙泥獨立欲何語黙念心酸嘶凍血莫作春作春生不齊凍血莫作花作花發孀啼幽幽棘針村凍死難耕犁","collection":"","collectiondesc":"","poemindex":69},{"author":"孟郊","charstyle":"古體詩","id":62093,"chapter":"卷五十","chapternum":50,"title":"立徳新居","titledesc":"","content":"疎門不掩水洛色寒更髙曉碧流視聽夕清濯衣袍為於仁義得未覺登陟勞遠岸雪難暮勁枝風易號霜禽各嘯侣吾亦愛吾曹","collection":"","collectiondesc":"","poemindex":70},{"author":"孟郊","charstyle":"古體詩","id":62094,"chapter":"卷五十","chapternum":50,"title":"西上經靈寶觀〈觀即尹真人舊宅〉","titledesc":"","content":"道士無白髮語音靈泉清青松多夀色白石恒夜明放步霽霞起振衣華風生真文秘中頂寶氣浮四楹一片古關路萬里今人行上仙不可見驅策徒西征","collection":"","collectiondesc":"","poemindex":71},{"author":"孟郊","charstyle":"古體詩","id":62095,"chapter":"卷五十","chapternum":50,"title":"獨宿峴首憶長安故人","titledesc":"","content":"月迥無隠物況復大江秋江城與沙村人語風颼飀峴亭當此時故人不同遊故人在長安亦可將夢求","collection":"","collectiondesc":"","poemindex":72},{"author":"孟郊","charstyle":"古體詩","id":62096,"chapter":"卷五十","chapternum":50,"title":"過分水嶺","titledesc":"","content":"山壯馬力短路行石齒中十步九舉轡迴環失西東溪水變為雨懸崖隂濛濛客衣飄颻秋葛花零落風白日捨我没征途忽然窮","collection":"","collectiondesc":"","poemindex":73},{"author":"孟郊","charstyle":"古體詩","id":62097,"chapter":"卷五十","chapternum":50,"title":"分水嶺别夜示從弟寂","titledesc":"","content":"南中少平地山水重叠生别泉萬餘曲迷舟獨難行四際亂峯合一眺千慮并潺湲冬夏冷光彩晝夜明賞心難久勝離腸忽自驚古木搖霽色髙風動秋聲飲爾一樽酒慰我百憂輕嘉期何處定此晨堪寄情","collection":"","collectiondesc":"","poemindex":74},{"author":"孟郊","charstyle":"古體詩","id":62098,"chapter":"卷五十","chapternum":50,"title":"連州吟","titledesc":"","content":"春風朝夕起吹緑日日深試為連州吟淚下不可禁連山何連連連天碧岑岑哀猿哭花死子規裂客心蘭芷結新佩瀟湘遺舊音怨聲能剪絃坐撫零落琴","collection":"","collectiondesc":"","poemindex":75},{"author":"孟郊","charstyle":"古體詩","id":62099,"chapter":"卷五十","chapternum":50,"title":"連州吟","titledesc":"","content":"朝亦連州吟暮亦連州吟連州果有信一紙萬里心開緘白雲斷明月墮衣襟南風嘶舜琯苦竹動猿音萬里愁一色瀟湘雨滛滛兩劍忽相觸雙蛟恣浮沈鬬水正迴斡倒流安可禁空愁江海信驚浪隔相尋","collection":"","collectiondesc":"","poemindex":76},{"author":"孟郊","charstyle":"古體詩","id":62100,"chapter":"卷五十","chapternum":50,"title":"贈崔純亮","titledesc":"","content":"食薺腸亦苦强歌聲無歡出門即有礙誰謂天地寛有礙非遐方長安大道傍小人智慮險平地生太行鏡破不改光蘭死不改香始知君子心交久道益彰君心與我懐離别俱迴遑譬如浸蘗泉流苦來日長忍泣目易衰忍憂形易傷項籍非不壯賈生非不良當其失意時涕泗各沾裳古人勸加餐此餐難自强一飯九祝噎一嗟十斷腸況是兒女怨怨氣凌彼蒼彼蒼若有知白日下清霜今朝始驚歎碧落空茫茫","collection":"","collectiondesc":"","poemindex":77},{"author":"孟郊","charstyle":"古體詩","id":62101,"chapter":"卷五十","chapternum":50,"title":"贈李觀〈觀初登第〉","titledesc":"","content":"誰言形影親燈滅影去身誰言魚水歡水竭魚枯鱗昔為同恨客今為獨笑人捨予在泥轍飄跡上雲津卧木易成蠧棄花難再春何言對芳景愁望極蕭晨埋劍誰識氣匣絃日生塵願君語髙風為余問蒼旻","collection":"","collectiondesc":"","poemindex":78},{"author":"孟郊","charstyle":"古體詩","id":62102,"chapter":"卷五十","chapternum":50,"title":"抒情因上郎中二十二叔監察十五叔兼呈李益端公栁縝評事","titledesc":"","content":"方憑指下絃冩出心中言寸草賤子命髙山主人恩遊邉風沙意夢楚波濤魂一日引别袂九迴沾淚痕自悲何以然在禮闕晨昏名利時轉甚是非宵亦喧浮情少定主百慮隨世翻舉此胷臆恨幸從賢哲論明明三飛鸞照物如朝暾","collection":"","collectiondesc":"","poemindex":79},{"author":"孟郊","charstyle":"古體詩","id":62103,"chapter":"卷五十","chapternum":50,"title":"贈主人","titledesc":"","content":"斗水㵼大海不如㵼枯池分明賢逹交豈顧豪華兒海有不足流豪有不足資枯鱗易為水貧士易為施幸覩君子席㑹將幽賤期側聞清風議飫如黄金巵此道與日月同光無盡時","collection":"","collectiondesc":"","poemindex":80},{"author":"孟郊","charstyle":"古體詩","id":62104,"chapter":"卷五十","chapternum":50,"title":"贈韓郎中愈","titledesc":"","content":"何以定交契贈君髙山石何以保貞堅贈君青松色貧居過此外無可相彩飾聞君碩䑕詩吟之淚空滴","collection":"","collectiondesc":"","poemindex":81},{"author":"孟郊","charstyle":"古體詩","id":62105,"chapter":"卷五十","chapternum":50,"title":"贈韓郎中愈","titledesc":"","content":"碩鼠既穿墉又嚙機上絲穿墉有閒土嚙絲無餘衣朝吟枯桑柘莫泣穿杼機豈是無巧妙絲斷將何施衆人尚肥華志士多飢羸願君保此節天意當察微前日遠别離今日生白髮欲知萬里情曉卧半床月常恐百蟲秋使我芳草歇","collection":"","collectiondesc":"","poemindex":82},{"author":"孟郊","charstyle":"古體詩","id":62106,"chapter":"卷五十","chapternum":50,"title":"春夜憶蕭子真","titledesc":"","content":"半夜不成寐燈盡又無月獨向堦前立子規啼不歇況我有金蘭忽爾為胡越爭得明鏡中久長無白髪","collection":"","collectiondesc":"","poemindex":83},{"author":"孟郊","charstyle":"古體詩","id":62107,"chapter":"卷五十","chapternum":50,"title":"宿空姪院寄澹公","titledesc":"","content":"夜坐冷竹聲二三髙人語燈窻看律鈔小師别為侣雪簷晴滴滴茗椀華舉舉磬音多風飈聲韻聞江楚官街不相隔詩思空愁予明日策杖歸去住兩延佇","collection":"","collectiondesc":"","poemindex":84},{"author":"孟郊","charstyle":"古體詩","id":62108,"chapter":"卷五十","chapternum":50,"title":"答韓愈李觀别因獻張徐州","titledesc":"","content":"富别愁在顔貧别愁銷骨懶磨舊銅鏡畏見新白髪古樹春無花子規啼有血離弦不堪聽一聽四五絶世途非一險俗慮有千結有客步大方驅車獨迷轍故人韓與李逸翰雙皎潔哀我摧折歸贈詞縱横設徐方國東樞元戎天下傑禰生投刺遊王粲吟詩謁髙情無遺照朗抱開曉月有土不埋寃有讐皆為雪願為直草木永向君地列願為古琴瑟永向君聽發欲識丈夫心曾將孤劍説","collection":"","collectiondesc":"","poemindex":85},{"author":"孟郊","charstyle":"古體詩","id":62109,"chapter":"卷五十","chapternum":50,"title":"汝濆蒙從弟楚材見贈時郊將入秦楚材適楚","titledesc":"","content":"朝為主人心夕作行客吟汝水忽凄咽汝風流苦音北闕秦門髙南路楚石深分淚灑白日離腸繞青岑何以寄遠懷黄鶴能相尋","collection":"","collectiondesc":"","poemindex":86},{"author":"孟郊","charstyle":"古體詩","id":62110,"chapter":"卷五十","chapternum":50,"title":"送從弟郢東歸","titledesc":"","content":"爾去東南夜我無西北夢誰言貧别易貧别愁更重曉色奪明月征人逐羣動秋風楚濤髙旅榜將誰共","collection":"","collectiondesc":"","poemindex":87},{"author":"孟郊","charstyle":"古體詩","id":62111,"chapter":"卷五十","chapternum":50,"title":"送曉公歸庭山","titledesc":"","content":"庭山何﨑嶇寺路縁翠微秋霽山盡出日落人獨歸雲生髙髙步泉灑田田衣枯巢無還羽新木有爭飛兹焉不可繼夢寐空清輝","collection":"","collectiondesc":"","poemindex":88},{"author":"孟郊","charstyle":"古體詩","id":62112,"chapter":"卷五十","chapternum":50,"title":"送豆盧策歸别墅","titledesc":"","content":"短松鶴不巢髙石雲始棲君今瀟湘去意與雲鶴齊力買竒險地手開清淺溪身披薜荔衣山陟莓苔梯一卷氷雪文避俗常自攜","collection":"","collectiondesc":"","poemindex":89},{"author":"孟郊","charstyle":"古體詩","id":62113,"chapter":"卷五十","chapternum":50,"title":"送蕭錬師入四明山","titledesc":"","content":"閒於獨鶴心大於髙松年迥出萬物表髙樓四明巔千尋直裂峯百尺倒㵼泉絳雪為我飯白雲為我田靜言不語俗靈蹤時步天","collection":"","collectiondesc":"","poemindex":90},{"author":"孟郊","charstyle":"古體詩","id":62114,"chapter":"卷五十","chapternum":50,"title":"送淡公","titledesc":"","content":"燕本氷雪骨越淡蓮花風五言雙寶刀聨響髙飛鴻翰苑錢舍人詩韻鏗雷公識本未識淡仰詠嗟無窮清恨生物表朗玉傾夢中常於冷竹坐相語道意沖嵩洛興不薄稽江事難同明年若不來我作黄蒿翁何以兀其心為君學虛空","collection":"","collectiondesc":"","poemindex":91},{"author":"孟郊","charstyle":"古體詩","id":62115,"chapter":"卷五十","chapternum":50,"title":"送淡公","titledesc":"","content":"銅斗飲江酒手拍銅斗歌儂是拍浪兒飲則拜浪婆脚踏小船頭獨速舞短蓑笑伊漁陽操空恃文章多閒倚青竹竿白日奈我何","collection":"","collectiondesc":"","poemindex":92},{"author":"孟郊","charstyle":"古體詩","id":62116,"chapter":"卷五十","chapternum":50,"title":"送淡公","titledesc":"","content":"短蓑不怕雨白鷺相爭飛短楫畫菰蒲鬬作豪横歸笑伊水健兒浪戰求光輝不如竹枝弓射鴨無是非","collection":"","collectiondesc":"","poemindex":93},{"author":"孟郊","charstyle":"古體詩","id":62117,"chapter":"卷五十","chapternum":50,"title":"送淡公","titledesc":"","content":"射鴨復射鴨鴨驚菰蒲頭鴛鴦亦零落彩色難相求儂是清浪兒每踏清浪遊笑伊鄉貢郎踏土稱風流如何艸角翁至死不裹頭","collection":"","collectiondesc":"","poemindex":94},{"author":"孟郊","charstyle":"古體詩","id":62118,"chapter":"卷五十","chapternum":50,"title":"送淡公","titledesc":"","content":"鄉在越鏡中分明見歸心鏡芳步步緑鏡水日日深異刹碧天上古香清桂岑朗約徒在昔章句忽盈今幸因西飛葉書作東風吟落我病枕上慰此浮恨侵","collection":"","collectiondesc":"","poemindex":95},{"author":"孟郊","charstyle":"古體詩","id":62119,"chapter":"卷五十","chapternum":50,"title":"與韓愈李翺張籍話别","titledesc":"","content":"朱絃奏離别華燈少光輝物色豈知異人心顧將違客程殊未巳嵗華忽然微秋桐故葉下寒露新雁飛遠遊起重恨送人念先歸夜集類飢鳥晨光失相依馬迹遶川水雁書還閨闈常恐親朋阻獨行知慮非","collection":"","collectiondesc":"","poemindex":96},{"author":"孟郊","charstyle":"古體詩","id":62120,"chapter":"卷五十","chapternum":50,"title":"蜘蛛諷","titledesc":"","content":"萬類皆有性各各稟天和蠶身與汝身汝身何太訛蠶身不為已汝身不為他蠶絲為衣裳汝絲為網羅濟物幾無功害物日巳多百蟲雖切恨其將奈爾何","collection":"","collectiondesc":"","poemindex":97},{"author":"孟郊","charstyle":"古體詩","id":62121,"chapter":"卷五十","chapternum":50,"title":"聽琴","titledesc":"","content":"䬃䬃微雨收翻翻橡葉鳴月沈亂峰西寥落三四星前溪忽調琴隔林寒琤琤聞彈正弄聲不敢枕上聽迴燭整頭簪漱泉立中庭定步履齒深貌禪目冥冥微風吹衣襟亦認宫徴聲學道三十年未免憂死生聞彈一夜中㑹盡天地情","collection":"","collectiondesc":"","poemindex":98},{"author":"孟郊","charstyle":"古體詩","id":62122,"chapter":"卷五十","chapternum":50,"title":"憩淮上觀公法堂","titledesc":"","content":"動覺日月短静知時嵗長自悲道路人暫宿空閒堂孤燭讓清晝紗巾斂輝光髙僧積素行事外無剛强我有巖下桂願為爐中香不惜青翠姿為君揚芬芳淮水色不汚汴流徒渾黄且將琉璃意淨綴芙蓉章明日還獨行羈愁來舊腸","collection":"","collectiondesc":"","poemindex":99},{"author":"孟郊","charstyle":"古體詩","id":62123,"chapter":"卷五十","chapternum":50,"title":"弔元魯山","titledesc":"","content":"搏鷙有餘飽魯山長飢空豪人飫鮮肥魯山飯蒿蓬食名皆霸官食力乃堯農君子恥新態魯山與古終天璞本平一人巧生異同魯山不自剖全璞竟没躬","collection":"","collectiondesc":"","poemindex":100},{"author":"孟郊","charstyle":"古體詩","id":62124,"chapter":"卷五十","chapternum":50,"title":"哭李觀","titledesc":"","content":"志士不得老多為直氣傷阮公終日哭夀命固難長顔子既殂謝孔門無輝光文星落竒曜寶劍摧修鋩常作金應石忽為宫别商為爾弔琴瑟斷絃難再張偏轂不可轉隻翼不可翔清塵無吹噓委地難飛揚此義古所重此風今則亡自聞喪元賓一日八九狂沈痛此丈夫驚呼彼穹蒼我有出俗韻勞君疾惡腸知音既巳矣微言誰能彰旅葬無髙墳栽松不成行哀歌動寒日贈淚沾晨霜神理本窅窅今來更茫茫何以蕩悲懷萬事付一觴","collection":"","collectiondesc":"","poemindex":101},{"author":"孟郊","charstyle":"古體詩","id":62125,"chapter":"卷五十","chapternum":50,"title":"李少府㕔弔李元賓遺字","titledesc":"","content":"零落三四字忽成千萬年𨙻知冥寞客不有補亡篇斜月弔空壁旅人難獨眠一生能幾時百慮來相煎戚戚故交淚幽幽長夜泉巳矣難重言一言一潸然","collection":"","collectiondesc":"","poemindex":102},{"author":"孟郊","charstyle":"古體詩","id":62126,"chapter":"卷五十","chapternum":50,"title":"悼吳興湯衡評事","titledesc":"","content":"君生霅水清君没霅水渾空令骨肉情哭得白日昏大夜不復曉古松長閉門琴弦緑水絶詩句青山存昔為芳春顔今為荒草根獨問冥冥理先儒未曾言","collection":"","collectiondesc":"","poemindex":103},{"author":"孟郊","charstyle":"古體詩","id":62127,"chapter":"卷五十","chapternum":50,"title":"哀孟雲卿嵩陽荒居","titledesc":"","content":"戚戚抱幽獨晏晏沈荒居不聞新歡笑但覩舊詩書藝蘗意彌苦耕山食無餘定交昔何在至戚今或疎薄俗易銷歇淳風難久舒秋蕪上空堂寒槿落枯渠薙草恐傷蕙攝衣自理鋤殘芳亦可餌遺秀誰忍除徘徊未能去為爾涕漣如","collection":"","collectiondesc":"","poemindex":104},{"author":"孟郊","charstyle":"古體詩","id":62128,"chapter":"卷五十","chapternum":50,"title":"覽崔爽遺文因紓幽懷〈崔君没于南方〉","titledesc":"","content":"墮淚數首文悲結千里墳蒼旻且留我白日空遺君仙鶴未巢月衰鳯先墜雲清風獨起時舊語如再聞瑤草罷葳蕤桂花休氛氳萬物與我心相感吳江濆","collection":"","collectiondesc":"","poemindex":105},{"author":"孟郊","charstyle":"古體詩","id":62129,"chapter":"卷五十","chapternum":50,"title":"峽哀","titledesc":"","content":"上天下天水出地入地舟石劍相劈斫石波怒蛟虬花木疊宿春風飈凝古秋幽怪窟穴語飛聞𦙝蠁流沈哀日巳深銜訴將何求","collection":"","collectiondesc":"","poemindex":106},{"author":"孟郊","charstyle":"古體詩","id":62130,"chapter":"卷五十","chapternum":50,"title":"峽哀","titledesc":"","content":"三峽一線天三峽萬繩泉上仄碎日月下掣狂漪漣破魂一兩㸃凝幽數百年峽暉不停午峽險多飢涎樹根鎖枯棺孤骨褭褭懸樹枝哭霜棲哀韻杳杳鮮逐客零落腸到此湯火煎性命如紡績道路隨索縁奠淚弔波靈波靈將閃然","collection":"","collectiondesc":"","poemindex":107},{"author":"孟郊","charstyle":"古體詩","id":62131,"chapter":"卷五十","chapternum":50,"title":"杏殤〈并序〉","titledesc":"杏殤花乳也霜翦而落因悲昔嬰故作是詩","content":"凍手莫弄珠弄珠珠易飛驚霜莫剪春剪春無光輝零落小花乳斕斑昔嬰衣拾之不盈把日莫空悲歸","collection":"","collectiondesc":"","poemindex":108},{"author":"孟郊","charstyle":"古體詩","id":62132,"chapter":"卷五十","chapternum":50,"title":"弔盧殷","titledesc":"","content":"唧唧復唧唧千古一月色新新復新新千古一花春邙風憶孟郊嵩秋葬盧殷北邙前後客相弔為埃塵北邙棘針草淚根生苦辛烟火不自煖筋力早已貧幽薦一杯泣㵼之清洛濱添為斷腸聲愁殺長别人","collection":"","collectiondesc":"","poemindex":109},{"author":"孟郊","charstyle":"古體詩","id":62133,"chapter":"卷五十","chapternum":50,"title":"出門行","titledesc":"","content":"海風蕭蕭天雨霜窮愁獨坐夜何長驅車舊憶太行險始知遊子悲故鄉美人相思隔天闕長望雲端不可越手持琅玕欲有贈愛而不見心斷絶南山峩峩白石爛碧海之波浩漫漫參辰出没不相待我欲横天無羽翰","collection":"","collectiondesc":"","poemindex":110},{"author":"孟郊","charstyle":"古體詩","id":62134,"chapter":"卷五十","chapternum":50,"title":"臨池曲","titledesc":"","content":"池中春蒲葉如帶紫菱成角蓮子大羅裙蟬鬢寄迎風雙雙伯勞飛向東","collection":"","collectiondesc":"","poemindex":111},{"author":"孟郊","charstyle":"古體詩","id":62135,"chapter":"卷五十","chapternum":50,"title":"嬋娟篇","titledesc":"","content":"花嬋娟泛春泉竹嬋娟籠曉烟妓嬋娟不長妍月嬋娟真可憐夜半姮娥朝太乙人間本自無靈匹漢宫承寵不多時飛燕婕妤相妒嫉","collection":"","collectiondesc":"","poemindex":112},{"author":"孟郊","charstyle":"古體詩","id":62136,"chapter":"卷五十","chapternum":50,"title":"望夫石","titledesc":"","content":"望夫石夫不來兮江水碧行人悠悠朝與暮千年萬年色如故","collection":"","collectiondesc":"","poemindex":113},{"author":"孟郊","charstyle":"古體詩","id":62137,"chapter":"卷五十","chapternum":50,"title":"夷門雪贈主人","titledesc":"","content":"夷門貧士空吟雪夷門豪士皆飲酒酒聲歡閒入雪銷雪聲激切悲枯朽悲歡不同歸去來萬里春風動江栁","collection":"","collectiondesc":"","poemindex":114},{"author":"孟郊","charstyle":"古體詩","id":62138,"chapter":"卷五十","chapternum":50,"title":"傷春","titledesc":"","content":"兩河春草海水清十年征戰城郭腥亂兵殺兒將女去二月三月花冥冥千里無人旋風起鶯啼燕語荒城裏春色不㨂墓傍枝紅顔皓色逐春去春去春來那得知今人看花古人墓令人惆悵山頭路","collection":"","collectiondesc":"","poemindex":115},{"author":"孟郊","charstyle":"古體詩","id":62139,"chapter":"卷五十","chapternum":50,"title":"登科後","titledesc":"","content":"昔日齷齪不足誇今朝放蕩思無涯春風得意馬蹄疾一日看盡長安花","collection":"","collectiondesc":"","poemindex":116},{"author":"孟郊","charstyle":"古體詩","id":62140,"chapter":"卷五十","chapternum":50,"title":"濟源寒食","titledesc":"","content":"一日踏春一百迴朝朝没脚走芳埃飢童餓馬掃花餵向晩飲溪三兩杯","collection":"","collectiondesc":"","poemindex":117},{"author":"孟郊","charstyle":"古體詩","id":62141,"chapter":"卷五十","chapternum":50,"title":"濟源寒食","titledesc":"","content":"莓苔井上空相憶轆轤索斷無消息酒人皆倚春髪緑病叟獨藏秋髪白","collection":"","collectiondesc":"","poemindex":118},{"author":"孟郊","charstyle":"近體詩","id":62142,"chapter":"卷五十","chapternum":50,"title":"懐南岳隠士","titledesc":"","content":"見説祝融峯擎天勢似騰藏千尋布水出十八髙僧古路無人跡新霞吐石稜終居將爾叟一一共余登","collection":"","collectiondesc":"","poemindex":119},{"author":"孟郊","charstyle":"近體詩","id":62143,"chapter":"卷五十","chapternum":50,"title":"懐南岳隠士","titledesc":"","content":"千峯暎碧湘真叟此中藏飯不煮石喫眉應似髮長楓梩榰酒甕鶴蝨落琴牀强效忘機者斯人尚未忘","collection":"","collectiondesc":"","poemindex":120}]