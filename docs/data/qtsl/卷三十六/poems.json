[{"author":"韋應物","charstyle":"古體詩","content":"二十登漢朝，英聲邁今古。\n適從東方來，又欲謁明主。\n猶酣新豐酒，尚帶灞陵雨。\n邂逅兩相逢，别來問寒暑。\n寧知白日晩，暫向花間語。\n忽聞長樂鐘，走馬東西去。\n","id":60670,"chapter":"卷三十六","chapternum":36,"title":"相逢行","titledesc":"","collection":"","collectiondesc":"","poemindex":1},{"author":"韋應物","charstyle":"古體詩","content":"可憐鷓鴣飛飛向樹南枝南枝日照暖北枝霜露滋露滋不堪棲使我夜常啼願逢雲中鶴啣我向寥廓願作城上烏一年生九雛何不舊巢住枝弱不得去何意道苦辛客子常畏人","id":60671,"chapter":"卷三十六","chapternum":36,"title":"鷓鴣啼","titledesc":"","collection":"","collectiondesc":"","poemindex":2},{"author":"韋應物","charstyle":"古體詩","content":"辭君逺行邁，飲此長恨端。\n巳謂道里逺，如何中險艱。\n流水赴大壑，孤雲還暮山。\n無情尚有歸，行子何獨難。\n驅車背鄉園，朔風卷行迹。\n嚴冬霜斷肌，日入不遑息。\n憂歡容髪變，寒暑人事易。\n中心君詎知，氷玉徒貞白。\n","id":60672,"chapter":"卷三十六","chapternum":36,"title":"擬古詩","titledesc":"","collection":"","collectiondesc":"","poemindex":3},{"author":"韋應物","charstyle":"古體詩","content":"黄鳥何闗闗，幽蘭亦靡靡。\n此時深閨婦，日照紗窗裏。\n娟娟雙青蛾，微微啟玉齒。\n自惜桃李年，誤身遊俠子。\n無事久離别，不知今生死。\n","id":60673,"chapter":"卷三十六","chapternum":36,"title":"擬古詩","titledesc":"","collection":"","collectiondesc":"","poemindex":4},{"author":"韋應物","charstyle":"古體詩","content":"綺樓何氛氲，朝日正杲杲。\n四壁含清風，丹霞射其牖。\n玉顔工哀囀，絶代非世有。\n但感離恨情，不知誰家婦。\n孤雲忽無色，邊馬為迴首。\n曲絶碧天髙，餘聲散秋草。\n徘徊帷中意，獨夜不堪守。\n思逐朔風翔，一去千里道。\n","id":60674,"chapter":"卷三十六","chapternum":36,"title":"擬古詩","titledesc":"","collection":"","collectiondesc":"","poemindex":5},{"author":"韋應物","charstyle":"古體詩","content":"嘉樹藹初緑，蘼蕪吐幽芳。\n君子不在賞，寄之雲路長。\n路長信難越，惜此芳時歇。\n孤鳥去不還，緘情向天末。\n","id":60675,"chapter":"卷三十六","chapternum":36,"title":"擬古詩","titledesc":"","collection":"","collectiondesc":"","poemindex":6},{"author":"韋應物","charstyle":"古體詩","content":"月滿秋夜長，驚烏號北林。\n天河横未落，斗柄當西南。\n寒蛩悲洞房，好鳥無遺音。\n商飇一夕至，獨宿懐重衾。\n舊交日千里，隔我浮與沈。\n人生豈草木，寒暑移此心。\n","id":60676,"chapter":"卷三十六","chapternum":36,"title":"擬古詩","titledesc":"","collection":"","collectiondesc":"","poemindex":7},{"author":"韋應物","charstyle":"古體詩","content":"春至林木變，洞房夕含清。\n單居誰能裁，好鳥對我鳴。\n良人久燕趙，新愛移平生。\n别時雙鴛綺，留此千恨情。\n碧草生舊迹，緑琴歇芳聲。\n思將魂夢歡，反側寐不成。\n擥衣迷所次，起望空前庭。\n孤影中自惻，不知雙涕零。\n","id":60677,"chapter":"卷三十六","chapternum":36,"title":"擬古詩","titledesc":"","collection":"","collectiondesc":"","poemindex":8},{"author":"韋應物","charstyle":"古體詩","content":"有客天一方，寄我孤桐琴。\n迢迢萬里隔，託此傳幽音。\n氷霜中自結，龍鳯相與吟。\n絃以昭清直，漆以形交深。\n","id":60678,"chapter":"卷三十六","chapternum":36,"title":"擬古詩","titledesc":"","collection":"","collectiondesc":"","poemindex":9},{"author":"韋應物","charstyle":"古體詩","content":"白日淇上沒，空閨生逺愁。\n寸心不可限，淇水長悠悠。\n芳樹正妍鬰，春禽自相求。\n徘徊東西廂，孤妾誰與儔。\n年華逐絲淚，一落俱不収。\n","id":60679,"chapter":"卷三十六","chapternum":36,"title":"擬古詩","titledesc":"","collection":"","collectiondesc":"","poemindex":10},{"author":"韋應物","charstyle":"古體詩","content":"沈沈匣中鏡，為此塵垢蝕。\n輝光何所如，月在雲中黒。\n南金既雕錯，鞶帶共輝餙。\n空存鑒物名，坐使妍媸惑。\n美人竭肝膽，思照氷玉色。\n自非磨瑩工，日日空歎息。\n","id":60680,"chapter":"卷三十六","chapternum":36,"title":"雜體","titledesc":"","collection":"","collectiondesc":"","poemindex":11},{"author":"韋應物","charstyle":"古體詩","content":"春羅雙鴛鴦，出自寒夜女。\n心精煙霧色，指厯千萬緒。\n長安貴豪家，妖艶不可數。\n裁此百日功，唯將一朝舞。\n舞罷復裁新，豈思勞者苦。\n","id":60681,"chapter":"卷三十六","chapternum":36,"title":"雜體","titledesc":"","collection":"","collectiondesc":"","poemindex":12},{"author":"韋應物","charstyle":"古體詩","content":"同聲自相應，體質不必齊。\n誰知賈人鐸，能使大樂諧。\n鏗鏘發宫徵，和樂變其哀。\n人神既昭享，鳯鳥亦下來。\n豈非至賤物，一奏升天階。\n物情茍有合，莫問玉與泥。\n","id":60682,"chapter":"卷三十六","chapternum":36,"title":"雜體","titledesc":"","collection":"","collectiondesc":"","poemindex":13},{"author":"韋應物","charstyle":"古體詩","content":"攜酒花林下，前有千載墳。\n於時不共酌，奈此泉下人。\n始自翫芳物，行當念徂春。\n聊舒逺世蹤，坐望還山雲。\n且遂一歡笑，焉知賤與貧。\n","id":60683,"chapter":"卷三十六","chapternum":36,"title":"與友生野飲效陶體","titledesc":"","collection":"","collectiondesc":"","poemindex":14},{"author":"韋應物","charstyle":"古體詩","content":"霜露悴百草，時菊獨妍華。\n物性有如此，寒暑其奈何。\n掇英泛濁醪，日入㑹田家。\n盡醉茅簷下，一生豈在多。\n","id":60684,"chapter":"卷三十六","chapternum":36,"title":"效陶彭澤","titledesc":"","collection":"","collectiondesc":"","poemindex":15},{"author":"韋應物","charstyle":"古體詩","content":"仲春時景好，草木漸舒榮。\n公門且無事，微雨園林清。\n泱泱水泉動，忻忻衆鳥鳴。\n閒齋始延矚，東作興庶甿。\n即事玩文墨，抱冲披道經。\n於焉日澹泊，徒使芳尊盈。\n","id":60685,"chapter":"卷三十六","chapternum":36,"title":"縣齋","titledesc":"","collection":"","collectiondesc":"","poemindex":16},{"author":"韋應物","charstyle":"古體詩","content":"伐鼓通嚴城，車馬溢廣躔。\n煌煌列明燭，朝服照華鮮。\n金門杳深沈，尚聽清漏傳。\n河漢忽巳沒，司閽啟晨闗。\n丹殿據龍首，崔嵬對南山。\n寒生千門裏，日照雙闕間。\n禁旅下成列，爐香起中天。\n輝輝覩明聖，濟濟行俊賢。\n媿無鴛鷺姿，短翮空飛還。\n誰當假毛羽，雲路相追攀。\n","id":60686,"chapter":"卷三十六","chapternum":36,"title":"觀早朝","titledesc":"","collection":"","collectiondesc":"","poemindex":17},{"author":"韋應物","charstyle":"古體詩","content":"蕭條竹林院，風雨叢蘭折。\n幽鳥林上啼，青苔人跡絶。\n燕居日巳永，夏木紛成結。\n几閣積羣書，時來北窗閲。\n","id":60687,"chapter":"卷三十六","chapternum":36,"title":"燕居即事","titledesc":"","collection":"","collectiondesc":"","poemindex":18},{"author":"韋應物","charstyle":"古體詩","content":"貴賤雖異等，出門皆有營。\n獨無外物牽，遂此幽居情。\n微雨夜來過，不知春草生。\n青山忽巳曙，鳥雀繞舍鳴。\n時與道人偶，或隨樵者行。\n自當安蹇劣，誰謂薄世榮。\n","id":60688,"chapter":"卷三十六","chapternum":36,"title":"幽居","titledesc":"","collection":"","collectiondesc":"","poemindex":19},{"author":"韋應物","charstyle":"古體詩","content":"鼕鼕城鼓動，稍稍林鵶去。\n栁意不勝春，巖光巳知曙。\n寢齋有單綈，靈藥為朝茹。\n盥潄忻景清，焚香澄神慮。\n公門自常事，道心寧異處。\n","id":60689,"chapter":"卷三十六","chapternum":36,"title":"曉坐西齋","titledesc":"","collection":"","collectiondesc":"","poemindex":20},{"author":"韋應物","charstyle":"古體詩","content":"結髪屢辭秩，立身本疎慢。\n今得罷守歸，幸無世欲患。\n棲止且偏僻，嬉遊無早晏。\n逐兎上坡岡，捕魚縁石澗。\n髙歌意氣在，貰酒貧居慣。\n時啟北窗扉，豈將文墨間。\n","id":60690,"chapter":"卷三十六","chapternum":36,"title":"野居","titledesc":"","collection":"","collectiondesc":"","poemindex":21},{"author":"韋應物","charstyle":"古體詩","content":"暗窗涼葉動，秋齋寢席單。\n憂人半夜起，明月在林端。\n一與清景遇，毎憶平生歡。\n如何方惻愴，披衣露更寒。\n","id":60691,"chapter":"卷三十六","chapternum":36,"title":"秋夜","titledesc":"","collection":"","collectiondesc":"","poemindex":22},{"author":"韋應物","charstyle":"古體詩","content":"濟濟衆君子髙晏及時光羣山靄遐矚緑野布熈陽列坐遵曲岸披襟襲蘭芳野庖薦嘉魚激澗泛羽觴衆鳥鳴茂林緑草延髙岡盛時易徂謝浩思坐飄颺眷言同心友兹遊安可忘","id":60692,"chapter":"卷三十六","chapternum":36,"title":"西郊燕集","titledesc":"","collection":"","collectiondesc":"","poemindex":23},{"author":"韋應物","charstyle":"古體詩","content":"端居倦時燠，輕舟泛迴塘。\n微風飄襟散，横吹繞林長。\n雲澹水容夕，雨微荷氣涼。\n一寫悁勤意，寧用計華觴。\n","id":60693,"chapter":"卷三十六","chapternum":36,"title":"南塘泛舟㑹元六昆季","titledesc":"","collection":"","collectiondesc":"","poemindex":24},{"author":"韋應物","charstyle":"古體詩","content":"兵衛森畫㦸，宴寢凝清香。\n海上風雨至，逍遥池閣涼。\n煩痾近消散，嘉賔復滿堂。\n自慚居處崇，未覩斯民康。\n理㑹是非遣，性逹形迹忘。\n鮮肥屬時禁，蔬果幸見嘗。\n俯飲一杯酒，仰聆金玉章。\n神歡體自輕，意欲凌風翔。\n呉中盛文史，羣彦今汪洋。\n方知大藩地，豈曰財賦疆。\n","id":60694,"chapter":"卷三十六","chapternum":36,"title":"郡齋雨中與諸文士燕集","titledesc":"","collection":"","collectiondesc":"","poemindex":25},{"author":"韋應物","charstyle":"古體詩","content":"髙原出東城鬱鬱見咸陽上有千載事乃自漢宣皇頽壖久凌遲陳迹翳丘荒春草雖復緑驚風但飄揚周覽京城内雙闕起中央微鐘何處來暮色忽蒼蒼歌吹喧萬井車馬塞康莊昔人豈不爾百世同一傷歸當守冲漠跡寓心自忘","id":60695,"chapter":"卷三十六","chapternum":36,"title":"登樂遊廟作","titledesc":"","collection":"","collectiondesc":"","poemindex":26},{"author":"韋應物","charstyle":"古體詩","content":"登髙創危構林表見川流微雨颯巳至蕭條川氣秋下尋宻竹盡忽曠沙際遊紆曲水分野綿延稼盈疇寒花明廢墟樵牧笑榛丘雲水成隂澹竹樹更清幽適自戀佳賞復兹永日留","id":60696,"chapter":"卷三十六","chapternum":36,"title":"登西南岡卜居遇雨尋竹浪至灃壖縈帶數里清流茂樹雲物可賞","titledesc":"","collection":"","collectiondesc":"","poemindex":27},{"author":"韋應物","charstyle":"古體詩","content":"置酒臨髙隅佳人自城闕巳翫滿川花還看滿川月花月方浩然賞心何由歇","id":60697,"chapter":"卷三十六","chapternum":36,"title":"灃上與幼遐月夜登西岡翫花","titledesc":"","collection":"","collectiondesc":"","poemindex":28},{"author":"韋應物","charstyle":"古體詩","content":"山水本自佳遊人已忘慮碧泉更幽絶賞愛未能去潺湲㵼幽磴繚繞帶嘉樹激轉忽殊流歸泓又同注羽觴自成翫永日亦延趣靈草有時香仙源不知處還當候圓月擕手重遊寓","id":60698,"chapter":"卷三十六","chapternum":36,"title":"遊龍門香山泉","titledesc":"","collection":"","collectiondesc":"","poemindex":29},{"author":"韋應物","charstyle":"古體詩","content":"鑿山導伊流，中斷若天闢。\n都門遥相望，佳氣生朝夕。\n素懐出塵意，適有擕手客。\n精舍繚層阿，千龕鄰峭壁。\n縁雲路猶緬，憇澗鐘巳寂。\n花樹發煙華，淙流散石脈。\n長嘯招逺風，臨潭潄金碧。\n日落望都城，人間何役役。\n","id":60699,"chapter":"卷三十六","chapternum":36,"title":"龍門遊眺","titledesc":"","collection":"","collectiondesc":"","poemindex":30},{"author":"韋應物","charstyle":"古體詩","content":"東風散餘沍，陂水淡巳緑。\n烟芳何處尋，杳靄春山曲。\n新禽弄暄節，晴光泛嘉木。\n一與諸君遊，華觴忻見屬。\n","id":60700,"chapter":"卷三十六","chapternum":36,"title":"西郊遊矚","titledesc":"","collection":"","collectiondesc":"","poemindex":31},{"author":"韋應物","charstyle":"古體詩","content":"水曲一追遊，遊人重懐戀。\n嬋娟昨夜月，還向波中見。\n驚禽棲不定，流芳寒未徧。\n擕手更何時，佇看花如霰。\n","id":60701,"chapter":"卷三十六","chapternum":36,"title":"再遊西郊渡","titledesc":"","collection":"","collectiondesc":"","poemindex":32},{"author":"韋應物","charstyle":"古體詩","content":"岸篠覆迴谿，迴溪曲如月。\n沈沈水容緑，寂寂流鶯歇。\n淺石方凌亂，遊禽時出沒。\n半雨夕陽霏，縁源雜花發。\n明晨重來此，同心應已闕。\n","id":60702,"chapter":"卷三十六","chapternum":36,"title":"月谿與幼遐君貺同遊","titledesc":"","collection":"","collectiondesc":"","poemindex":33},{"author":"韋應物","charstyle":"古體詩","content":"清賞非素期，偶遊方自得。\n前登絶嶺險，下視深潭黒。\n宻竹已成暮，歸雲殊未極。\n春鳥依谷喧，紫蘭含幽色。\n已將芳景遇，復款平生憶。\n終念一歡别，臨風還黙黙。\n","id":60703,"chapter":"卷三十六","chapternum":36,"title":"與幼遐君貺兄弟同遊白家竹潭","titledesc":"","collection":"","collectiondesc":"","poemindex":34},{"author":"韋應物","charstyle":"古體詩","content":"始入松路永獨忻山寺幽不知臨絶檻乃見西江流呉岫分煙景楚甸散林丘方悟闗塞眇重軫故園愁聞鐘戒歸騎憇澗惜良遊地疎泉谷狹春深草木稠兹焉賞未極清景期杪秋","id":60704,"chapter":"卷三十六","chapternum":36,"title":"遊靈巖寺","titledesc":"","collection":"","collectiondesc":"","poemindex":35},{"author":"韋應物","charstyle":"古體詩","content":"屢訪塵外跡，未窮幽賞情。\n髙秋天景逺，始見山水清。\n上陟巖殿憇，暮看雲壑平。\n蒼茫寒色起，迢遞晩鐘鳴。\n意有清夜戀，身為符竹嬰。\n晤言緇衣子，瀟灑中林行。\n","id":60705,"chapter":"卷三十六","chapternum":36,"title":"秋景詣琅琊精舍","titledesc":"","collection":"","collectiondesc":"","poemindex":36},{"author":"韋應物","charstyle":"古體詩","content":"廣庭獨閒歩，夜色方湛然。\n丹閣已排雲，皓月正髙懸。\n繁露降秋節，蒼林鬱芊芊。\n仰觀天氣涼，髙詠古人篇。\n撫已亮無庸，結交頼羣賢。\n屬予翹思時，方子中夜眠。\n相去隔城闕，佳期屢徂遷。\n如何日夕待，見月三四圓。\n","id":60706,"chapter":"卷三十六","chapternum":36,"title":"善福精舍秋夜遲諸君","titledesc":"","collection":"","collectiondesc":"","poemindex":37},{"author":"韋應物","charstyle":"古體詩","content":"吏舍跼終年，出郊曠清曙。\n楊栁散和風，青山澹吾慮。\n依叢適自憇，縁澗還復去。\n微雨靄芳原，春鳩鳴何處。\n樂幽心屢止，遵事跡猶遽。\n終罷期結廬，慕陶真可庶。\n","id":60707,"chapter":"卷三十六","chapternum":36,"title":"東郊","titledesc":"","collection":"","collectiondesc":"","poemindex":38},{"author":"韋應物","charstyle":"古體詩","content":"北望極長廊斜扉掩叢竹亭午一來尋院幽僧亦獨唯聞山鳥啼愛此林下宿","id":60708,"chapter":"卷三十六","chapternum":36,"title":"行寛禪師院","titledesc":"","collection":"","collectiondesc":"","poemindex":39},{"author":"韋應物","charstyle":"古體詩","content":"石壁精舍髙排雲聊直上佳遊愜始願忘險得前賞崖傾景方晦谷轉川如掌緑林含蕭條飛閣起弘敞道人上方至深夜還獨往日落羣山隂天秋百泉響所嗟累巳成安得長偃仰","id":60709,"chapter":"卷三十六","chapternum":36,"title":"藍嶺精舍","titledesc":"","collection":"","collectiondesc":"","poemindex":40},{"author":"韋應物","charstyle":"古體詩","content":"受命恤人隱兹遊久未遑鳴騶響幽谷前旌耀崇岡青冥臺砌寒緑縟草木香填壑躋花界疊石構雲房經製隨巖轉繚繞豈定方新泉泄隂壁髙蘿䕃緑塘攀林一棲止飲水得清涼物累誠可遣疲甿終未忘還歸坐郡閣但見山蒼蒼","id":60710,"chapter":"卷三十六","chapternum":36,"title":"遊琅琊山寺","titledesc":"","collection":"","collectiondesc":"","poemindex":41},{"author":"韋應物","charstyle":"古體詩","content":"淙流絶壁散，虛煙翠澗深。\n叢際松風起，飄來灑塵襟。\n窺蘿翫猿鳥，解組傲雲林。\n茶果邀真侣，觴酌洽同心。\n曠嵗懐兹賞，行春始重尋。\n聊將横吹笛，一冩山水音。\n","id":60711,"chapter":"卷三十六","chapternum":36,"title":"簡寂觀西澗瀑布下作","titledesc":"","collection":"","collectiondesc":"","poemindex":42},{"author":"韋應物","charstyle":"古體詩","content":"池上鳴佳禽，僧齋日幽寂。\n髙林晩露清，紅藥無人摘。\n春水不生煙，荒岡筠翳石。\n不應朝夕遊，良為蹉跎客。\n","id":60712,"chapter":"卷三十六","chapternum":36,"title":"遊南齋","titledesc":"","collection":"","collectiondesc":"","poemindex":43},{"author":"韋應物","charstyle":"古體詩","content":"適從郡邑喧，又兹三伏熱。\n山中清景多，石罅寒泉潔。\n花香天界事，松竹人間别。\n殿分嵐嶺明，磴臨懸壑絶。\n昏旭窮陟降，幽顯盡披閲。\n嶔駭風雨區，寒知龍蛇穴。\n情虛澹泊生，境寂塵妄滅。\n經世豈非道，無為厭車轍。\n","id":60713,"chapter":"卷三十六","chapternum":36,"title":"同元錫題琅琊寺","titledesc":"","collection":"","collectiondesc":"","poemindex":44},{"author":"韋應物","charstyle":"古體詩","content":"兹晨廼休暇，適往田家廬。\n原谷經塗澁，春陽草木敷。\n纔遵板橋曲，復此清澗紆。\n崩壑方見射，迴流忽巳舒。\n明滅泛孤景，杳靄含夕虚。\n無將為邑志，一酌澄波餘。\n","id":60714,"chapter":"卷三十六","chapternum":36,"title":"往雲門郊居塗經迴流作","titledesc":"","collection":"","collectiondesc":"","poemindex":45},{"author":"韋應物","charstyle":"古體詩","content":"逺山含紫氛春野靄云暮值此歸時月留連西澗渡謬當文墨㑹得與羣英遇賞逐亂流翻心將清景悟行車儼未轉芳草空盈歩已舉候亭火猶愛村原樹還當守故扃悵恨乗幽素","id":60715,"chapter":"卷三十六","chapternum":36,"title":"乗月過西郊渡","titledesc":"","collection":"","collectiondesc":"","poemindex":46},{"author":"韋應物","charstyle":"古體詩","content":"落帆逗淮鎮，停舫臨孤驛。\n浩浩風起波，冥冥日沈夕。\n人歸山郭暗，雁下蘆州白。\n獨夜憶秦闗，聽鐘未眠客。\n","id":60716,"chapter":"卷三十六","chapternum":36,"title":"夕次盱眙縣","titledesc":"","collection":"","collectiondesc":"","poemindex":47},{"author":"韋應物","charstyle":"古體詩","content":"因時省風俗布惠迨髙年建隼出潯陽整駕遊山川白雲歛晴壑羣峯列遥天嶔﨑石門狀杳靄香爐煙榛荒屢罥罣逼側殆覆顚方臻釋氏廬時物屢華妍曇逺昔經始於兹閟幽玄東西竹林寺灌注寒澗泉人事既云冺嵗月復巳綿殿宇餘丹紺磴閣峭欹懸佳士亦棲息善身絶塵縁今我䝉朝寄教化敷里𨞬道妙茍為得出處理無偏心當同所尚跡豈辭纒牽","id":60717,"chapter":"卷三十六","chapternum":36,"title":"春月觀省屬城始憇東西林精舍","titledesc":"","collection":"","collectiondesc":"","poemindex":48},{"author":"韋應物","charstyle":"古體詩","content":"館宿風雨滯，始晴行蓋轉。\n潯陽山水多，草木俱紛衍。\n﨑嶇縁碧澗，蒼翠踐苔蘚。\n髙樹夾潺湲，崩石横隂巘。\n野杏依寒拆，餘雲冐嵐淺。\n性愜形豈勞，境殊路遺緬。\n憶昔終南下，佳遊亦屢展。\n時禽下流暮，紛思何由遣。\n","id":60718,"chapter":"卷三十六","chapternum":36,"title":"自蒲塘驛迴駕經厯山水","titledesc":"","collection":"","collectiondesc":"","poemindex":49},{"author":"韋應物","charstyle":"古體詩","content":"攬轡窮登降隂雨遘二旬但見白雲合不覩巖中春急澗豈易掲峻途良難遵深林猿聲冷沮洳虎跡新始霽升陽景山水閲清晨雜花積如霧百卉萋已陳鳴騶屢驤首歸路自忻忻","id":60719,"chapter":"卷三十六","chapternum":36,"title":"山行積雨歸途始霽","titledesc":"","collection":"","collectiondesc":"","poemindex":50},{"author":"韋應物","charstyle":"古體詩","content":"朝出自不還暮歸花盡發豈無終日㑹惜此花間月空館忽相思微鐘坐來歇","id":60720,"chapter":"卷三十六","chapternum":36,"title":"暮相思","titledesc":"","collection":"","collectiondesc":"","poemindex":51},{"author":"韋應物","charstyle":"古體詩","content":"靄靄髙館暮，開軒滌煩襟。\n不知湘雨來，瀟灑在幽林。\n炎月得涼夜，芳尊誰與斟。\n故人南北居，累月間徽音。\n人生無閒日，歡㑹當在今。\n反側候天旦，層城苦沈沈。\n","id":60721,"chapter":"卷三十六","chapternum":36,"title":"夏夜憶盧嵩","titledesc":"","collection":"","collectiondesc":"","poemindex":52},{"author":"韋應物","charstyle":"古體詩","content":"雨歇萬井春，柔條巳含緑。\n徘徊洛陽陌，惆悵杜陵曲。\n遊絲正髙下，啼鳥還斷續。\n有酒今不同，思君瑩如玉。\n","id":60722,"chapter":"卷三十六","chapternum":36,"title":"春中憶元二","titledesc":"","collection":"","collectiondesc":"","poemindex":53},{"author":"韋應物","charstyle":"古體詩","content":"廣陌竝遊騎公堂接華襟方歡遽見别永日獨沈吟階暝流暗駛氣疎露已侵層城湛深夜片月生幽林往欵良未遂來覿曠無音恒當清觴宴思子玉山岑耿耿何以寫宻言空委心","id":60723,"chapter":"卷三十六","chapternum":36,"title":"懐素友子西","titledesc":"","collection":"","collectiondesc":"","poemindex":54},{"author":"韋應物","charstyle":"古體詩","content":"夏首雲物變，雨餘草木繁。\n池荷初帖水，林花巳掃園。\n縈叢蝶尚亂，依閣鳥猶喧。\n對此殘芳月，憶在漢陵原。\n","id":60724,"chapter":"卷三十六","chapternum":36,"title":"始夏南園思舊里","titledesc":"","collection":"","collectiondesc":"","poemindex":55},{"author":"韋應物","charstyle":"古體詩","content":"豺虎犯天綱，昇平無内備。\n長驅隂山卒，畧踐三河地。\n張侯本忠烈，濟世有深智。\n堅壁梁宋間，逺籌呉楚利。\n窮年方絶輸，鄰援皆擕貳。\n使者哭其庭，救兵終不至。\n重圍雖可越，藩翰諒難棄。\n饑喉待危巢，懸命中路墜。\n甘從鋒刃斃，莫奪堅貞志。\n宿將降賊庭，儒生獨全義。\n空城唯白骨，同往無賤貴。\n哀哉豈獨今，千載當歔欷〈葛常之云韋蘇州睢陽感懐詩有曰宿將降賊庭儒生獨全義宿將謂許逺儒生謂張廵也蓋當時物議以為廵死而逺就虜疑逺畏死而辭服於賊故應物云爾韓愈嘗有言曰逺如畏死何苦守尺寸之地食其所愛之肉以與賊抗而不降乎斯言得矣廵死後賊將生致逺於偃師逺亦以不屈死則是逺亦終死賊也〉。\n","id":60725,"chapter":"卷三十六","chapternum":36,"title":"睢陽感懐","titledesc":"","collection":"","collectiondesc":"","poemindex":56},{"author":"韋應物","charstyle":"古體詩","content":"生長太平日，不知太平歡。\n今還洛陽中，感此方苦酸。\n飲藥本攻病，毒腸翻自殘。\n王師渉河洛，玉石俱不完。\n時節屢遷斥，山河長鬱盤。\n蕭條孤煙絶，日入空城寒。\n蹇劣乏髙歩，緝遺守微官。\n西懐咸陽道，躑躅心不安。\n","id":60726,"chapter":"卷三十六","chapternum":36,"title":"廣德中洛陽作","titledesc":"","collection":"","collectiondesc":"","poemindex":57},{"author":"韋應物","charstyle":"古體詩","content":"客從東方來，衣上灞陵雨。\n問客來何為，采山因買斧。\n冥冥花正開，颺颺燕新乳。\n昨别今已春，鬢絲生幾縷。\n","id":60727,"chapter":"卷三十六","chapternum":36,"title":"長安遇馮著","titledesc":"","collection":"","collectiondesc":"","poemindex":58},{"author":"韋應物","charstyle":"古體詩","content":"少事武皇帝，無頼恃恩私。\n身作里中横，家藏亡命兒。\n朝提樗蒲局，暮竊東鄰姬。\n司隸不敢捕，立在白玉墀。\n驪山風雪夜，長楊羽獵時。\n一字都不識，飲酒肆頑癡。\n武皇升仙去，憔悴被人欺。\n讀書事巳晩，把筆學題詩。\n兩府始収跡，南宫謬見推。\n非才果不容，出守撫惸嫠。\n忽逢楊開府，論舊涕俱垂。\n坐客何由識，唯有故人知。\n","id":60728,"chapter":"卷三十六","chapternum":36,"title":"逢楊開府","titledesc":"","collection":"","collectiondesc":"","poemindex":59},{"author":"韋應物","charstyle":"古體詩","content":"蒼山何鬱盤，飛閣凌上清。\n先帝昔好道，下元朝百靈。\n白雲巳蕭條，麋鹿但縱横。\n泉水今尚暖，舊林亦青青。\n我念綺𥜗，嵗扈從當太。\n平小臣職前，驅馳道出灞。\n亭翻翻日月，旗殷殷鼙鼓。\n聲萬馬自騰，驤八駿按轡。\n行日出煙嶠，緑氛氲麗層。\n甍登臨起遐，想沐浴觀聖。\n情朝燕詠無，事時豐賀國。\n禎日和絃管，音下使萬室。\n聽海内湊朝，貢賢愚共歡。\n榮合沓車馬，喧西聞長安。\n城事往世如，寄感深迹所。\n經申章報蘭，藻一望雙涕。\n","id":60729,"chapter":"卷三十六","chapternum":36,"title":"酬鄭户曹驪山感懐","titledesc":"","collection":"","collectiondesc":"","poemindex":60},{"author":"韋應物","charstyle":"古體詩","content":"逍遥仙家子日夕朝玉皇興髙清露沒渇飲瓊華漿解組一來欵披衣拂天香粲然顧我笑緑簡發新章泠泠如玉音馥馥若蘭芳浩意坐盈此月華殊未央却念諠譁日何由得清涼疎松抗髙殿宻竹隂長廊榮名等糞土擕手隨風翔","id":60730,"chapter":"卷三十六","chapternum":36,"title":"清都觀答幼遐","titledesc":"","collection":"","collectiondesc":"","poemindex":61},{"author":"韋應物","charstyle":"古體詩","content":"偶然棄官去投跡在田中日出照茅屋園林養愚䝉雖云無一資尊酌㑹不空且忻百糓成仰嘆造化功出入與民伍作事靡不同時伐南澗竹夜還灃水東貧蹇自成退豈為髙人蹤覽君金玉篇彩色發我容日日欲為報方春已徂冬","id":60731,"chapter":"卷三十六","chapternum":36,"title":"答暢校書當","titledesc":"","collection":"","collectiondesc":"","poemindex":62},{"author":"韋應物","charstyle":"古體詩","content":"棄職曽守拙翫幽遂忘喧山澗依磽𥕂竹樹䕃清源貧居煙火絶嵗熟梨棗繁風雨飄茅屋蒿草沒𤓰園羣屬相歡悦不覺過朝昏有時看禾黍落日上秋原飲酒任真性揮筆肆狂言一朝忝蘭省三載居逺藩復與諸弟子篇翰毎相敦西園休習射南池對芳尊山藥經雨碧海榴凌霜翻念爾不同此悵然復一論重陽守故家僴子旅湘沅俱有緘中藻惻惻動離魂不知何日見衣上淚空存","id":60732,"chapter":"卷三十六","chapternum":36,"title":"答僴奴重陽二甥〈僴奴趙氏甥伉重陽崔氏甥播〉","titledesc":"","collection":"","collectiondesc":"","poemindex":63},{"author":"韋應物","charstyle":"古體詩","content":"補吏多下遷，罷歸聊自度。\n園廬既蕪沒，煙景空澹泊。\n閒居養痾瘵，守素甘葵藿。\n顔鬢日衰耗，冠帶亦寥落。\n青苔已生路，緑筠始分籜。\n夕氣下遥隂，微風動疎薄。\n草玄良見誚，杜門無請託。\n非君好事者，誰能顧寂寞。\n","id":60733,"chapter":"卷三十六","chapternum":36,"title":"閒居贈友","titledesc":"","collection":"","collectiondesc":"","poemindex":64},{"author":"韋應物","charstyle":"古體詩","content":"宦遊二十載，田野久巳疎。\n休沐遂兹日，一來還故墟。\n山明宿雨霽，風暖百卉舒。\n泓泓野泉潔，熠熠林光初。\n竹木稍摧翳，園埸亦荒蕪。\n俯驚鬢巳衰，周覽昔所娯。\n存沒惻私懐，遷變傷里閭。\n欲言少留心，中復畏簡書。\n世道良自退，榮名亦空虚。\n與子終擕手，嵗晏當來居。\n","id":60734,"chapter":"卷三十六","chapternum":36,"title":"休沐東還胄貴里示端","titledesc":"","collection":"","collectiondesc":"","poemindex":65},{"author":"韋應物","charstyle":"古體詩","content":"余辭郡符去，爾為外事牽。\n寧知風雪夜，復此對床眠。\n始話南池飲，更詠西樓篇。\n無將一㑹易，嵗月坐推遷。\n","id":60735,"chapter":"卷三十六","chapternum":36,"title":"示全真元常","titledesc":"","collection":"","collectiondesc":"","poemindex":66},{"author":"韋應物","charstyle":"古體詩","content":"悽悽去親愛，泛泛入煙霧。\n歸棹洛陽人，殘鐘廣陵樹。\n今朝此為别，何處還相遇。\n世事波上舟，沿洄安得住。\n","id":60736,"chapter":"卷三十六","chapternum":36,"title":"初發揚子寄元大校書","titledesc":"","collection":"","collectiondesc":"","poemindex":67},{"author":"韋應物","charstyle":"古體詩","content":"川上風雨來，須㬰滿城闕。\n岧嶤青蓮界，蕭條孤興發。\n前山遽已淨，隂靄夜來歇。\n喬木生夏涼，流雲吐華月。\n嚴城自有限，一水非難越。\n相望曙河逺，髙齋坐超忽。\n","id":60737,"chapter":"卷三十六","chapternum":36,"title":"同德寺雨後寄元侍御李博士","titledesc":"","collection":"","collectiondesc":"","poemindex":68},{"author":"韋應物","charstyle":"古體詩","content":"幽人寂不寐，木葉紛紛落。\n寒雨暗深更，流螢度髙閣。\n坐使青燈曉，還傷夏衣薄。\n寧知嵗方晏，離居更蕭索。\n","id":60738,"chapter":"卷三十六","chapternum":36,"title":"寺居獨夜寄崔主簿","titledesc":"","collection":"","collectiondesc":"","poemindex":69},{"author":"韋應物","charstyle":"古體詩","content":"田家已耕作，井屋起晨煙。\n園林鳴好鳥，閒居猶獨眠。\n不覺朝巳晏，起來望青天。\n四體一舒散，情性亦忻然。\n還復茅簷下，對酒思數賢。\n束帶理官府，簡牘盈目前。\n當念中林賞，覽物遍山川。\n士非遇明世，庶以道自全。\n","id":60739,"chapter":"卷三十六","chapternum":36,"title":"園林晏起寄昭應韓明府盧主簿","titledesc":"","collection":"","collectiondesc":"","poemindex":70},{"author":"韋應物","charstyle":"古體詩","content":"冦賊起東山，英俊方未閒。\n聞君新應募，籍籍動京闗。\n出身文翰塲，髙歩不可攀。\n青袍未及解，白羽插𦝫。\n間昔為瓊樹，姿今有風霜。\n顔秋郊細栁，道走馬一夕。\n還丈夫當為，國破敵如摧。\n山何必事州，府坐使鬢毛。\n","id":60740,"chapter":"卷三十六","chapternum":36,"title":"寄暢當","titledesc":"","collection":"","collectiondesc":"","poemindex":71},{"author":"韋應物","charstyle":"古體詩","content":"今朝郡齋冷，忽念山中客。\n澗底束荆薪，歸來煮白石。\n欲持一瓢酒，逺慰風雨夕。\n落葉滿空山，何處尋行跡。\n","id":60741,"chapter":"卷三十六","chapternum":36,"title":"寄全椒山中道士","titledesc":"","collection":"","collectiondesc":"","poemindex":72},{"author":"韋應物","charstyle":"古體詩","content":"聖朝有遺逸披膽謁至尊豈是貿榮寵誓將救元元權豪非所便書奏寢禁門髙歌長安酒忠憤不可吞歘來客河洛日與靜者論濟世翻小事丹砂駐精魂東遊無復繫梁楚多大藩髙論動侯伯疎懐脱塵喧送君都門野飲我林中尊立馬望東道白雲滿梁園踟蹰欲何贈空是平生言","id":60742,"chapter":"卷三十六","chapternum":36,"title":"送李十四山人東遊","titledesc":"","collection":"","collectiondesc":"","poemindex":73},{"author":"韋應物","charstyle":"古體詩","content":"青青連枝樹，苒苒久别離。\n客遊廣陵中，俱到若有期。\n俯仰叙存沒，哀腸發酸悲。\n収情且為歡，累日不知饑。\n夙駕多所廹，復當還歸池。\n長安三千里，嵗晏獨何為。\n南出登閶門，驚颷左右吹。\n所别諒非逺，要令心不怡。\n","id":60743,"chapter":"卷三十六","chapternum":36,"title":"喜於廣陵拜覲家兄奉送發還池州","titledesc":"","collection":"","collectiondesc":"","poemindex":74},{"author":"韋應物","charstyle":"古體詩","content":"少年一相見飛轡河洛間歡遊不知罷中路忽言還冷冷鵾絃哀悄悄冬夜閒丈夫雖耿介逺别多苦顔君行拜髙堂速駕難久攀雞鳴儔侣發朔雪滿河闗須㬰在今夕尊酌且循環","id":60744,"chapter":"卷三十六","chapternum":36,"title":"送鄭長源","titledesc":"","collection":"","collectiondesc":"","poemindex":75},{"author":"韋應物","charstyle":"古體詩","content":"握手出都門駕言適京師豈不懐舊廬惆悵與子辭麗日坐髙閣清觴燕華池昨遊倐巳過後遇良未知念結路方永嵗隂野無暉單車我當前暮雪子獨歸臨流一相望零淚忽沾衣","id":60745,"chapter":"卷三十六","chapternum":36,"title":"留别洛京親友","titledesc":"","collection":"","collectiondesc":"","poemindex":76},{"author":"韋應物","charstyle":"古體詩","content":"乖闕意方弭安知忽來翔累日重歡宴一旦復離傷置酒慰兹夕秉燭坐華堂契濶未及展晨星出東方征人慘巳辭車馬儼成裝我懐自無歡原野滿春光羣水含時澤野雉鳴朝陽平生有壯志不覺淚沾裳况自守空宇日夕但彷徨","id":60746,"chapter":"卷三十六","chapternum":36,"title":"宴别幼遐與君貺兄弟","titledesc":"","collection":"","collectiondesc":"","poemindex":77},{"author":"韋應物","charstyle":"古體詩","content":"簡畧非世器，委身同草木。\n逍遥精舍居，飲酒自為足。\n累日曽一櫛，對書常懶讀。\n社臘㑹髙年，山川恣遊矚。\n明世方選士，中朝懸美禄。\n除書忽到門，冠帶便拘束。\n愧忝郎署跡，謬䝉君子録。\n俯仰垂華纓，飄颻翔輕轂。\n行將親愛别，戀此西澗曲。\n逺峯明夕川，夏雨生衆緑。\n迅風飄野路，迴首不遑宿。\n明晨下煙閣，白雲在幽谷。\n","id":60747,"chapter":"卷三十六","chapternum":36,"title":"始除尚書郎别善福精舍","titledesc":"","collection":"","collectiondesc":"","poemindex":78},{"author":"韋應物","charstyle":"古體詩","content":"昔出喜還家，今還獨傷意。\n入室掩無光，銜哀冩虚位。\n悽悽動幽幔，寂寂驚寒吹。\n幼女復何知，時來庭下戲。\n咨嗟日復老，錯莫身如寄。\n家人勸我餐，對案空垂淚。\n","id":60748,"chapter":"卷三十六","chapternum":36,"title":"出還","titledesc":"","collection":"","collectiondesc":"","poemindex":79},{"author":"韋應物","charstyle":"古體詩","content":"迢迢芳園樹，列映清池曲。\n對此傷人心，還如故時緑。\n風條灑餘靄，露葉承新旭。\n佳人不再攀，下有往來躅。\n","id":60749,"chapter":"卷三十六","chapternum":36,"title":"對芳樹","titledesc":"","collection":"","collectiondesc":"","poemindex":80},{"author":"韋應物","charstyle":"古體詩","content":"不復見故人，一來過故宅。\n物變知景暄，心傷覺時寂。\n池荒野筠合，庭緑幽草積。\n風散花意謝，鳥還山光夕。\n宿昔方同賞，詎知今念昔。\n緘室在東廂，遺器不忍覿。\n柔翰全分意，芳巾尚染澤。\n殘工委筐篋，餘素經刀尺。\n収此還我家，將還復愁惕。\n永絶擕手歡，空存舊行迹。\n冥冥獨無語，杳杳將何適。\n唯思今古同，時緩傷與戚。\n","id":60750,"chapter":"卷三十六","chapternum":36,"title":"過昭國里故第","titledesc":"","collection":"","collectiondesc":"","poemindex":81},{"author":"韋應物","charstyle":"古體詩","content":"雨歇見青山，落日照林園。\n山夕煙鳥亂，林清風景翻。\n提擕唯子弟，蕭散在琴樽。\n同遊不同意，耿耿獨傷魂。\n寂寞鐘巳盡，如何還入門。\n","id":60751,"chapter":"卷三十六","chapternum":36,"title":"林園晩霽","titledesc":"","collection":"","collectiondesc":"","poemindex":82},{"author":"韋應物","charstyle":"古體詩","content":"庭樹轉蕭蕭，隂蟲還戚戚。\n獨向髙齋眠，夜聞寒雨滴。\n微風時動牖，殘燈尚留壁。\n惆悵平生懐，偏來委今夕。\n","id":60752,"chapter":"卷三十六","chapternum":36,"title":"秋夜","titledesc":"","collection":"","collectiondesc":"","poemindex":83},{"author":"韋應物","charstyle":"古體詩","content":"霜露巳淒漫，星漢復昭回。\n朔風中夜起，驚鴻千里來。\n蕭條涼葉下，寂寞清砧哀。\n嵗晏仰空宇，心事若寒灰。\n","id":60753,"chapter":"卷三十六","chapternum":36,"title":"秋夜","titledesc":"","collection":"","collectiondesc":"","poemindex":84},{"author":"韋應物","charstyle":"古體詩","content":"漢武好神仙黄金作臺與天近王母摘桃海上還感之西過聊問訊欲來不來夜未央殿前青鳥先迴翔緑鬢縈雲裾曳霧雙節飄颻下仙歩白日分明到世間碧空何處來時路玊盤捧桃將獻君踟蹰未去留彩雲海水桑田幾翻覆中間此桃四五熟可憐穆滿瑶池燕正值花開不得薦花開子熟安可期邂逅能當漢武時顔如芳華潔如玉心念我皇多嗜欲雖留桃核桃有靈人間糞土種不生由來在道豈在藥徒勞方士海上行掩扇一言相謝去如煙非煙不知處","id":60754,"chapter":"卷三十六","chapternum":36,"title":"漢武帝雜歌","titledesc":"","collection":"","collectiondesc":"","poemindex":85},{"author":"韋應物","charstyle":"古體詩","content":"出自玄泉杳杳之深井汲在朱明赫赫之炎辰九天含露未銷鑠閶闔初開賜貴人碎如墜瓊方截璐粉壁生寒象筵布玉壺紈扇亦玲瓏座有麗人色俱素咫尺炎涼變四時出門焦灼君詎知肥羊甘醴心悶悶飲此瑩然何所思當念䦨干鑿者苦臘月深井汗如雨","id":60755,"chapter":"卷三十六","chapternum":36,"title":"夏氷歌","titledesc":"","collection":"","collectiondesc":"","poemindex":86},{"author":"韋應物","charstyle":"古體詩","content":"妾家住横塘夫壻郗家郎玉盤的厯雙白魚湘簟玲瓏透象牀象牀可寢魚可食不知郎意何南北岸上種蓮豈得生池中種槿豈得成丈夫一去花落樹妾獨長夜心未平","id":60756,"chapter":"卷三十六","chapternum":36,"title":"横塘行","titledesc":"","collection":"","collectiondesc":"","poemindex":87},{"author":"韋應物","charstyle":"古體詩","content":"東方欲曙花冥冥啼鶯相喚亦可聽乍去乍來時近逺纔聞南陌又東城忽似上林翻下苑綿綿蠻蠻如有情欲囀不囀意自嬌羌兒弄笛曲未調前聲後聲不相及秦女學箏指尤澁須㬰風暖朝日暾流音變作百鳥喧誰家嬾婦驚殘夢何處愁人憶故園伯勞飛過聲跼促戴勝下時桑田綠不及流鶯日日啼花間能使萬家春意閒有時斷續聽不了飛去花枝猶裊裊還棲碧樹鎻千門春漏方殘一聲曉","id":60757,"chapter":"卷三十六","chapternum":36,"title":"聽鶯曲","titledesc":"","collection":"","collectiondesc":"","poemindex":88},{"author":"韋應物","charstyle":"古體詩","content":"日出照東城春烏鵶鵶雛和鳴雛和鳴羽猶短巢在深林春正寒引飛欲集東城暖羣雛䙰褷睥睨髙舉翅不及墜蓬蒿雄雌來去飛又引音聲下上懼鷹隼引雛烏爾心急急將何如何得比日捜索雀卵噉爾雛","id":60758,"chapter":"卷三十六","chapternum":36,"title":"烏引雛","titledesc":"","collection":"","collectiondesc":"","poemindex":89},{"author":"韋應物","charstyle":"古體詩","content":"啣泥燕聲嘍嘍尾涎涎秋去何所歸春來復相見豈不解决絶髙飛碧雲裏何為地上啣泥滓啣泥雖賤意有營杏梁朝日巢欲成不見百鳥畏人林野宿翻遭網羅俎其肉未若啣泥入華屋燕啣泥百鳥之智莫與齊","id":60759,"chapter":"卷三十六","chapternum":36,"title":"燕啣泥","titledesc":"","collection":"","collectiondesc":"","poemindex":90},{"author":"韋應物","charstyle":"近體詩","content":"江漢曽為客，相逢每醉還。\n浮雲一别後，流水十年間。\n歡笑情如舊，蕭疎鬢已斑。\n何因不歸去，淮上對秋山。\n","id":60760,"chapter":"卷三十六","chapternum":36,"title":"淮上喜㑹梁川故人","titledesc":"","collection":"","collectiondesc":"","poemindex":91},{"author":"韋應物","charstyle":"近體詩","content":"楚塞故人稀，相逢本不期。\n猶存褏裏字，忽怪鬢中絲。\n客舍盈樽酒，江行滿篋詩。\n更能連騎出，還似洛橋時。\n","id":60761,"chapter":"卷三十六","chapternum":36,"title":"揚州偶㑹前洛陽盧耿主簿〈應物頃貳洛陽常有連騎之遊〉","titledesc":"","collection":"","collectiondesc":"","poemindex":92},{"author":"韋應物","charstyle":"近體詩","content":"結茅臨古渡，卧見長淮流。\n窗裏人將老，門前樹已秋。\n寒山獨過雁，暮雨逺來舟。\n日夕逢歸客，那能忘舊遊。\n","id":60762,"chapter":"卷三十六","chapternum":36,"title":"淮上遇洛陽李主簿","titledesc":"","collection":"","collectiondesc":"","poemindex":93},{"author":"韋應物","charstyle":"近體詩","content":"相逢且對酒，相問欲何如。\n數嵗猶卑吏，家人笑著書。\n告歸應未得，榮宦又知疎。\n日日生春草，空令憶舊居。\n","id":60763,"chapter":"卷三十六","chapternum":36,"title":"任洛陽丞答前長安田少府問","titledesc":"","collection":"","collectiondesc":"","poemindex":94},{"author":"韋應物","charstyle":"近體詩","content":"官閒得去住，告别戀音徽。\n舊國應無業，他鄉到是歸。\n楚山明月滿，淮甸夜鐘微。\n何處孤舟泊，遥遥心曲違。\n","id":60764,"chapter":"卷三十六","chapternum":36,"title":"送元倉曹歸廣陵","titledesc":"","collection":"","collectiondesc":"","poemindex":95},{"author":"韋應物","charstyle":"近體詩","content":"無嗟千里逺，亦是宰王畿。\n䇿馬雨中去，逢人闗外稀。\n邑傳榆石在，路遶晉山微。\n别思方蕭索，新秋一葉飛。\n","id":60765,"chapter":"卷三十六","chapternum":36,"title":"送榆次林明府","titledesc":"","collection":"","collectiondesc":"","poemindex":96},{"author":"韋應物","charstyle":"近體詩","content":"少年初帶印，汾上又經過。\n芳草歸時徧，情人故郡多。\n禁鐘春雨細，宫樹野煙和。\n相望東橋别，微風起夕波。\n","id":60766,"chapter":"卷三十六","chapternum":36,"title":"送汾城王主簿","titledesc":"","collection":"","collectiondesc":"","poemindex":97},{"author":"韋應物","charstyle":"近體詩","content":"楚江微雨裏，建業暮鐘時。\n漠漠帆來重，冥冥鳥去遲。\n海門深不見，浦樹逺含滋。\n相送情無限，沾襟比散絲。\n","id":60767,"chapter":"卷三十六","chapternum":36,"title":"賦得暮雨送李胄","titledesc":"","collection":"","collectiondesc":"","poemindex":98},{"author":"韋應物","charstyle":"近體詩","content":"月暗竹亭幽，螢光拂席流。\n還思故園夜，更度一年秋。\n自愜觀書興，何慚秉燭遊。\n府中徒冉冉，明發好歸休。\n","id":60768,"chapter":"卷三十六","chapternum":36,"title":"夜對流螢作","titledesc":"","collection":"","collectiondesc":"","poemindex":99},{"author":"韋應物","charstyle":"近體詩","content":"微官何事勞趨走，服藥閒眠養不才。\n花裏棋盤憎鳥汚，枕邊書卷訝風開。\n故人問訊縁同病，芳月相思阻一杯。\n應笑王戎成俗物，遥持麈尾獨徘徊。\n","id":60769,"chapter":"卷三十六","chapternum":36,"title":"假中枉盧二十二書亦稱卧疾兼訝李二久不訪問以詩答書因以戲李二","titledesc":"","collection":"","collectiondesc":"","poemindex":100},{"author":"韋應物","charstyle":"近體詩","content":"夾水蒼蒼路向東，東南山豁大河通。\n寒樹依微逺天外，夕陽明滅亂流中。\n孤村幾嵗臨伊岸，一雁初晴下朔風。\n為報洛橋遊宦侣，扁舟不繫與心同。\n","id":60770,"chapter":"卷三十六","chapternum":36,"title":"自鞏洛舟行入黄河即事寄府縣僚友","titledesc":"","collection":"","collectiondesc":"","poemindex":101},{"author":"韋應物","charstyle":"近體詩","content":"去年花裏逢君别，今日花開已一年。\n世事茫茫難自料，春愁黯黯獨成眠。\n身多疾病思田里，邑有流亡愧俸錢。\n聞道欲來相問訊，西樓望月幾回圓。\n","id":60771,"chapter":"卷三十六","chapternum":36,"title":"寄李儋元錫","titledesc":"","collection":"","collectiondesc":"","poemindex":102},{"author":"韋應物","charstyle":"近體詩","content":"香爐宿火滅，蘭燈宵影微。\n秋齋獨卧病，誰與覆寒衣。\n","id":60772,"chapter":"卷三十六","chapternum":36,"title":"郡齋卧疾","titledesc":"","collection":"","collectiondesc":"","poemindex":103},{"author":"韋應物","charstyle":"近體詩","content":"馬卿猶有壁，漁父自無家。\n想子今何處，扁舟隱荻花。\n","id":60773,"chapter":"卷三十六","chapternum":36,"title":"答李澣","titledesc":"","collection":"","collectiondesc":"","poemindex":104},{"author":"韋應物","charstyle":"近體詩","content":"林中觀易罷，溪上釣鷗閒。\n楚俗饒辭客，何人最往還。\n","id":60774,"chapter":"卷三十六","chapternum":36,"title":"答李澣","titledesc":"","collection":"","collectiondesc":"","poemindex":105},{"author":"韋應物","charstyle":"近體詩","content":"遥知郡齋夜，凍雪封松竹。\n時有山僧來，懸燈獨自宿。\n","id":60775,"chapter":"卷三十六","chapternum":36,"title":"宿永陽寄璨律師","titledesc":"","collection":"","collectiondesc":"","poemindex":106},{"author":"韋應物","charstyle":"近體詩","content":"懐君屬秋夜，散歩詠涼天。\n山空松子落，幽人應未眠。\n","id":60776,"chapter":"卷三十六","chapternum":36,"title":"秋夜寄丘二十二員外丹","titledesc":"","collection":"","collectiondesc":"","poemindex":107},{"author":"韋應物","charstyle":"近體詩","content":"獨憐幽草澗邊生，上有黄鸝深樹鳴。\n春潮帶雨晩來急，野渡無人舟自横〈歐陽子云滁州城西乃是豐山無西澗獨城北有一澗水極淺不勝舟又江潮不到豈詩人務在佳句而實無此景耶〉。\n","id":60777,"chapter":"卷三十六","chapternum":36,"title":"滁州西澗","titledesc":"","collection":"","collectiondesc":"","poemindex":108},{"author":"韋應物","charstyle":"近體詩","content":"九日驅馳一日閒，尋君不遇又空還。\n怪來詩思清人骨，門對寒流雪滿山。\n","id":60778,"chapter":"卷三十六","chapternum":36,"title":"休暇日訪王侍御不遇","titledesc":"","collection":"","collectiondesc":"","poemindex":109},{"author":"韋應物","charstyle":"近體詩","content":"廣陵三月花正開，花裏逢君醉一迴。\n南北相過殊不逺，暮潮從去早潮來。\n","id":60779,"chapter":"卷三十六","chapternum":36,"title":"酬栁郎中春日歸揚州南郭見别之作","titledesc":"","collection":"","collectiondesc":"","poemindex":110},{"author":"韋應物","charstyle":"近體詩","content":"憐君卧病思新橘，試摘猶酸亦未黄。\n書後欲題三百顆，洞庭須待滿林霜。\n","id":60780,"chapter":"卷三十六","chapternum":36,"title":"答鄭騎曹重九日求橘","titledesc":"","collection":"","collectiondesc":"","poemindex":111},{"author":"韋應物","charstyle":"近體詩","content":"雨中禁火空齋冷，江上流鶯獨坐聽。\n把酒看花想諸弟，杜陵寒食草青青。\n","id":60781,"chapter":"卷三十六","chapternum":36,"title":"寒食寄京師諸弟","titledesc":"","collection":"","collectiondesc":"","poemindex":112},{"author":"韋應物","charstyle":"近體詩","content":"同宿髙齋換時節，共看移石復栽杉。\n送君江浦巳惆悵，更上西樓望逺帆。\n","id":60782,"chapter":"卷三十六","chapternum":36,"title":"送王校書","titledesc":"","collection":"","collectiondesc":"","poemindex":113}]