[
  {
    "id": 60086,
    "uid": "poem-30-1",
    "chapter": "卷三十",
    "chapternum": 30,
    "charstyle": "近體詩",
    "title": "題玄武禪師屋壁",
    "titledesc": "",
    "collection": "",
    "collectiondesc": "",
    "poemindex": 1,
    "author": "杜甫",
    "content": "何年顧虎頭，滿壁畵瀛洲。\n赤日石林氣，青天江海流。\n錫飛常近鶴，杯度不驚鷗。\n似得廬山路，真隨恵逺遊。\n"
  },
  {
    "id": 60087,
    "uid": "poem-30-2",
    "chapter": "卷三十",
    "chapternum": 30,
    "charstyle": "近體詩",
    "title": "客夜",
    "titledesc": "",
    "collection": "",
    "collectiondesc": "",
    "poemindex": 2,
    "author": "杜甫",
    "content": "客睡何曽著，秋天不肯明。\n卷簾殘月影，髙枕逺江聲。\n計拙無衣食，途窮仗友生。\n老妻書數紙，應悉未歸情。\n"
  },
  {
    "id": 60088,
    "uid": "poem-30-3",
    "chapter": "卷三十",
    "chapternum": 30,
    "charstyle": "近體詩",
    "title": "客亭",
    "titledesc": "",
    "collection": "",
    "collectiondesc": "",
    "poemindex": 3,
    "author": "杜甫",
    "content": "秋𥦗猶曙色，落木更天風。\n日出寒山外，江流宿霧中。\n聖朝無棄物，老病已成翁。\n多少殘生事，飄零似轉蓬。\n"
  },
  {
    "id": 60089,
    "uid": "poem-30-4",
    "chapter": "卷三十",
    "chapternum": 30,
    "charstyle": "近體詩",
    "title": "涪江泛舟送韋班歸京",
    "titledesc": "",
    "collection": "",
    "collectiondesc": "",
    "poemindex": 4,
    "author": "杜甫",
    "content": "追餞同舟日，傷春一水間。\n飄零為客久，衰老羡君還。\n花逺重重樹，雲輕處處山。\n天涯故人少，更益鬢毛斑。\n"
  },
  {
    "id": 60090,
    "uid": "poem-30-5",
    "chapter": "卷三十",
    "chapternum": 30,
    "charstyle": "近體詩",
    "title": "春日梓州登樓",
    "titledesc": "",
    "collection": "",
    "collectiondesc": "",
    "poemindex": 5,
    "author": "杜甫",
    "content": "行路難如此，登樓望欲迷。\n身無却少壯，跡有但羇棲。\n江水流城郭，春風入鼓鞞。\n雙雙新燕子，依舊已銜泥。\n"
  },
  {
    "id": 60091,
    "uid": "poem-30-6",
    "chapter": "卷三十",
    "chapternum": 30,
    "charstyle": "近體詩",
    "title": "郪城西原送李判官兄武判官弟赴成都詩",
    "titledesc": "",
    "collection": "",
    "collectiondesc": "",
    "poemindex": 6,
    "author": "杜甫",
    "content": "憑髙送所親，久坐惜芳辰。\n逺水非無浪，他山自有春。\n野花隨處發，官栁著行新。\n天際傷愁别，離筵何太頻。\n"
  },
  {
    "id": 60092,
    "uid": "poem-30-7",
    "chapter": "卷三十",
    "chapternum": 30,
    "charstyle": "近體詩",
    "title": "泛江送魏十八倉曹還京因寄岑中允參范郎中季明",
    "titledesc": "",
    "collection": "",
    "collectiondesc": "",
    "poemindex": 7,
    "author": "杜甫",
    "content": "遲日深江水，輕舟送别筵。\n帝鄉愁緒外，春色淚痕邊。\n見酒須相憶，將詩莫浪傳。\n若逢岑與范，為報各衰年。\n"
  },
  {
    "id": 60093,
    "uid": "poem-30-8",
    "chapter": "卷三十",
    "chapternum": 30,
    "charstyle": "近體詩",
    "title": "泛江送客",
    "titledesc": "",
    "collection": "",
    "collectiondesc": "",
    "poemindex": 8,
    "author": "杜甫",
    "content": "二月頻送客，東津江欲平。\n煙花山際重，舟楫浪前輕。\n淚逐勸盃下，愁連吹笛生。\n離筵不隔日，那得易為情。\n"
  },
  {
    "id": 60094,
    "uid": "poem-30-9",
    "chapter": "卷三十",
    "chapternum": 30,
    "charstyle": "近體詩",
    "title": "上牛頭寺",
    "titledesc": "",
    "collection": "",
    "collectiondesc": "",
    "poemindex": 9,
    "author": "杜甫",
    "content": "青山意不盡，衮衮上牛頭。\n無復能拘礙，真成浪出遊。\n花濃春寺靜，竹細野池幽。\n何處鶯啼切，移時獨未休。\n"
  },
  {
    "id": 60095,
    "uid": "poem-30-10",
    "chapter": "卷三十",
    "chapternum": 30,
    "charstyle": "近體詩",
    "title": "望牛頭寺",
    "titledesc": "",
    "collection": "",
    "collectiondesc": "",
    "poemindex": 10,
    "author": "杜甫",
    "content": "牛頭見鶴林，梯逕繞幽深。\n春色浮山外，天河宿殿隂。\n傳燈無白日，布地有黄金。\n休作狂歌老，迴看不住心。\n"
  },
  {
    "id": 60096,
    "uid": "poem-30-11",
    "chapter": "卷三十",
    "chapternum": 30,
    "charstyle": "近體詩",
    "title": "上兜率寺",
    "titledesc": "",
    "collection": "",
    "collectiondesc": "",
    "poemindex": 11,
    "author": "杜甫",
    "content": "兜率知名寺，真如㑹法堂。\n江山有巴蜀，棟宇自齊梁。\n庾信哀雖久，何顒好不忘。\n白牛車逺近，且欲上慈航。\n"
  },
  {
    "id": 60097,
    "uid": "poem-30-12",
    "chapter": "卷三十",
    "chapternum": 30,
    "charstyle": "近體詩",
    "title": "望兜率寺",
    "titledesc": "",
    "collection": "",
    "collectiondesc": "",
    "poemindex": 12,
    "author": "杜甫",
    "content": "樹密當山徑，江深隔寺門。\n霏霏雲氣重，閃閃浪花翻。\n不復知天大，空餘見佛尊。\n時應清盥罷，隨喜給孤園。\n"
  },
  {
    "id": 60098,
    "uid": "poem-30-13",
    "chapter": "卷三十",
    "chapternum": 30,
    "charstyle": "近體詩",
    "title": "數陪李梓州泛江有女樂在諸舫戱為艶曲二首贈李",
    "titledesc": "",
    "collection": "",
    "collectiondesc": "",
    "poemindex": 13,
    "author": "杜甫",
    "content": "上客迴空騎，佳人滿近船。\n江清歌扇底，野曠舞衣前。\n玉袖凌風並，金壺隠浪偏。\n競將明媚色，偷眼艶陽天。\n"
  },
  {
    "id": 60099,
    "uid": "poem-30-14",
    "chapter": "卷三十",
    "chapternum": 30,
    "charstyle": "近體詩",
    "title": "數陪李梓州泛江有女樂在諸舫戱為艶曲二首贈李",
    "titledesc": "",
    "collection": "",
    "collectiondesc": "",
    "poemindex": 14,
    "author": "杜甫",
    "content": "白日移歌袖，清霄近笛牀。\n翠眉縈度曲，雲鬢儼分行。\n立馬千山暮，迴舟一水香。\n使君自有婦，莫學野鴛鴦。\n"
  },
  {
    "id": 60100,
    "uid": "poem-30-15",
    "chapter": "卷三十",
    "chapternum": 30,
    "charstyle": "近體詩",
    "title": "登牛頭山亭子",
    "titledesc": "",
    "collection": "",
    "collectiondesc": "",
    "poemindex": 15,
    "author": "杜甫",
    "content": "路出雙林外，亭窺萬井中。\n江城孤照日，山谷逺含風。\n兵革身將老，闗河信不通。\n猶殘數行淚，忍對百花叢。\n"
  },
  {
    "id": 60101,
    "uid": "poem-30-16",
    "chapter": "卷三十",
    "chapternum": 30,
    "charstyle": "近體詩",
    "title": "陪李梓州王閬州蘇遂州李果州四使君登恵義寺",
    "titledesc": "",
    "collection": "",
    "collectiondesc": "",
    "poemindex": 16,
    "author": "杜甫",
    "content": "春日無人境，虛空不住天。\n鶯花隨世界，樓閣寄山巔。\n遲暮身何得，登臨意惘然。\n誰能解金印，瀟灑共安禪。\n"
  },
  {
    "id": 60102,
    "uid": "poem-30-17",
    "chapter": "卷三十",
    "chapternum": 30,
    "charstyle": "近體詩",
    "title": "江亭送眉州辛别駕昇之",
    "titledesc": "",
    "collection": "",
    "collectiondesc": "",
    "poemindex": 17,
    "author": "杜甫",
    "content": "栁影含雲幕，江波近酒壺。\n異方驚㑹面，終宴惜征途。\n沙晚低風蝶，天晴喜浴鳬。\n别離傷老大，意緒日荒蕪。\n"
  },
  {
    "id": 60103,
    "uid": "poem-30-18",
    "chapter": "卷三十",
    "chapternum": 30,
    "charstyle": "近體詩",
    "title": "戯題寄上漢中王",
    "titledesc": "",
    "collection": "",
    "collectiondesc": "",
    "poemindex": 18,
    "author": "杜甫",
    "content": "西漢親王子，成都老客星。\n百年雙白鬢，一别五秋螢。\n忍斷盃中物，秖看座右銘。\n不能隨皁蓋，自醉逐浮萍。\n"
  },
  {
    "id": 60104,
    "uid": "poem-30-19",
    "chapter": "卷三十",
    "chapternum": 30,
    "charstyle": "近體詩",
    "title": "倦夜",
    "titledesc": "",
    "collection": "",
    "collectiondesc": "",
    "poemindex": 19,
    "author": "杜甫",
    "content": "竹涼侵卧内，野月滿庭隅。\n重露成㳙滴，稀星乍有無。\n暗飛螢自照，水宿鳥相呼。\n萬事干戈裏，空悲清夜徂。\n"
  },
  {
    "id": 60105,
    "uid": "poem-30-20",
    "chapter": "卷三十",
    "chapternum": 30,
    "charstyle": "近體詩",
    "title": "悲秋",
    "titledesc": "",
    "collection": "",
    "collectiondesc": "",
    "poemindex": 20,
    "author": "杜甫",
    "content": "涼風動萬里，羣盜尚縱横。\n家逺傳書日，秋來為客情。\n愁窺髙鳥過，老逐衆人行。\n始欲投三峽，何由見兩京。\n"
  },
  {
    "id": 60106,
    "uid": "poem-30-21",
    "chapter": "卷三十",
    "chapternum": 30,
    "charstyle": "近體詩",
    "title": "對雨",
    "titledesc": "",
    "collection": "",
    "collectiondesc": "",
    "poemindex": 21,
    "author": "杜甫",
    "content": "莽莽天涯雨，江邊獨立時。\n不愁巴道路，恐濕漢旌旗。\n雪嶺防秋急，繩橋戰勝遲。\n西戎甥舅禮，未敢背恩私。\n"
  },
  {
    "id": 60107,
    "uid": "poem-30-22",
    "chapter": "卷三十",
    "chapternum": 30,
    "charstyle": "近體詩",
    "title": "王命",
    "titledesc": "",
    "collection": "",
    "collectiondesc": "",
    "poemindex": 22,
    "author": "杜甫",
    "content": "漢北豺狼滿，巴西道路難。\n血埋諸將甲，骨斷使臣鞍。\n牢落新燒棧，蒼茫舊築壇。\n深懐喻蜀意，慟哭望王官。\n"
  },
  {
    "id": 60108,
    "uid": "poem-30-23",
    "chapter": "卷三十",
    "chapternum": 30,
    "charstyle": "近體詩",
    "title": "有感",
    "titledesc": "",
    "collection": "",
    "collectiondesc": "",
    "poemindex": 23,
    "author": "杜甫",
    "content": "將帥䝉恩澤，兵戈有歲年。\n至今勞聖主，何以報皇天。\n白骨新交戰，雲臺舊拓邊。\n乗槎斷消息，無處覓張騫。\n"
  },
  {
    "id": 60109,
    "uid": "poem-30-24",
    "chapter": "卷三十",
    "chapternum": 30,
    "charstyle": "近體詩",
    "title": "有感",
    "titledesc": "",
    "collection": "",
    "collectiondesc": "",
    "poemindex": 24,
    "author": "杜甫",
    "content": "幽薊餘虵豕，乾坤尚虎狼。\n諸侯春不貢，使者日相望。\n慎勿吞青海，無勞問越裳。\n大君先息戰，歸馬華山陽。\n"
  },
  {
    "id": 60110,
    "uid": "poem-30-25",
    "chapter": "卷三十",
    "chapternum": 30,
    "charstyle": "近體詩",
    "title": "有感",
    "titledesc": "",
    "collection": "",
    "collectiondesc": "",
    "poemindex": 25,
    "author": "杜甫",
    "content": "洛下舟車入，天中貢賦均。\n日聞紅粟腐，寒待翠華春。\n莫取金湯固，長令宇宙新。\n不過行儉徳，盜賊本王臣。\n"
  },
  {
    "id": 60111,
    "uid": "poem-30-26",
    "chapter": "卷三十",
    "chapternum": 30,
    "charstyle": "近體詩",
    "title": "有感",
    "titledesc": "",
    "collection": "",
    "collectiondesc": "",
    "poemindex": 26,
    "author": "杜甫",
    "content": "丹桂風霜急，青梧日夜凋。\n由來強幹地，未有不臣朝。\n受鉞親賢往，卑宫制詔遥。\n終依古封建，豈獨聽簫詔。\n"
  },
  {
    "id": 60112,
    "uid": "poem-30-27",
    "chapter": "卷三十",
    "chapternum": 30,
    "charstyle": "近體詩",
    "title": "有感",
    "titledesc": "",
    "collection": "",
    "collectiondesc": "",
    "poemindex": 27,
    "author": "杜甫",
    "content": "盜滅人還亂，兵殘將自疑。\n登壇名絶假，報主爾何遲。\n領郡輒無色，之官皆有詞。\n願聞哀痛詔，端拱問瘡痍。\n"
  },
  {
    "id": 60113,
    "uid": "poem-30-28",
    "chapter": "卷三十",
    "chapternum": 30,
    "charstyle": "近體詩",
    "title": "送元二適江左",
    "titledesc": "",
    "collection": "",
    "collectiondesc": "",
    "poemindex": 28,
    "author": "杜甫",
    "content": "亂後今相見，秋深復逺行。\n風塵為客日，江海送君情。\n晉室丹陽尹，公孫白帝城。\n經過自愛惜，取次莫論兵。\n"
  },
  {
    "id": 60114,
    "uid": "poem-30-29",
    "chapter": "卷三十",
    "chapternum": 30,
    "charstyle": "近體詩",
    "title": "章梓州水亭〈時漢中王兼道士席謙在㑹同用荷字韵〉",
    "titledesc": "",
    "collection": "",
    "collectiondesc": "",
    "poemindex": 29,
    "author": "杜甫",
    "content": "城晚通雲霧，亭深到芰荷。\n吏人橋外少，秋水席邊多。\n近屬淮王至，髙門薊子過。\n荆州愛山簡，吾醉亦長歌。\n"
  },
  {
    "id": 60115,
    "uid": "poem-30-30",
    "chapter": "卷三十",
    "chapternum": 30,
    "charstyle": "近體詩",
    "title": "翫月呈漢中王",
    "titledesc": "",
    "collection": "",
    "collectiondesc": "",
    "poemindex": 30,
    "author": "杜甫",
    "content": "夜深露氣清，江月滿江城。\n浮客轉危坐，歸舟應獨行。\n闗山同一照，烏雀自多驚。\n欲得淮王術，風吹暈已生。\n"
  },
  {
    "id": 60116,
    "uid": "poem-30-31",
    "chapter": "卷三十",
    "chapternum": 30,
    "charstyle": "近體詩",
    "title": "遣憤",
    "titledesc": "",
    "collection": "",
    "collectiondesc": "",
    "poemindex": 31,
    "author": "杜甫",
    "content": "聞道花門將，論功未盡歸。\n自從收帝里，誰復總戎機。\n蜂蠆終懷毒，雷霆可振威。\n莫令鞭血地，再濕漢臣衣。\n"
  },
  {
    "id": 60117,
    "uid": "poem-30-32",
    "chapter": "卷三十",
    "chapternum": 30,
    "charstyle": "近體詩",
    "title": "薄暮",
    "titledesc": "",
    "collection": "",
    "collectiondesc": "",
    "poemindex": 32,
    "author": "杜甫",
    "content": "江水長流地，山雲薄暮時。\n寒花隠亂草，宿鳥擇深枝。\n舊國見何日，髙秋心苦悲。\n人生不再好，鬢髪白成絲。\n"
  },
  {
    "id": 60118,
    "uid": "poem-30-33",
    "chapter": "卷三十",
    "chapternum": 30,
    "charstyle": "近體詩",
    "title": "西山",
    "titledesc": "",
    "collection": "",
    "collectiondesc": "",
    "poemindex": 33,
    "author": "杜甫",
    "content": "彞界荒山頂，蕃州積雪邊。\n築城依白帝，轉粟上青天。\n蜀將分旗鼓，羌兵助井泉。\n西南背和好，殺氣日相纒。\n"
  },
  {
    "id": 60119,
    "uid": "poem-30-34",
    "chapter": "卷三十",
    "chapternum": 30,
    "charstyle": "近體詩",
    "title": "西山",
    "titledesc": "",
    "collection": "",
    "collectiondesc": "",
    "poemindex": 34,
    "author": "杜甫",
    "content": "辛苦三城戍，長防萬里秋。\n煙塵侵火井，雨雪閉松州。\n風動將軍幕，天寒使者裘。\n漫山賊營壘，迴首得無憂。\n"
  },
  {
    "id": 60120,
    "uid": "poem-30-35",
    "chapter": "卷三十",
    "chapternum": 30,
    "charstyle": "近體詩",
    "title": "西山",
    "titledesc": "",
    "collection": "",
    "collectiondesc": "",
    "poemindex": 35,
    "author": "杜甫",
    "content": "子弟猶深入，關城未解圍。\n蠶崖鐡馬痩，灌口米船稀。\n辯士安邊䇿，元戎决勝威。\n今朝烏鵲喜，欲報凱歌歸。\n"
  },
  {
    "id": 60121,
    "uid": "poem-30-36",
    "chapter": "卷三十",
    "chapternum": 30,
    "charstyle": "近體詩",
    "title": "薄遊",
    "titledesc": "",
    "collection": "",
    "collectiondesc": "",
    "poemindex": 36,
    "author": "杜甫",
    "content": "淅淅風生砌，團團日隠牆。\n遥空秋雁滅，半嶺暮雲長。\n病葉多先墜，寒花只暫香。\n巴城添淚眼，今夜復清光。\n"
  },
  {
    "id": 60122,
    "uid": "poem-30-37",
    "chapter": "卷三十",
    "chapternum": 30,
    "charstyle": "近體詩",
    "title": "舍弟占歸草堂檢校聊示此詩",
    "titledesc": "",
    "collection": "",
    "collectiondesc": "",
    "poemindex": 37,
    "author": "杜甫",
    "content": "久客應吾道，相隨獨爾來。\n孰知江路近，頻為草堂迴。\n鵞鴨宜長數，柴荆莫浪開。\n東林竹影薄，臘月更須栽。\n"
  },
  {
    "id": 60123,
    "uid": "poem-30-38",
    "chapter": "卷三十",
    "chapternum": 30,
    "charstyle": "近體詩",
    "title": "放船",
    "titledesc": "",
    "collection": "",
    "collectiondesc": "",
    "poemindex": 38,
    "author": "杜甫",
    "content": "送客蒼溪縣，山寒雨不開。\n直愁騎馬滑，故作泛舟迴。\n青惜峯巒過，黄知橘柚來。\n江流大自在，坐穩興悠哉。\n"
  },
  {
    "id": 60124,
    "uid": "poem-30-39",
    "chapter": "卷三十",
    "chapternum": 30,
    "charstyle": "近體詩",
    "title": "陪王使君晦日泛江就黄家亭子",
    "titledesc": "",
    "collection": "",
    "collectiondesc": "",
    "poemindex": 39,
    "author": "杜甫",
    "content": "山豁何時斷，江平不肯流。\n稍知花改岸，始驗鳥隨舟。\n結束多紅粉，歡娛恨白頭。\n非君愛人客，晦日更添愁。\n"
  },
  {
    "id": 60125,
    "uid": "poem-30-40",
    "chapter": "卷三十",
    "chapternum": 30,
    "charstyle": "近體詩",
    "title": "陪王使君晦日泛江就黄家亭子",
    "titledesc": "",
    "collection": "",
    "collectiondesc": "",
    "poemindex": 40,
    "author": "杜甫",
    "content": "有逕金沙軟，無人碧草芳。\n野畦連蛺蝶，江檻俯鴛鴦。\n日晩煙花亂，風生錦繡香。\n不須吹急管，衰老易悲傷。\n"
  },
  {
    "id": 60126,
    "uid": "poem-30-41",
    "chapter": "卷三十",
    "chapternum": 30,
    "charstyle": "近體詩",
    "title": "南征",
    "titledesc": "",
    "collection": "",
    "collectiondesc": "",
    "poemindex": 41,
    "author": "杜甫",
    "content": "春岸桃花水，雲帆楓樹林。\n偷生長避地，適逺更霑襟。\n老病南征日，君恩北望心。\n百年歌自苦，未見有知音。\n"
  },
  {
    "id": 60127,
    "uid": "poem-30-42",
    "chapter": "卷三十",
    "chapternum": 30,
    "charstyle": "近體詩",
    "title": "春逺",
    "titledesc": "",
    "collection": "",
    "collectiondesc": "",
    "poemindex": 42,
    "author": "杜甫",
    "content": "肅肅花絮晩，菲菲紅素輕。\n日長唯鳥雀，春逺獨柴荆。\n數有闗中亂，何曽劍外清。\n故鄉歸不得，地入亞夫營。\n"
  },
  {
    "id": 60128,
    "uid": "poem-30-43",
    "chapter": "卷三十",
    "chapternum": 30,
    "charstyle": "近體詩",
    "title": "暮寒",
    "titledesc": "",
    "collection": "",
    "collectiondesc": "",
    "poemindex": 43,
    "author": "杜甫",
    "content": "霧隠平郊樹，風含廣岸波。\n沉沉春色靜，慘慘暮寒多。\n戍鼓猶長擊，林鶯遂不歌。\n忽思髙宴㑹，朱袖拂雲和。\n"
  },
  {
    "id": 60129,
    "uid": "poem-30-44",
    "chapter": "卷三十",
    "chapternum": 30,
    "charstyle": "近體詩",
    "title": "百舌",
    "titledesc": "",
    "collection": "",
    "collectiondesc": "",
    "poemindex": 44,
    "author": "杜甫",
    "content": "百舌來何處，重重秖報春。\n知音兼衆語，整翮豈多身。\n花密藏難見，枝髙聽轉新。\n過時如發口，君側有讒人。\n"
  },
  {
    "id": 60130,
    "uid": "poem-30-45",
    "chapter": "卷三十",
    "chapternum": 30,
    "charstyle": "近體詩",
    "title": "游子",
    "titledesc": "",
    "collection": "",
    "collectiondesc": "",
    "poemindex": 45,
    "author": "杜甫",
    "content": "巴蜀愁誰語，吳門興杳然。\n九江春草外，三峽暮帆前。\n厭就成都卜，休為吏部眠。\n蓬萊如可到，衰白問羣仙。\n"
  },
  {
    "id": 60131,
    "uid": "poem-30-46",
    "chapter": "卷三十",
    "chapternum": 30,
    "charstyle": "近體詩",
    "title": "滕王亭子",
    "titledesc": "",
    "collection": "",
    "collectiondesc": "",
    "poemindex": 46,
    "author": "杜甫",
    "content": "寂寞春山路，君王不復行。\n古牆猶竹色，虛閣自松聲。\n鳥雀荒村暮，雲霞過客情。\n尚思歌吹入，千騎把霓旌。\n"
  },
  {
    "id": 60132,
    "uid": "poem-30-47",
    "chapter": "卷三十",
    "chapternum": 30,
    "charstyle": "近體詩",
    "title": "玉臺觀",
    "titledesc": "",
    "collection": "",
    "collectiondesc": "",
    "poemindex": 47,
    "author": "杜甫",
    "content": "浩劫因王造，平臺訪古遊。\n綵雲蕭史駐，文字魯恭留。\n宫闕通羣帝，乾坤到十洲。\n人傳有笙鶴，時過此山頭。\n"
  },
  {
    "id": 60133,
    "uid": "poem-30-48",
    "chapter": "卷三十",
    "chapternum": 30,
    "charstyle": "近體詩",
    "title": "送韋郎司直歸成都",
    "titledesc": "",
    "collection": "",
    "collectiondesc": "",
    "poemindex": 48,
    "author": "杜甫",
    "content": "竄身來蜀地，同病得韋郎。\n天下干戈滿，江邊歲月長。\n别筵花欲暮，春日鬢俱蒼。\n為問南溪竹，抽梢合過牆。\n"
  },
  {
    "id": 60134,
    "uid": "poem-30-49",
    "chapter": "卷三十",
    "chapternum": 30,
    "charstyle": "近體詩",
    "title": "别房太尉墓",
    "titledesc": "",
    "collection": "",
    "collectiondesc": "",
    "poemindex": 49,
    "author": "杜甫",
    "content": "他鄉復行役，駐馬别孤墳。\n近淚無乾土，低空有斷雲。\n對碁陪謝傳，把劍覓徐君。\n唯見林花落，鶯啼送客聞。\n"
  },
  {
    "id": 60135,
    "uid": "poem-30-50",
    "chapter": "卷三十",
    "chapternum": 30,
    "charstyle": "近體詩",
    "title": "自閬州領妻子却赴蜀山行",
    "titledesc": "",
    "collection": "",
    "collectiondesc": "",
    "poemindex": 50,
    "author": "杜甫",
    "content": "汩汩避羣盜，悠悠經十年。\n不成向南國，復作遊西川。\n物役水虛照，魂傷山寂然。\n我生無倚著，盡室畏途邊。\n"
  },
  {
    "id": 60136,
    "uid": "poem-30-51",
    "chapter": "卷三十",
    "chapternum": 30,
    "charstyle": "近體詩",
    "title": "自閬州領妻子却赴蜀山行",
    "titledesc": "",
    "collection": "",
    "collectiondesc": "",
    "poemindex": 51,
    "author": "杜甫",
    "content": "長林偃風色，迴復意猶迷。\n衫裛翠微潤，馬銜青草嘶。\n棧懸斜避石，橋斷却尋溪。\n何日干戈盡，飄飄愧老妻。\n"
  },
  {
    "id": 60137,
    "uid": "poem-30-52",
    "chapter": "卷三十",
    "chapternum": 30,
    "charstyle": "近體詩",
    "title": "自閬州領妻子却赴蜀山行",
    "titledesc": "",
    "collection": "",
    "collectiondesc": "",
    "poemindex": 52,
    "author": "杜甫",
    "content": "行色逓隠見，人煙時有無。\n僕夫穿竹語，稚子入雲呼。\n轉石驚魑魅，抨弓落狖鼯。\n真供一笑樂，似欲慰窮途。\n"
  },
  {
    "id": 60138,
    "uid": "poem-30-53",
    "chapter": "卷三十",
    "chapternum": 30,
    "charstyle": "近體詩",
    "title": "山館",
    "titledesc": "",
    "collection": "",
    "collectiondesc": "",
    "poemindex": 53,
    "author": "杜甫",
    "content": "南國晝多霧，北風天正寒。\n路危行木杪，身逺宿雲端。\n山鬼吹燈滅，㕑人語夜闌。\n雞鳴問前館，世亂敢求安。\n"
  },
  {
    "id": 60139,
    "uid": "poem-30-54",
    "chapter": "卷三十",
    "chapternum": 30,
    "charstyle": "近體詩",
    "title": "倚杖",
    "titledesc": "",
    "collection": "",
    "collectiondesc": "",
    "poemindex": 54,
    "author": "杜甫",
    "content": "看花雖郭内，倚杖即溪邊。\n山縣早休市，江橋春聚船。\n狎鷗輕白浪，歸雁喜青天。\n物色兼生意，凄涼憶去年。\n"
  },
  {
    "id": 60140,
    "uid": "poem-30-55",
    "chapter": "卷三十",
    "chapternum": 30,
    "charstyle": "近體詩",
    "title": "舟前小鵞兒",
    "titledesc": "",
    "collection": "",
    "collectiondesc": "",
    "poemindex": 55,
    "author": "杜甫",
    "content": "鵞兒黄似酒，對酒愛新鵝。\n引頸嗔船逼，無行亂眼多。\n翅開遭宿雨，力小困滄波。\n客散層城暮，狐狸奈若何。\n"
  },
  {
    "id": 60141,
    "uid": "poem-30-56",
    "chapter": "卷三十",
    "chapternum": 30,
    "charstyle": "近體詩",
    "title": "歸來",
    "titledesc": "",
    "collection": "",
    "collectiondesc": "",
    "poemindex": 56,
    "author": "杜甫",
    "content": "客裏有所過，歸來知路難。\n開門野䑕走，散帙壁魚乾。\n洗杓開新醖，低頭拭小盤。\n憑誰給麴糵，細酌老江干。\n"
  },
  {
    "id": 60142,
    "uid": "poem-30-57",
    "chapter": "卷三十",
    "chapternum": 30,
    "charstyle": "近體詩",
    "title": "過故斛斯校書莊",
    "titledesc": "",
    "collection": "",
    "collectiondesc": "",
    "poemindex": 57,
    "author": "杜甫",
    "content": "此老已云殁，鄰人歎未休。\n竟無宣室召，徒有茂陵求。\n妻子寄他食，園林非昔遊。\n空堂繐帷在，淅淅野風秋。\n"
  },
  {
    "id": 60143,
    "uid": "poem-30-58",
    "chapter": "卷三十",
    "chapternum": 30,
    "charstyle": "近體詩",
    "title": "過故斛斯校書莊",
    "titledesc": "",
    "collection": "",
    "collectiondesc": "",
    "poemindex": 58,
    "author": "杜甫",
    "content": "燕入非傍舍，鷗歸秖故池。\n斷橋無復板，卧栁自生枝。\n遂有山陽作，多慙鮑叔知。\n素交零落盡，白首淚雙垂。\n"
  },
  {
    "id": 60144,
    "uid": "poem-30-59",
    "chapter": "卷三十",
    "chapternum": 30,
    "charstyle": "近體詩",
    "title": "送舍弟頴赴齊州",
    "titledesc": "",
    "collection": "",
    "collectiondesc": "",
    "poemindex": 59,
    "author": "杜甫",
    "content": "岷嶺南蠻北，徐闗東海西。\n此行何日到，送汝萬行啼。\n絶域惟髙枕，清風獨杖藜。\n危時暫相見，衰白意都迷。\n"
  },
  {
    "id": 60145,
    "uid": "poem-30-60",
    "chapter": "卷三十",
    "chapternum": 30,
    "charstyle": "近體詩",
    "title": "送舍弟頴赴齊州",
    "titledesc": "",
    "collection": "",
    "collectiondesc": "",
    "poemindex": 60,
    "author": "杜甫",
    "content": "風塵暗不開，汝去㡬時來。\n兄弟分離苦，形容老病催。\n江通一柱觀，日落望鄉臺。\n客意長東北，齊州安在哉。\n"
  },
  {
    "id": 60146,
    "uid": "poem-30-61",
    "chapter": "卷三十",
    "chapternum": 30,
    "charstyle": "近體詩",
    "title": "送舍弟頴赴齊州",
    "titledesc": "",
    "collection": "",
    "collectiondesc": "",
    "poemindex": 61,
    "author": "杜甫",
    "content": "諸姑今海畔，兩弟亦山東。\n去傍干戈覓，來看道路通。\n短衣防戰地，匹馬逐秋風。\n莫作俱流落，長瞻碣石鴻。\n"
  },
  {
    "id": 60147,
    "uid": "poem-30-62",
    "chapter": "卷三十",
    "chapternum": 30,
    "charstyle": "近體詩",
    "title": "嚴鄭公宅同咏竹",
    "titledesc": "",
    "collection": "",
    "collectiondesc": "",
    "poemindex": 62,
    "author": "杜甫",
    "content": "緑竹半含籜，新梢纔出牆。\n色侵書帙晩，隂過酒樽涼。\n雨洗姢姢淨，風吹細細香。\n但令無剪伐，㑹見拂雲長。\n"
  },
  {
    "id": 60148,
    "uid": "poem-30-63",
    "chapter": "卷三十",
    "chapternum": 30,
    "charstyle": "近體詩",
    "title": "正月三日歸溪上有作簡院内諸公",
    "titledesc": "",
    "collection": "",
    "collectiondesc": "",
    "poemindex": 63,
    "author": "杜甫",
    "content": "野外堂依竹，籬邊水向城。\n蟻浮仍臘味，鷗泛已春聲。\n藥許鄰人斸，書從稚子擎。\n白頭趨幕府，深覺負平生。\n"
  },
  {
    "id": 60149,
    "uid": "poem-30-64",
    "chapter": "卷三十",
    "chapternum": 30,
    "charstyle": "近體詩",
    "title": "春日江村",
    "titledesc": "",
    "collection": "",
    "collectiondesc": "",
    "poemindex": 64,
    "author": "杜甫",
    "content": "農務村村急，春流岸岸深。\n乾坤萬里眼，時序百年心。\n茅屋還堪賦，桃源自可尋。\n艱難賤生理，飄泊到如今。\n"
  },
  {
    "id": 60150,
    "uid": "poem-30-65",
    "chapter": "卷三十",
    "chapternum": 30,
    "charstyle": "近體詩",
    "title": "春日江村",
    "titledesc": "",
    "collection": "",
    "collectiondesc": "",
    "poemindex": 65,
    "author": "杜甫",
    "content": "種竹交加翠，栽桃爛漫紅。\n經心石鏡月，到面雪山風。\n赤管隨王命，銀章付老翁。\n豈知牙齒落，名玷薦賢中。\n"
  },
  {
    "id": 60151,
    "uid": "poem-30-66",
    "chapter": "卷三十",
    "chapternum": 30,
    "charstyle": "近體詩",
    "title": "哭嚴僕射歸櫬",
    "titledesc": "",
    "collection": "",
    "collectiondesc": "",
    "poemindex": 66,
    "author": "杜甫",
    "content": "素幔隨流水，歸舟返舊京。\n老親如宿昔，部曲異平生。\n風送蛟龍匣，天長驃騎營。\n一哀三峽暮，遺後見君情。\n"
  },
  {
    "id": 60152,
    "uid": "poem-30-67",
    "chapter": "卷三十",
    "chapternum": 30,
    "charstyle": "近體詩",
    "title": "宴戎州楊使君東樓",
    "titledesc": "",
    "collection": "",
    "collectiondesc": "",
    "poemindex": 67,
    "author": "杜甫",
    "content": "勝絶驚身老，情忘發興竒。\n座從歌妓密，樂任主人為。\n重碧拈春酒，輕紅擘荔枝。\n樓髙欲愁思，横笛未休吹。\n"
  },
  {
    "id": 60153,
    "uid": "poem-30-68",
    "chapter": "卷三十",
    "chapternum": 30,
    "charstyle": "近體詩",
    "title": "渝州候嚴六侍御不到先下峽",
    "titledesc": "",
    "collection": "",
    "collectiondesc": "",
    "poemindex": 68,
    "author": "杜甫",
    "content": "聞道乗騘發，沙邊待至今。\n不知雲雨散，虛費短長吟。\n山帶烏蠻闊，江連白帝深。\n船經一柱觀，留眼共登臨。\n"
  },
  {
    "id": 60154,
    "uid": "poem-30-69",
    "chapter": "卷三十",
    "chapternum": 30,
    "charstyle": "近體詩",
    "title": "禹廟",
    "titledesc": "",
    "collection": "",
    "collectiondesc": "",
    "poemindex": 69,
    "author": "杜甫",
    "content": "禹廟空山裏，秋風落日斜。\n荒庭垂橘柚，古屋畵龍虵。\n雲氣生虛壁，江聲走白沙。\n早知乗四載，疏鑿控三巴。\n"
  },
  {
    "id": 60155,
    "uid": "poem-30-70",
    "chapter": "卷三十",
    "chapternum": 30,
    "charstyle": "近體詩",
    "title": "題忠州龍興寺所居院壁",
    "titledesc": "",
    "collection": "",
    "collectiondesc": "",
    "poemindex": 70,
    "author": "杜甫",
    "content": "忠州三峽内，井邑聚雲根。\n小市常爭米，孤城早閉門。\n空看過客淚，莫覓主人恩。\n淹泊仍愁虎，深居賴獨園。\n"
  },
  {
    "id": 60156,
    "uid": "poem-30-71",
    "chapter": "卷三十",
    "chapternum": 30,
    "charstyle": "近體詩",
    "title": "旅夜書懷",
    "titledesc": "",
    "collection": "",
    "collectiondesc": "",
    "poemindex": 71,
    "author": "杜甫",
    "content": "細草微風岸，危檣獨夜舟。\n星垂平野闊，月湧大江流。\n名豈文章著，官應老病休。\n飄飄何所似，天地一沙鷗。\n"
  },
  {
    "id": 60157,
    "uid": "poem-30-72",
    "chapter": "卷三十",
    "chapternum": 30,
    "charstyle": "近體詩",
    "title": "懷錦水居止",
    "titledesc": "",
    "collection": "",
    "collectiondesc": "",
    "poemindex": 72,
    "author": "杜甫",
    "content": "軍旅西征僻，風塵戰伐多。\n猶聞蜀父老，不忘舜謳歌。\n天險終難立，柴門豈重過。\n朝朝巫峽水，逺逗錦江波。\n"
  },
  {
    "id": 60158,
    "uid": "poem-30-73",
    "chapter": "卷三十",
    "chapternum": 30,
    "charstyle": "近體詩",
    "title": "懷錦水居止",
    "titledesc": "",
    "collection": "",
    "collectiondesc": "",
    "poemindex": 73,
    "author": "杜甫",
    "content": "萬里橋南宅，百花潭北莊。\n層軒皆面水，老樹飽經霜。\n雪嶺界天白，錦城曛日黄。\n惜哉形勝地，回首一茫茫。\n"
  },
  {
    "id": 60159,
    "uid": "poem-30-74",
    "chapter": "卷三十",
    "chapternum": 30,
    "charstyle": "近體詩",
    "title": "老病",
    "titledesc": "",
    "collection": "",
    "collectiondesc": "",
    "poemindex": 74,
    "author": "杜甫",
    "content": "老病巫山裏，稽留楚客中。\n藥殘他日裹，花發去年叢。\n夜足霑沙雨，春多逆水風。\n合分雙賜筆，猶作一飄蓬。\n"
  },
  {
    "id": 60160,
    "uid": "poem-30-75",
    "chapter": "卷三十",
    "chapternum": 30,
    "charstyle": "近體詩",
    "title": "南楚",
    "titledesc": "",
    "collection": "",
    "collectiondesc": "",
    "poemindex": 75,
    "author": "杜甫",
    "content": "南楚青春異，暄寒早早分。\n無名江上草，隨意嶺頭雲。\n正月蜂相見，非時鳥共聞。\n杖藜妨躍馬，不是故離羣。\n"
  },
  {
    "id": 60161,
    "uid": "poem-30-76",
    "chapter": "卷三十",
    "chapternum": 30,
    "charstyle": "近體詩",
    "title": "移居夔州郭",
    "titledesc": "",
    "collection": "",
    "collectiondesc": "",
    "poemindex": 76,
    "author": "杜甫",
    "content": "伏枕雲安縣，遷居白帝城。\n春知催栁别，江與放船清。\n農事聞人說，山光見鳥情。\n禹功饒斷石，且就土微平。\n"
  },
  {
    "id": 60162,
    "uid": "poem-30-77",
    "chapter": "卷三十",
    "chapternum": 30,
    "charstyle": "近體詩",
    "title": "船下䕫州郭宿雨濕不得上岸别王十二判官",
    "titledesc": "",
    "collection": "",
    "collectiondesc": "",
    "poemindex": 77,
    "author": "杜甫",
    "content": "依沙宿舸船，石瀬月姢姢。\n風起春燈亂，江鳴夜雨懸。\n晨鐘雲外濕，勝地石堂煙。\n柔櫓輕鷗外，含悽覺汝賢。\n"
  },
  {
    "id": 60163,
    "uid": "poem-30-78",
    "chapter": "卷三十",
    "chapternum": 30,
    "charstyle": "近體詩",
    "title": "宿江邊閣",
    "titledesc": "",
    "collection": "",
    "collectiondesc": "",
    "poemindex": 78,
    "author": "杜甫",
    "content": "暝色延山逕，髙齋次水門。\n薄雲巖際宿，孤月浪中飜。\n鸛鶴追飛靜，豺狼得食喧。\n不眠憂戰伐，無力正乾坤。\n"
  },
  {
    "id": 60164,
    "uid": "poem-30-79",
    "chapter": "卷三十",
    "chapternum": 30,
    "charstyle": "近體詩",
    "title": "不離西閣",
    "titledesc": "",
    "collection": "",
    "collectiondesc": "",
    "poemindex": 79,
    "author": "杜甫",
    "content": "江栁非時發，江花冷色頻。\n地偏應有瘴，臘近已含春。\n失學從愚子，無家住老身。\n不知西閣意，肯别定留人。\n"
  },
  {
    "id": 60165,
    "uid": "poem-30-80",
    "chapter": "卷三十",
    "chapternum": 30,
    "charstyle": "近體詩",
    "title": "西閣夜",
    "titledesc": "",
    "collection": "",
    "collectiondesc": "",
    "poemindex": 80,
    "author": "杜甫",
    "content": "恍惚寒山暮，逶迤白霧昏。\n山虛風落石，樓靜月侵門。\n擊柝可憐子，無衣何處村。\n時危闗百慮，盜賊爾猶存。\n"
  },
  {
    "id": 60166,
    "uid": "poem-30-81",
    "chapter": "卷三十",
    "chapternum": 30,
    "charstyle": "近體詩",
    "title": "入宅",
    "titledesc": "",
    "collection": "",
    "collectiondesc": "",
    "poemindex": 81,
    "author": "杜甫",
    "content": "亂後居難定，春歸客未還。\n水生魚復浦，雲暖麝香山。\n半頂梳頭白，過眉拄杖斑。\n相看多使者，一一問函闗。\n"
  },
  {
    "id": 60167,
    "uid": "poem-30-82",
    "chapter": "卷三十",
    "chapternum": 30,
    "charstyle": "近體詩",
    "title": "暮春題瀼西新賃草屋",
    "titledesc": "",
    "collection": "",
    "collectiondesc": "",
    "poemindex": 82,
    "author": "杜甫",
    "content": "久嗟三峽客，再與暮春期。\n百舌欲無語，繁花能㡬時。\n谷虛雲氣薄，波亂日華遲。\n戰伐何由定，哀傷不在兹。\n"
  },
  {
    "id": 60168,
    "uid": "poem-30-83",
    "chapter": "卷三十",
    "chapternum": 30,
    "charstyle": "近體詩",
    "title": "暮春題瀼西新賃草屋",
    "titledesc": "",
    "collection": "",
    "collectiondesc": "",
    "poemindex": 83,
    "author": "杜甫",
    "content": "此邦千樹橘，不見比封君。\n養拙干戈際，全生麋鹿羣。\n畏人江北草，旅食瀼西雲。\n萬里巴渝曲，三年實飽聞。\n"
  },
  {
    "id": 60169,
    "uid": "poem-30-84",
    "chapter": "卷三十",
    "chapternum": 30,
    "charstyle": "近體詩",
    "title": "暮春題瀼西新賃草屋",
    "titledesc": "",
    "collection": "",
    "collectiondesc": "",
    "poemindex": 84,
    "author": "杜甫",
    "content": "綵雲隂復白，錦樹曉來青。\n身世雙蓬鬢，乾坤一草亭。\n哀歌時自短，醉舞為誰醒。\n細雨荷鋤立，江猿吟翠屏。\n"
  },
  {
    "id": 60170,
    "uid": "poem-30-85",
    "chapter": "卷三十",
    "chapternum": 30,
    "charstyle": "近體詩",
    "title": "秋野",
    "titledesc": "",
    "collection": "",
    "collectiondesc": "",
    "poemindex": 85,
    "author": "杜甫",
    "content": "秋野日疏蕪，寒江動碧虛。\n繫舟蠻井絡，卜宅楚村墟。\n棗熟從人打，葵荒欲自鋤。\n盤飱老夫食，分減及溪魚。\n"
  },
  {
    "id": 60171,
    "uid": "poem-30-86",
    "chapter": "卷三十",
    "chapternum": 30,
    "charstyle": "近體詩",
    "title": "秋野",
    "titledesc": "",
    "collection": "",
    "collectiondesc": "",
    "poemindex": 86,
    "author": "杜甫",
    "content": "易識浮生理，難教一物違。\n水深魚極樂，林茂鳥知歸。\n吾老甘貧病，榮華有是非。\n秋風吹几杖，不厭此山薇。\n"
  },
  {
    "id": 60172,
    "uid": "poem-30-87",
    "chapter": "卷三十",
    "chapternum": 30,
    "charstyle": "近體詩",
    "title": "秋野",
    "titledesc": "",
    "collection": "",
    "collectiondesc": "",
    "poemindex": 87,
    "author": "杜甫",
    "content": "禮樂攻吾短，山林引興長。\n掉頭紗㡌仄，曝背竹書光。\n風落收松子，天寒割蜜房。\n稀疎小紅翠，駐屐近微香。\n"
  },
  {
    "id": 60173,
    "uid": "poem-30-88",
    "chapter": "卷三十",
    "chapternum": 30,
    "charstyle": "近體詩",
    "title": "秋野",
    "titledesc": "",
    "collection": "",
    "collectiondesc": "",
    "poemindex": 88,
    "author": "杜甫",
    "content": "逺岸秋沙白，連山晚照紅。\n潛鱗輸駭浪，歸翼㑹髙風。\n砧響家家發，樵聲箇箇同。\n飛霜任青女，賜被隔南宫。\n"
  },
  {
    "id": 60174,
    "uid": "poem-30-89",
    "chapter": "卷三十",
    "chapternum": 30,
    "charstyle": "近體詩",
    "title": "秋野",
    "titledesc": "",
    "collection": "",
    "collectiondesc": "",
    "poemindex": 89,
    "author": "杜甫",
    "content": "身許麒麟畫，年衰鴛鷺群。\n大江秋易盛，空峽夜多聞。\n逕隠千重石，帆留一片雲。\n兒童解蠻語，不必作參軍。\n"
  },
  {
    "id": 60175,
    "uid": "poem-30-90",
    "chapter": "卷三十",
    "chapternum": 30,
    "charstyle": "近體詩",
    "title": "溪上",
    "titledesc": "",
    "collection": "",
    "collectiondesc": "",
    "poemindex": 90,
    "author": "杜甫",
    "content": "峽内淹留客，溪邊四五家。\n古苔生窄地，秋竹隠疎花。\n塞俗人無井，山田飯有沙。\n西江使船至，時復問京華。\n"
  },
  {
    "id": 60176,
    "uid": "poem-30-91",
    "chapter": "卷三十",
    "chapternum": 30,
    "charstyle": "近體詩",
    "title": "課小豎鉏斫舍北果林枝蔓荒穢淨訖移牀",
    "titledesc": "",
    "collection": "",
    "collectiondesc": "",
    "poemindex": 91,
    "author": "杜甫",
    "content": "病枕依茅棟，荒鉏淨果林。\n背堂資僻逺，在野興清深。\n山雉防求敵，江猿應獨吟。\n洩雲髙不去，隱几亦無心。\n"
  },
  {
    "id": 60177,
    "uid": "poem-30-92",
    "chapter": "卷三十",
    "chapternum": 30,
    "charstyle": "近體詩",
    "title": "課小豎鉏斫舍北果林枝蔓荒穢淨訖移牀",
    "titledesc": "",
    "collection": "",
    "collectiondesc": "",
    "poemindex": 92,
    "author": "杜甫",
    "content": "衆壑生寒早，長林卷霧齊。\n青蟲懸就日，朱果落封泥。\n薄俗防人面，全身學馬蹄。\n吟詩坐迴首，隨意葛巾低。\n"
  },
  {
    "id": 60178,
    "uid": "poem-30-93",
    "chapter": "卷三十",
    "chapternum": 30,
    "charstyle": "近體詩",
    "title": "課小豎鉏斫舍北果林枝蔓荒穢淨訖移牀",
    "titledesc": "",
    "collection": "",
    "collectiondesc": "",
    "poemindex": 93,
    "author": "杜甫",
    "content": "籬弱門何向，沙虛岸只摧。\n日斜魚更食，客散鳥還來。\n寒水光難定，秋山響易哀。\n天涯稍曛黒，倚杖更徘徊。\n"
  },
  {
    "id": 60179,
    "uid": "poem-30-94",
    "chapter": "卷三十",
    "chapternum": 30,
    "charstyle": "近體詩",
    "title": "東屯北崦",
    "titledesc": "",
    "collection": "",
    "collectiondesc": "",
    "poemindex": 94,
    "author": "杜甫",
    "content": "盜賊浮生困，誅求異俗貧。\n空村唯見鳥，落日未逢人。\n步壑風吹面，看松露滴身。\n逺山迴白首，戰地有黄塵。\n"
  },
  {
    "id": 60180,
    "uid": "poem-30-95",
    "chapter": "卷三十",
    "chapternum": 30,
    "charstyle": "近體詩",
    "title": "刈稻了咏懐",
    "titledesc": "",
    "collection": "",
    "collectiondesc": "",
    "poemindex": 95,
    "author": "杜甫",
    "content": "稻穫空雲水，川平對石門。\n寒風疎落木，旭日散雞豚。\n野哭初聞戰，樵歌稍出村。\n無家問消息，作客信乾坤。\n"
  },
  {
    "id": 60181,
    "uid": "poem-30-96",
    "chapter": "卷三十",
    "chapternum": 30,
    "charstyle": "近體詩",
    "title": "白帝城樓",
    "titledesc": "",
    "collection": "",
    "collectiondesc": "",
    "poemindex": 96,
    "author": "杜甫",
    "content": "江度寒山閣，城髙絶塞樓。\n翠屏宜晚對，白谷㑹深遊。\n急急能鳴雁，輕輕不下鷗。\n彝陵春色起，漸擬放扁舟。\n"
  },
  {
    "id": 60182,
    "uid": "poem-30-97",
    "chapter": "卷三十",
    "chapternum": 30,
    "charstyle": "近體詩",
    "title": "峽隘",
    "titledesc": "",
    "collection": "",
    "collectiondesc": "",
    "poemindex": 97,
    "author": "杜甫",
    "content": "聞說江陵府，雲沙靜眇然。\n白魚如切玉，朱橘不論錢。\n水有逺湖樹，人今何處船。\n青山各在眼，却望峽中天。\n"
  },
  {
    "id": 60183,
    "uid": "poem-30-98",
    "chapter": "卷三十",
    "chapternum": 30,
    "charstyle": "近體詩",
    "title": "峽口",
    "titledesc": "",
    "collection": "",
    "collectiondesc": "",
    "poemindex": 98,
    "author": "杜甫",
    "content": "時清闗失險，世亂㦸如林。\n去矣英雄事，荒哉割據心。\n蘆花留客晚，楓樹坐猿深。\n疲苶煩親故，諸侯數賜金。\n"
  },
  {
    "id": 60184,
    "uid": "poem-30-99",
    "chapter": "卷三十",
    "chapternum": 30,
    "charstyle": "近體詩",
    "title": "瞿塘兩崖",
    "titledesc": "",
    "collection": "",
    "collectiondesc": "",
    "poemindex": 99,
    "author": "杜甫",
    "content": "三峽傳何處，雙崖壯此門。\n入天猶石色，穿水忽雲根。\n猱玃䰅髯古，蛟龍窟宅尊。\n羲和冬馭近，愁畏日車翻。\n"
  },
  {
    "id": 60185,
    "uid": "poem-30-100",
    "chapter": "卷三十",
    "chapternum": 30,
    "charstyle": "近體詩",
    "title": "洞房",
    "titledesc": "",
    "collection": "",
    "collectiondesc": "",
    "poemindex": 100,
    "author": "杜甫",
    "content": "洞房環珮冷，玉殿起秋風。\n秦地應新月，龍池滿舊宫。\n繫舟今夜逺，清漏往時同。\n萬里黄山北，園陵白露中。\n"
  },
  {
    "id": 60186,
    "uid": "poem-30-101",
    "chapter": "卷三十",
    "chapternum": 30,
    "charstyle": "近體詩",
    "title": "宿昔",
    "titledesc": "",
    "collection": "",
    "collectiondesc": "",
    "poemindex": 101,
    "author": "杜甫",
    "content": "宿昔青門裏，蓬萊仗數移。\n花嬌迎雜樹，龍喜出平池。\n落日留王母，微風倚少兒。\n宫中行樂秘，少有外人知。\n"
  },
  {
    "id": 60187,
    "uid": "poem-30-102",
    "chapter": "卷三十",
    "chapternum": 30,
    "charstyle": "近體詩",
    "title": "鬬雞",
    "titledesc": "",
    "collection": "",
    "collectiondesc": "",
    "poemindex": 102,
    "author": "杜甫",
    "content": "鬬雞初賜錦，舞馬既登牀。\n簾下宫人出，樓前御栁長。\n仙遊終一閟，女樂久無香。\n寂寞驪山道，清秋草木黄。\n"
  },
  {
    "id": 60188,
    "uid": "poem-30-103",
    "chapter": "卷三十",
    "chapternum": 30,
    "charstyle": "近體詩",
    "title": "鸚鵡",
    "titledesc": "",
    "collection": "",
    "collectiondesc": "",
    "poemindex": 103,
    "author": "杜甫",
    "content": "鸚鵡含愁思，聰明憶别離。\n翠衿渾短盡，紅觜漫多知。\n未有開籠日，空殘舊宿枝。\n世人憐復損，何用羽毛竒。\n"
  },
  {
    "id": 60189,
    "uid": "poem-30-104",
    "chapter": "卷三十",
    "chapternum": 30,
    "charstyle": "近體詩",
    "title": "歴歴",
    "titledesc": "",
    "collection": "",
    "collectiondesc": "",
    "poemindex": 104,
    "author": "杜甫",
    "content": "歴歴開元事，分明在眼前。\n無端盜賊起，忽已歲時遷。\n巫峽西江外，秦城北斗邊。\n為郎從白首，卧病數秋天。\n"
  },
  {
    "id": 60190,
    "uid": "poem-30-105",
    "chapter": "卷三十",
    "chapternum": 30,
    "charstyle": "近體詩",
    "title": "驪山",
    "titledesc": "",
    "collection": "",
    "collectiondesc": "",
    "poemindex": 105,
    "author": "杜甫",
    "content": "驪山絶望幸，花蕚罷登臨。\n地下無朝燭，人間有賜金。\n鼎湖龍去逺，銀海雁飛深。\n萬歲蓬萊日，長懸舊羽林。\n"
  },
  {
    "id": 60191,
    "uid": "poem-30-106",
    "chapter": "卷三十",
    "chapternum": 30,
    "charstyle": "近體詩",
    "title": "草閣",
    "titledesc": "",
    "collection": "",
    "collectiondesc": "",
    "poemindex": 106,
    "author": "杜甫",
    "content": "草閣臨無地，柴扉永不闗。\n魚龍廻夜水，星月動秋山。\n久露晴初濕，髙雲薄未還。\n汎舟慚小婦，飄泊損紅顔。\n"
  },
  {
    "id": 60192,
    "uid": "poem-30-107",
    "chapter": "卷三十",
    "chapternum": 30,
    "charstyle": "近體詩",
    "title": "江月",
    "titledesc": "",
    "collection": "",
    "collectiondesc": "",
    "poemindex": 107,
    "author": "杜甫",
    "content": "江月光於水，髙樓思殺人。\n天邊長作客，老去一霑巾。\n玉露團清影，銀河没半輪。\n誰家挑錦字，滅燭翠眉顰。\n"
  },
  {
    "id": 60193,
    "uid": "poem-30-108",
    "chapter": "卷三十",
    "chapternum": 30,
    "charstyle": "近體詩",
    "title": "江上",
    "titledesc": "",
    "collection": "",
    "collectiondesc": "",
    "poemindex": 108,
    "author": "杜甫",
    "content": "江上日多雨，蕭蕭荆楚秋。\n髙風下木葉，永夜攬貂裘。\n勲業頻看鏡，行藏獨倚樓。\n時危思報主，衰謝不能休。\n"
  },
  {
    "id": 60194,
    "uid": "poem-30-109",
    "chapter": "卷三十",
    "chapternum": 30,
    "charstyle": "近體詩",
    "title": "中夜",
    "titledesc": "",
    "collection": "",
    "collectiondesc": "",
    "poemindex": 109,
    "author": "杜甫",
    "content": "中夜江山靜，危樓望北辰。\n長為萬里客，有媿百年身。\n故國風雲氣，髙堂戰伐塵。\n胡鶵負恩澤，嗟爾太平人。\n"
  },
  {
    "id": 60195,
    "uid": "poem-30-110",
    "chapter": "卷三十",
    "chapternum": 30,
    "charstyle": "近體詩",
    "title": "江漢",
    "titledesc": "",
    "collection": "",
    "collectiondesc": "",
    "poemindex": 110,
    "author": "杜甫",
    "content": "江漢思歸客，乾坤一腐儒。\n片雲天共逺，永夜月同孤。\n落日心猶壯，秋風病欲蘇。\n古來存老馬，不必取長途。\n"
  },
  {
    "id": 60196,
    "uid": "poem-30-111",
    "chapter": "卷三十",
    "chapternum": 30,
    "charstyle": "近體詩",
    "title": "吾宗",
    "titledesc": "",
    "collection": "",
    "collectiondesc": "",
    "poemindex": 111,
    "author": "杜甫",
    "content": "吾宗老孫子，質樸古人風。\n耕鑿安時論，衣冠與世同。\n在家常早起，憂國願年豐。\n語及君臣際，經書滿腹中。\n"
  },
  {
    "id": 60197,
    "uid": "poem-30-112",
    "chapter": "卷三十",
    "chapternum": 30,
    "charstyle": "近體詩",
    "title": "中宵",
    "titledesc": "",
    "collection": "",
    "collectiondesc": "",
    "poemindex": 112,
    "author": "杜甫",
    "content": "西閣百尋餘，中宵步綺疏。\n飛星過水白，落月動沙虛。\n擇木知幽鳥，潛波想巨魚。\n親朋滿天地，兵甲少來書。\n"
  },
  {
    "id": 60198,
    "uid": "poem-30-113",
    "chapter": "卷三十",
    "chapternum": 30,
    "charstyle": "近體詩",
    "title": "秋清",
    "titledesc": "",
    "collection": "",
    "collectiondesc": "",
    "poemindex": 113,
    "author": "杜甫",
    "content": "髙秋蘇肺氣，白髪自能梳。\n藥餌憎加減，門庭悶掃除。\n杖藜還客拜，愛竹遣兒書。\n十月江平穩，輕舟進所如。\n"
  },
  {
    "id": 60199,
    "uid": "poem-30-114",
    "chapter": "卷三十",
    "chapternum": 30,
    "charstyle": "近體詩",
    "title": "耳聾",
    "titledesc": "",
    "collection": "",
    "collectiondesc": "",
    "poemindex": 114,
    "author": "杜甫",
    "content": "生年鶡冠子，歎世鹿皮翁。\n眼復幾時暗，耳從前月聾。\n猿鳴秋淚𡙇，雀噪晚愁空。\n黄落驚山樹，呼兒問朔風。\n"
  },
  {
    "id": 60200,
    "uid": "poem-30-115",
    "chapter": "卷三十",
    "chapternum": 30,
    "charstyle": "近體詩",
    "title": "獨坐",
    "titledesc": "",
    "collection": "",
    "collectiondesc": "",
    "poemindex": 115,
    "author": "杜甫",
    "content": "竟日雨冥冥，雙崖洗更青。\n水花寒落岸，山鳥暮過庭。\n暖老須燕玉，充饑憶楚萍。\n胡笳在樓上，哀怨不堪聽。\n"
  },
  {
    "id": 60201,
    "uid": "poem-30-116",
    "chapter": "卷三十",
    "chapternum": 30,
    "charstyle": "近體詩",
    "title": "獨坐",
    "titledesc": "",
    "collection": "",
    "collectiondesc": "",
    "poemindex": 116,
    "author": "杜甫",
    "content": "白狗斜臨北，黄牛更在東。\n峽雲常照夜，江月㑹兼風。\n曬藥安垂老，應門試小童。\n亦知行不逮，苦恨耳多聾。\n"
  },
  {
    "id": 60202,
    "uid": "poem-30-117",
    "chapter": "卷三十",
    "chapternum": 30,
    "charstyle": "近體詩",
    "title": "晴",
    "titledesc": "",
    "collection": "",
    "collectiondesc": "",
    "poemindex": 117,
    "author": "杜甫",
    "content": "久雨巫山暗，新晴錦繡文。\n碧知湖外草，紅見海東雲。\n竟日鶯相和，摩霄鶴數羣。\n野花乾更落，風處急紛紛。\n"
  },
  {
    "id": 60203,
    "uid": "poem-30-118",
    "chapter": "卷三十",
    "chapternum": 30,
    "charstyle": "近體詩",
    "title": "月",
    "titledesc": "",
    "collection": "",
    "collectiondesc": "",
    "poemindex": 118,
    "author": "杜甫",
    "content": "斷續巫山雨，天河此夜新。\n若無青嶂月，愁殺白頭人。\n魍魎移深樹，蝦蟆動半輪。\n故園當北斗，直指照西秦。\n"
  },
  {
    "id": 60204,
    "uid": "poem-30-119",
    "chapter": "卷三十",
    "chapternum": 30,
    "charstyle": "近體詩",
    "title": "月",
    "titledesc": "",
    "collection": "",
    "collectiondesc": "",
    "poemindex": 119,
    "author": "杜甫",
    "content": "併照巫山出，新窺楚水清。\n羇棲愁裏見，二十四迴明。\n必驗升沉體，如知進退情。\n不違銀漢落，亦伴玉繩横。\n"
  },
  {
    "id": 60205,
    "uid": "poem-30-120",
    "chapter": "卷三十",
    "chapternum": 30,
    "charstyle": "近體詩",
    "title": "月",
    "titledesc": "",
    "collection": "",
    "collectiondesc": "",
    "poemindex": 120,
    "author": "杜甫",
    "content": "萬里瞿塘峽，春來六上絃。\n時時開暗室，故故滿青天。\n爽合風襟靜，髙當淚臉懸。\n南飛有烏鵲，夜久落江邊。\n"
  },
  {
    "id": 60206,
    "uid": "poem-30-121",
    "chapter": "卷三十",
    "chapternum": 30,
    "charstyle": "近體詩",
    "title": "夜雨",
    "titledesc": "",
    "collection": "",
    "collectiondesc": "",
    "poemindex": 121,
    "author": "杜甫",
    "content": "小雨夜復密，廻風吹早秋。\n野涼侵閉户，江滿帶行舟。\n通籍恨多病，為郎沗薄遊。\n天寒出巫峽，醉别仲宣樓。\n"
  },
  {
    "id": 60207,
    "uid": "poem-30-122",
    "chapter": "卷三十",
    "chapternum": 30,
    "charstyle": "近體詩",
    "title": "日暮",
    "titledesc": "",
    "collection": "",
    "collectiondesc": "",
    "poemindex": 122,
    "author": "杜甫",
    "content": "牛羊下來久，各已閉柴門。\n風月自清夜，江山非故園。\n石泉流暗壁，草露滴秋根。\n頭白燈明裏，何須花燼繁。\n"
  },
  {
    "id": 60208,
    "uid": "poem-30-123",
    "chapter": "卷三十",
    "chapternum": 30,
    "charstyle": "近體詩",
    "title": "十七夜對月",
    "titledesc": "",
    "collection": "",
    "collectiondesc": "",
    "poemindex": 123,
    "author": "杜甫",
    "content": "秋月仍圎夜，江村獨老身。\n捲簾還照客，倚杖更隨人。\n光射潛虬動，明飜宿鳥頻。\n茅齋依橘柚，清切露華新。\n"
  },
  {
    "id": 60209,
    "uid": "poem-30-124",
    "chapter": "卷三十",
    "chapternum": 30,
    "charstyle": "近體詩",
    "title": "月",
    "titledesc": "",
    "collection": "",
    "collectiondesc": "",
    "poemindex": 124,
    "author": "杜甫",
    "content": "四更山吐月，殘夜水明樓。\n塵匣元開鏡，風簾自上鈎。\n兎應疑鶴髪，蟾亦戀貂裘。\n斟酌姮娥寡，天寒奈九秋。\n"
  },
  {
    "id": 60210,
    "uid": "poem-30-125",
    "chapter": "卷三十",
    "chapternum": 30,
    "charstyle": "近體詩",
    "title": "雨",
    "titledesc": "",
    "collection": "",
    "collectiondesc": "",
    "poemindex": 125,
    "author": "杜甫",
    "content": "微雨不滑道，斷雲疎復行。\n紫崖奔處黒，白鳥去邊明。\n秋日新霑影，寒江舊落聲。\n柴門臨野碓，半濕搗香秔。\n"
  },
  {
    "id": 60211,
    "uid": "poem-30-126",
    "chapter": "卷三十",
    "chapternum": 30,
    "charstyle": "近體詩",
    "title": "雨",
    "titledesc": "",
    "collection": "",
    "collectiondesc": "",
    "poemindex": 126,
    "author": "杜甫",
    "content": "楚雨石苔滋，京華消息遲。\n山寒青兕叫，江晚白鷗饑。\n神女花鈿落，蛟人織杼悲。\n繁憂不自整，終日灑如絲。\n"
  },
  {
    "id": 60212,
    "uid": "poem-30-127",
    "chapter": "卷三十",
    "chapternum": 30,
    "charstyle": "近體詩",
    "title": "夜",
    "titledesc": "",
    "collection": "",
    "collectiondesc": "",
    "poemindex": 127,
    "author": "杜甫",
    "content": "絶岸風威動，寒房燭影微。\n嶺猿霜外宿，江鳥夜深飛。\n獨坐親雄劍，哀歌歎短衣。\n煙塵繞閶闔，白首壯心違。\n"
  },
  {
    "id": 60213,
    "uid": "poem-30-128",
    "chapter": "卷三十",
    "chapternum": 30,
    "charstyle": "近體詩",
    "title": "曉望",
    "titledesc": "",
    "collection": "",
    "collectiondesc": "",
    "poemindex": 128,
    "author": "杜甫",
    "content": "白帝更聲盡，陽臺曙色分。\n髙峰寒上日，疊嶺宿霾雲。\n地坼江帆隠，天清木葉聞。\n荆扉對麋鹿，應共爾為羣。\n"
  },
  {
    "id": 60214,
    "uid": "poem-30-129",
    "chapter": "卷三十",
    "chapternum": 30,
    "charstyle": "近體詩",
    "title": "熟食日示宗文宗武",
    "titledesc": "",
    "collection": "",
    "collectiondesc": "",
    "poemindex": 129,
    "author": "杜甫",
    "content": "消渇游江漢，羇棲尚甲兵。\n㡬年逢熟食，萬里逼清明。\n松栢卭山路，風花白帝城。\n汝曹催我老，迴首淚縱横。\n"
  },
  {
    "id": 60215,
    "uid": "poem-30-130",
    "chapter": "卷三十",
    "chapternum": 30,
    "charstyle": "近體詩",
    "title": "又示兩兒",
    "titledesc": "",
    "collection": "",
    "collectiondesc": "",
    "poemindex": 130,
    "author": "杜甫",
    "content": "令節成吾老，他時見汝心。\n浮生看物變，為恨與年深。\n長葛書難得，江州涕不禁。\n團圎思弟妺，行坐白頭吟。\n"
  },
  {
    "id": 60216,
    "uid": "poem-30-131",
    "chapter": "卷三十",
    "chapternum": 30,
    "charstyle": "近體詩",
    "title": "九日",
    "titledesc": "",
    "collection": "",
    "collectiondesc": "",
    "poemindex": 131,
    "author": "杜甫",
    "content": "舊日重陽日，傳盃不放盃。\n即今蓬鬢改，但愧菊花開。\n北闕心長戀，西江首獨迴。\n茱茰賜朝士，難得一枝來。\n"
  },
  {
    "id": 60217,
    "uid": "poem-30-132",
    "chapter": "卷三十",
    "chapternum": 30,
    "charstyle": "近體詩",
    "title": "九日",
    "titledesc": "",
    "collection": "",
    "collectiondesc": "",
    "poemindex": 132,
    "author": "杜甫",
    "content": "舊與蘇司業，兼隨鄭廣文。\n采花香泛泛，坐客醉紛紛。\n野樹欹還倚，秋砧醒却聞。\n歡娯兩冥莫，西北有孤雲。\n"
  },
  {
    "id": 60218,
    "uid": "poem-30-133",
    "chapter": "卷三十",
    "chapternum": 30,
    "charstyle": "近體詩",
    "title": "憶鄭南玭",
    "titledesc": "",
    "collection": "",
    "collectiondesc": "",
    "poemindex": 133,
    "author": "杜甫",
    "content": "鄭南伏毒寺，瀟灑到江心。\n石影銜珠閣，泉聲帶玉琴。\n風杉曾曙倚，雲嶠憶春臨。\n萬里滄浪外，龍蛇只自深。\n"
  },
  {
    "id": 60219,
    "uid": "poem-30-134",
    "chapter": "卷三十",
    "chapternum": 30,
    "charstyle": "近體詩",
    "title": "悶",
    "titledesc": "",
    "collection": "",
    "collectiondesc": "",
    "poemindex": 134,
    "author": "杜甫",
    "content": "瘴癘浮三蜀，風雲暗百蠻。\n卷簾唯白水，隱几亦青山。\n猿捷長難見，鷗輕故不還。\n無錢從滯客，有鏡巧催顔。\n"
  },
  {
    "id": 60220,
    "uid": "poem-30-135",
    "chapter": "卷三十",
    "chapternum": 30,
    "charstyle": "近體詩",
    "title": "戱作俳諧體遣悶",
    "titledesc": "",
    "collection": "",
    "collectiondesc": "",
    "poemindex": 135,
    "author": "杜甫",
    "content": "異俗吁可怪，斯人難並居。\n家家養烏鬼，頓頓食黄魚。\n舊識能為態，新知已暗疎。\n治生且耕鑿，只有不闗渠。\n"
  },
  {
    "id": 60221,
    "uid": "poem-30-136",
    "chapter": "卷三十",
    "chapternum": 30,
    "charstyle": "近體詩",
    "title": "得舍弟觀書自中都已逹江陵今兹暮春月末行李合到䕫州悲喜相兼團圓可待賦詩即事情見乎詞",
    "titledesc": "",
    "collection": "",
    "collectiondesc": "",
    "poemindex": 136,
    "author": "杜甫",
    "content": "爾到江陵府，何時到峽州。\n亂離生有别，聚集病應瘳。\n颯颯開啼眼，朝朝上水樓。\n老身須付託，白骨更何憂。\n"
  },
  {
    "id": 60222,
    "uid": "poem-30-137",
    "chapter": "卷三十",
    "chapternum": 30,
    "charstyle": "近體詩",
    "title": "喜觀即到復題短篇",
    "titledesc": "",
    "collection": "",
    "collectiondesc": "",
    "poemindex": 137,
    "author": "杜甫",
    "content": "巫峽千山暗，終南萬里春。\n病中吾見弟，書到汝為人。\n意荅兒童問，來經戰伐新。\n泊船悲喜後，欵欵話歸秦。\n"
  },
  {
    "id": 60223,
    "uid": "poem-30-138",
    "chapter": "卷三十",
    "chapternum": 30,
    "charstyle": "近體詩",
    "title": "舍弟觀歸藍田迎新婦送示兩篇",
    "titledesc": "",
    "collection": "",
    "collectiondesc": "",
    "poemindex": 138,
    "author": "杜甫",
    "content": "汝去迎妻子，髙秋念却迴。\n即今螢已亂，好與雁同來。\n東望西江永，南遊北户開。\n卜居期靜處，㑹有故人杯。\n"
  },
  {
    "id": 60224,
    "uid": "poem-30-139",
    "chapter": "卷三十",
    "chapternum": 30,
    "charstyle": "近體詩",
    "title": "舍弟觀歸藍田迎新婦送示兩篇",
    "titledesc": "",
    "collection": "",
    "collectiondesc": "",
    "poemindex": 139,
    "author": "杜甫",
    "content": "楚塞難為路，藍田莫滯留。\n衣裳判白露，鞍馬信清秋。\n滿峽重江水，開帆八月舟。\n此時同一醉，應在仲宣樓。\n"
  },
  {
    "id": 60225,
    "uid": "poem-30-140",
    "chapter": "卷三十",
    "chapternum": 30,
    "charstyle": "近體詩",
    "title": "第五弟豐獨在江左近三四載寂無消息覓使寄此",
    "titledesc": "",
    "collection": "",
    "collectiondesc": "",
    "poemindex": 140,
    "author": "杜甫",
    "content": "亂後嗟吾在，羇棲見汝難。\n草黄騏驥病，沙晚鶺鴒寒。\n楚設闗城險，呉吞水府寛。\n十年朝夕淚，衣袖不曾乾。\n"
  },
  {
    "id": 60226,
    "uid": "poem-30-141",
    "chapter": "卷三十",
    "chapternum": 30,
    "charstyle": "近體詩",
    "title": "第五弟豐獨在江左近三四載寂無消息覓使寄此",
    "titledesc": "",
    "collection": "",
    "collectiondesc": "",
    "poemindex": 141,
    "author": "杜甫",
    "content": "聞汝依山寺，杭州定越州。\n風塵淹别日，江漢失清秋。\n影著啼猿樹，魂飄結蜃樓。\n明年下春水，東盡白雲求。\n"
  },
  {
    "id": 60227,
    "uid": "poem-30-142",
    "chapter": "卷三十",
    "chapternum": 30,
    "charstyle": "近體詩",
    "title": "季秋蘇五弟纓江樓夜宴崔十三評事韋少府姪",
    "titledesc": "",
    "collection": "",
    "collectiondesc": "",
    "poemindex": 142,
    "author": "杜甫",
    "content": "峽險江驚急，樓髙月迥明。\n一時今夕㑹，萬里故鄉情。\n星落黄姑渚，秋辭白帝城。\n老人因酒病，堅坐看君傾。\n"
  },
  {
    "id": 60228,
    "uid": "poem-30-143",
    "chapter": "卷三十",
    "chapternum": 30,
    "charstyle": "近體詩",
    "title": "季秋蘇五弟纓江樓夜宴崔十三評事韋少府姪",
    "titledesc": "",
    "collection": "",
    "collectiondesc": "",
    "poemindex": 143,
    "author": "杜甫",
    "content": "對月那無酒，登樓況有江。\n聼歌驚白鬢，笑舞拓秋𥦗。\n尊蟻添相續，沙鷗並一雙。\n盡憐君醉倒，更覺片心降。\n"
  },
  {
    "id": 60229,
    "uid": "poem-30-144",
    "chapter": "卷三十",
    "chapternum": 30,
    "charstyle": "近體詩",
    "title": "九月一日過孟十二倉曹十四主簿兄弟",
    "titledesc": "",
    "collection": "",
    "collectiondesc": "",
    "poemindex": 144,
    "author": "杜甫",
    "content": "藜杖侵寒露，蓬門啟曙煙。\n力稀經樹歇，老困撥書眠。\n秋覺追隨盡，來因孝友偏。\n清談見滋味，爾輩可忘年。\n"
  },
  {
    "id": 60230,
    "uid": "poem-30-145",
    "chapter": "卷三十",
    "chapternum": 30,
    "charstyle": "近體詩",
    "title": "過客相尋",
    "titledesc": "",
    "collection": "",
    "collectiondesc": "",
    "poemindex": 145,
    "author": "杜甫",
    "content": "窮老真無事，江山已定居。\n地幽忘盥櫛，客至罷琴書。\n挂壁移筐果，呼兒問煮魚。\n時聞繫舟楫，及此問吾廬。\n"
  },
  {
    "id": 60231,
    "uid": "poem-30-146",
    "chapter": "卷三十",
    "chapternum": 30,
    "charstyle": "近體詩",
    "title": "題栢大兄弟山居屋壁",
    "titledesc": "",
    "collection": "",
    "collectiondesc": "",
    "poemindex": 146,
    "author": "杜甫",
    "content": "叔父朱門貴，郎君玉樹髙。\n山居精典籍，文雅涉風騷。\n江漢終吾老，雲林得爾曹。\n哀絃繞白雪，未與俗人操。\n"
  },
  {
    "id": 60232,
    "uid": "poem-30-147",
    "chapter": "卷三十",
    "chapternum": 30,
    "charstyle": "近體詩",
    "title": "題栢大兄弟山居屋壁",
    "titledesc": "",
    "collection": "",
    "collectiondesc": "",
    "poemindex": 147,
    "author": "杜甫",
    "content": "野屋流寒水，山籬帶薄雲。\n靜應連虎穴，喧已去人羣。\n筆架霑𥦗雨，書籖映隙曛。\n蕭蕭千里足，箇箇五花文。\n"
  },
  {
    "id": 60233,
    "uid": "poem-30-148",
    "chapter": "卷三十",
    "chapternum": 30,
    "charstyle": "近體詩",
    "title": "秋日寄題鄭監湖上亭",
    "titledesc": "",
    "collection": "",
    "collectiondesc": "",
    "poemindex": 148,
    "author": "杜甫",
    "content": "新作湖邊宅，還聞賔客過。\n自須開竹逕，誰道避雲蘿。\n官序潘生拙，才名賈傅多。\n捨舟應卜地，鄰接意如何。\n"
  },
  {
    "id": 60234,
    "uid": "poem-30-149",
    "chapter": "卷三十",
    "chapternum": 30,
    "charstyle": "近體詩",
    "title": "秋日寄題鄭監湖上亭",
    "titledesc": "",
    "collection": "",
    "collectiondesc": "",
    "poemindex": 149,
    "author": "杜甫",
    "content": "蹔阻蓬萊閣，終為江海人。\n揮金應物理，拖玉豈吾身。\n羮煮秋蓴滑，盃迎露菊新。\n賦詩分氣象，佳句莫頻頻。\n"
  },
  {
    "id": 60235,
    "uid": "poem-30-150",
    "chapter": "卷三十",
    "chapternum": 30,
    "charstyle": "近體詩",
    "title": "謁真諦寺禪師",
    "titledesc": "",
    "collection": "",
    "collectiondesc": "",
    "poemindex": 150,
    "author": "杜甫",
    "content": "蘭若山髙處，煙霞嶂㡬重。\n凍泉依細石，晴雪落長松。\n問法看詩妄，觀身向酒慵。\n未能割妻子，卜宅近前峰。\n"
  },
  {
    "id": 60236,
    "uid": "poem-30-151",
    "chapter": "卷三十",
    "chapternum": 30,
    "charstyle": "近體詩",
    "title": "孤雁",
    "titledesc": "",
    "collection": "",
    "collectiondesc": "",
    "poemindex": 151,
    "author": "杜甫",
    "content": "孤雁不飲啄，飛鳴聲念羣。\n誰憐一片影，相失萬重雲。\n望盡似猶見，哀多如更聞。\n野鵶無意緒，鳴噪自紛紛。\n"
  },
  {
    "id": 60237,
    "uid": "poem-30-152",
    "chapter": "卷三十",
    "chapternum": 30,
    "charstyle": "近體詩",
    "title": "白小",
    "titledesc": "",
    "collection": "",
    "collectiondesc": "",
    "poemindex": 152,
    "author": "杜甫",
    "content": "白小羣分命，天然二寸魚。\n細微霑水族，風俗當園蔬。\n入肆銀花亂，傾箱雪片虚。\n生成猶拾卵，盡取義何如。\n"
  },
  {
    "id": 60238,
    "uid": "poem-30-153",
    "chapter": "卷三十",
    "chapternum": 30,
    "charstyle": "近體詩",
    "title": "麂",
    "titledesc": "",
    "collection": "",
    "collectiondesc": "",
    "poemindex": 153,
    "author": "杜甫",
    "content": "永與清溪别，䝉將玉饌俱。\n無才逐仙隠，不敢恨庖㕑。\n亂世輕全物，微聲及禍樞。\n衣冠兼盜賊，饕餮用斯須。\n"
  },
  {
    "id": 60239,
    "uid": "poem-30-154",
    "chapter": "卷三十",
    "chapternum": 30,
    "charstyle": "近體詩",
    "title": "人日",
    "titledesc": "",
    "collection": "",
    "collectiondesc": "",
    "poemindex": 154,
    "author": "杜甫",
    "content": "元日到人日，未有不隂時。\n氷雪鶯難至，春寒花較遲。\n雲隨白水落，風振紫山悲。\n蓬鬢稀疎久，無勞比素絲。\n"
  },
  {
    "id": 60240,
    "uid": "poem-30-155",
    "chapter": "卷三十",
    "chapternum": 30,
    "charstyle": "近體詩",
    "title": "江梅",
    "titledesc": "",
    "collection": "",
    "collectiondesc": "",
    "poemindex": 155,
    "author": "杜甫",
    "content": "梅蘂臘前破，梅花年後多。\n絶知春意好，最奈客愁何。\n雪樹元同色，江風亦自波。\n故園不可見，巫岫鬰嵯峨。\n"
  },
  {
    "id": 60241,
    "uid": "poem-30-156",
    "chapter": "卷三十",
    "chapternum": 30,
    "charstyle": "近體詩",
    "title": "春夜峽州田侍御長史津亭留宴",
    "titledesc": "",
    "collection": "",
    "collectiondesc": "",
    "poemindex": 156,
    "author": "杜甫",
    "content": "北斗三更席，西江萬里船。\n杖藜登水榭，揮翰宿春天。\n白髪煩多酒，明星惜此筵。\n始知雲雨峽，忽盡下牢邊。\n"
  },
  {
    "id": 60242,
    "uid": "poem-30-157",
    "chapter": "卷三十",
    "chapternum": 30,
    "charstyle": "近體詩",
    "title": "泊松滋江亭",
    "titledesc": "",
    "collection": "",
    "collectiondesc": "",
    "poemindex": 157,
    "author": "杜甫",
    "content": "紗㡌隨鷗鳥，扁舟繫此亭。\n江湖深更白，松竹逺微青。\n一柱全應近，髙唐莫再經。\n今宵南極外，甘作老人星。\n"
  },
  {
    "id": 60243,
    "uid": "poem-30-158",
    "chapter": "卷三十",
    "chapternum": 30,
    "charstyle": "近體詩",
    "title": "上已日徐司録林園宴集",
    "titledesc": "",
    "collection": "",
    "collectiondesc": "",
    "poemindex": 158,
    "author": "杜甫",
    "content": "鬢毛垂領白，花蘂亞枝紅。\n欹倒衰年廢，招尋令節同。\n薄衣臨積水，吹面受和風。\n有喜留攀桂，無勞問轉蓬。\n"
  },
  {
    "id": 60244,
    "uid": "poem-30-159",
    "chapter": "卷三十",
    "chapternum": 30,
    "charstyle": "近體詩",
    "title": "夏日楊長寧宅送崔侍御常正字入京",
    "titledesc": "",
    "collection": "",
    "collectiondesc": "",
    "poemindex": 159,
    "author": "杜甫",
    "content": "醉酒楊雄宅，升堂子賤琴。\n不堪垂老鬢，還對欲分襟。\n天地西江逺，星辰北斗深。\n烏臺俯麟閣，長夏白頭吟。\n"
  },
  {
    "id": 60245,
    "uid": "poem-30-160",
    "chapter": "卷三十",
    "chapternum": 30,
    "charstyle": "近體詩",
    "title": "官亭夕坐戱簡顔十少府",
    "titledesc": "",
    "collection": "",
    "collectiondesc": "",
    "poemindex": 160,
    "author": "杜甫",
    "content": "南國調寒杵，西江浸日車。\n客愁連蟋蟀，亭古帶蒹葭。\n不返青絲鞚，虚燒夜燭花。\n老翁須地主，細細酌流霞。\n"
  },
  {
    "id": 60246,
    "uid": "poem-30-161",
    "chapter": "卷三十",
    "chapternum": 30,
    "charstyle": "近體詩",
    "title": "公安縣懷古",
    "titledesc": "",
    "collection": "",
    "collectiondesc": "",
    "poemindex": 161,
    "author": "杜甫",
    "content": "野曠吕䝉營，江深劉備城。\n寒天催日短，風浪與雲平。\n灑落君臣契，飛騰戰伐名。\n維舟倚前浦，長嘯一含情。\n"
  },
  {
    "id": 60247,
    "uid": "poem-30-162",
    "chapter": "卷三十",
    "chapternum": 30,
    "charstyle": "近體詩",
    "title": "公安送李二十九弟晉肅入蜀余下沔鄂",
    "titledesc": "",
    "collection": "",
    "collectiondesc": "",
    "poemindex": 162,
    "author": "杜甫",
    "content": "正解柴桑纜，仍看蜀道行。\n檣烏相背發，塞雁一行鳴。\n南紀連銅柱，西江接錦城。\n憑將百錢卜，飄泊問君平。\n"
  },
  {
    "id": 60248,
    "uid": "poem-30-163",
    "chapter": "卷三十",
    "chapternum": 30,
    "charstyle": "近體詩",
    "title": "宴王使君宅",
    "titledesc": "",
    "collection": "",
    "collectiondesc": "",
    "poemindex": 163,
    "author": "杜甫",
    "content": "汎愛容霜髪，留歡上夜闗。\n自吟詩送老，相勸酒開顔。\n戎馬今何地，鄉園獨舊山。\n江湖墮清月，酩酊任扶還。\n"
  },
  {
    "id": 60249,
    "uid": "poem-30-164",
    "chapter": "卷三十",
    "chapternum": 30,
    "charstyle": "近體詩",
    "title": "登岳陽樓",
    "titledesc": "",
    "collection": "",
    "collectiondesc": "",
    "poemindex": 164,
    "author": "杜甫",
    "content": "昔聞洞庭水，今上岳陽樓。\n呉楚東南坼，乾坤日夜浮。\n親朋無一字，老病有孤舟。\n戎馬闗山北，憑軒涕泗流。\n"
  },
  {
    "id": 60250,
    "uid": "poem-30-165",
    "chapter": "卷三十",
    "chapternum": 30,
    "charstyle": "近體詩",
    "title": "宿白沙驛",
    "titledesc": "",
    "collection": "",
    "collectiondesc": "",
    "poemindex": 165,
    "author": "杜甫",
    "content": "水宿仍餘照，人煙復此亭。\n驛邊沙舊白，湖外草新青。\n萬象皆春氣，孤槎自客星。\n隨波無限月，的的近南溟。\n"
  },
  {
    "id": 60251,
    "uid": "poem-30-166",
    "chapter": "卷三十",
    "chapternum": 30,
    "charstyle": "近體詩",
    "title": "祠南夕望",
    "titledesc": "",
    "collection": "",
    "collectiondesc": "",
    "poemindex": 166,
    "author": "杜甫",
    "content": "百丈牽江色，孤舟泛日斜。\n興來猶杖屨，目斷更雲沙。\n山鬼迷春竹，湘娥倚暮花。\n湖南清絶地，萬古一長嗟。\n"
  },
  {
    "id": 60252,
    "uid": "poem-30-167",
    "chapter": "卷三十",
    "chapternum": 30,
    "charstyle": "近體詩",
    "title": "野望",
    "titledesc": "",
    "collection": "",
    "collectiondesc": "",
    "poemindex": 167,
    "author": "杜甫",
    "content": "納納乾坤大，行行郡國遥。\n雲山兼五嶺，風壤帶三苖。\n野樹侵江濶，春蒲長雪消。\n扁舟空老去，無補聖明朝。\n"
  },
  {
    "id": 60253,
    "uid": "poem-30-168",
    "chapter": "卷三十",
    "chapternum": 30,
    "charstyle": "近體詩",
    "title": "暮秋將歸秦留别湖南幕府親友",
    "titledesc": "",
    "collection": "",
    "collectiondesc": "",
    "poemindex": 168,
    "author": "杜甫",
    "content": "水濶蒼梧野，天髙白帝秋。\n途窮那免哭，身老不禁愁。\n大府才能㑹，諸公徳業優。\n北歸衝雨雪，誰憫弊貂裘。\n"
  },
  {
    "id": 60254,
    "uid": "poem-30-169",
    "chapter": "卷三十",
    "chapternum": 30,
    "charstyle": "近體詩",
    "title": "舟中夜雪有懷盧十四侍御弟",
    "titledesc": "",
    "collection": "",
    "collectiondesc": "",
    "poemindex": 169,
    "author": "杜甫",
    "content": "朔風吹桂水，朔雪夜紛紛。\n暗度南樓月，寒深北渚雲。\n燭斜初近見，舟重竟無聞。\n不識山隂道，聽雞更憶君。\n"
  },
  {
    "id": 60255,
    "uid": "poem-30-170",
    "chapter": "卷三十",
    "chapternum": 30,
    "charstyle": "近體詩",
    "title": "對雪",
    "titledesc": "",
    "collection": "",
    "collectiondesc": "",
    "poemindex": 170,
    "author": "杜甫",
    "content": "北雪犯長沙，胡雲冷萬家。\n隨風且間葉，帶雨不成花。\n金錯囊從罄，銀壺酒易賒。\n無人竭浮蟻，有待至昏鴉。\n"
  },
  {
    "id": 60256,
    "uid": "poem-30-171",
    "chapter": "卷三十",
    "chapternum": 30,
    "charstyle": "近體詩",
    "title": "樓上",
    "titledesc": "",
    "collection": "",
    "collectiondesc": "",
    "poemindex": 171,
    "author": "杜甫",
    "content": "天地空搔首，頻抽白玉簪。\n皇輿三極北，身事五湖南。\n戀闕勞肝肺，論材媿杞柟。\n亂離難自救，終是老湘潭。\n"
  },
  {
    "id": 60257,
    "uid": "poem-30-172",
    "chapter": "卷三十",
    "chapternum": 30,
    "charstyle": "近體詩",
    "title": "發潭州",
    "titledesc": "",
    "collection": "",
    "collectiondesc": "",
    "poemindex": 172,
    "author": "杜甫",
    "content": "夜醉長沙酒，曉行湘水春。\n岸花飛送客，檣燕語留人。\n賈傅才未有，褚公書絶倫。\n髙名前後事，迴首一傷神。\n"
  },
  {
    "id": 60258,
    "uid": "poem-30-173",
    "chapter": "卷三十",
    "chapternum": 30,
    "charstyle": "近體詩",
    "title": "衡州送李大夫七丈勉赴廣州",
    "titledesc": "",
    "collection": "",
    "collectiondesc": "",
    "poemindex": 173,
    "author": "杜甫",
    "content": "斧鉞下青冥，樓船過洞庭。\n北風隨爽氣，南斗避文星。\n日月籠中鳥，乾坤水上萍。\n王孫丈人行，垂老見飄零。\n"
  },
  {
    "id": 60259,
    "uid": "poem-30-174",
    "chapter": "卷三十",
    "chapternum": 30,
    "charstyle": "近體詩",
    "title": "舟泛洞庭",
    "titledesc": "",
    "collection": "",
    "collectiondesc": "",
    "poemindex": 174,
    "author": "杜甫",
    "content": "蛟室圍青草，龍堆擁白沙。\n䕶江盤古木，迎櫂舞神鵶。\n破浪南風正，收颿畏日斜。\n雲山千萬疊，底處上仙槎。\n"
  },
  {
    "id": 60260,
    "uid": "poem-30-175",
    "chapter": "卷三十",
    "chapternum": 30,
    "charstyle": "近體詩",
    "title": "李鹽䥫",
    "titledesc": "",
    "collection": "",
    "collectiondesc": "",
    "poemindex": 175,
    "author": "杜甫",
    "content": "落葉春風起，髙城煙霧開。\n雜花分户映，嬌燕入簷回。\n一見能傾座，虚懐只愛才。\n鹽官雖絆驥，名是漢庭來。\n"
  },
  {
    "id": 60261,
    "uid": "poem-30-176",
    "chapter": "卷三十",
    "chapternum": 30,
    "charstyle": "近體詩",
    "title": "巴西驛亭觀江漲呈竇使君",
    "titledesc": "",
    "collection": "",
    "collectiondesc": "",
    "poemindex": 176,
    "author": "杜甫",
    "content": "向晚波微緑，連空岸脚青。\n日兼春有暮，愁與醉無醒。\n漂泊猶杯酒，躊躇此驛亭。\n相看萬里外，同是一浮萍。\n"
  },
  {
    "id": 60262,
    "uid": "poem-30-177",
    "chapter": "卷三十",
    "chapternum": 30,
    "charstyle": "近體詩",
    "title": "巴西聞收宫闕送班司馬入京",
    "titledesc": "",
    "collection": "",
    "collectiondesc": "",
    "poemindex": 177,
    "author": "杜甫",
    "content": "聞道收宗廟，鳴鑾自陜歸。\n傾都看黄屋，正殿引朱衣。\n劍外春天逺，巴西勑使稀。\n念君經世亂，匹馬向王畿。\n"
  },
  {
    "id": 60263,
    "uid": "poem-30-178",
    "chapter": "卷三十",
    "chapternum": 30,
    "charstyle": "近體詩",
    "title": "去蜀",
    "titledesc": "",
    "collection": "",
    "collectiondesc": "",
    "poemindex": 178,
    "author": "杜甫",
    "content": "五載客蜀郡，一年居梓州。\n如何闗塞阻，轉作瀟湘遊。\n世事已黄髪，殘生隨白鷗。\n安危大臣在，不必淚長流。\n"
  },
  {
    "id": 60264,
    "uid": "poem-30-179",
    "chapter": "卷三十",
    "chapternum": 30,
    "charstyle": "近體詩",
    "title": "放船",
    "titledesc": "",
    "collection": "",
    "collectiondesc": "",
    "poemindex": 179,
    "author": "杜甫",
    "content": "收帆下急水，卷幔逐回灘。\n江市戎戎暗，山雲淰淰寒。\n村荒無徑入，獨鳥怪人看。\n已泊城樓底，何曾夜色䦨。\n"
  }
]