[
	{
		"author": "髙適",
		"id": 3605,
		"chapter": "卷十五",
		"chapternum": 15,
		"charstyle": "古體詩",
		"title": "寄孟五少府",
		"titledesc": "",
		"content": "秋氣落窮巷離憂兼暮蟬後時已如此髙興亦徒然知君念淹泊憶我屢周旋征路見來鴈歸人悲逺天平生感千里相望在貞堅",
		"collection": "",
		"collectiondesc": "",
		"poemindex": 1
	},
	{
		"author": "髙適",
		"id": 3606,
		"chapter": "卷十五",
		"chapternum": 15,
		"charstyle": "古體詩",
		"title": "酬岑二十主簿秋夜見贈之作",
		"titledesc": "",
		"content": "舍下蛩亂鳴居然自蕭索緬懷髙秋興忽枉清夜作感物我心勞凉風驚二毛池空菡蓞死月出梧桐髙如何異鄉縣復得交才彦汩没嗟後時蹉跎恥相見箕山别來久魏闕誰不戀獨有江海心悠悠未嘗倦",
		"collection": "",
		"collectiondesc": "",
		"poemindex": 2
	},
	{
		"author": "髙適",
		"id": 3607,
		"chapter": "卷十五",
		"chapternum": 15,
		"charstyle": "古體詩",
		"title": "別王徹",
		"titledesc": "",
		"content": "歸客自南楚悵然思北臨蕭條秋風暮迴首江淮深留君終日歡或為梁甫吟時輩想鵬舉他人嗟陸沈載酒登平臺贈君千里心浮雲暗長路落日有歸禽離別未足悲辛勤當自任吾知十年後季子多黄金",
		"collection": "",
		"collectiondesc": "",
		"poemindex": 3
	},
	{
		"author": "髙適",
		"id": 3608,
		"chapter": "卷十五",
		"chapternum": 15,
		"charstyle": "古體詩",
		"title": "送韓九",
		"titledesc": "",
		"content": "惆悵别離日徘徊岐路前歸人望獨樹匹馬隨秋蟬常與天下士許君兄弟賢良時正可用行矣莫徒然",
		"collection": "",
		"collectiondesc": "",
		"poemindex": 4
	},
	{
		"author": "髙適",
		"id": 3609,
		"chapter": "卷十五",
		"chapternum": 15,
		"charstyle": "古體詩",
		"title": "宋中遇林慮楊十七山人因而有别",
		"titledesc": "",
		"content": "昔余涉漳水驅車行鄴西遥見林慮山蒼蒼戞天倪邂逅逢爾曹説君彼巖棲蘿徑垂野蔓石房倚雲梯秋韭何青青藥苖數百畦栗林隘谷口栝樹森迴谿耕耘有山田紡績有山妻人生茍如此何必組與珪誰謂逺相訪曩情殊不迷簷前舉醇醪竈下烹隻雞朔風忽振蕩昨夜寒螿啼遊子益思歸罷琴傷解㩦出門盡原野白日黯已低始驚道路難終念言笑暌因聲謝岑壑歲暮一攀躋",
		"collection": "",
		"collectiondesc": "",
		"poemindex": 5
	},
	{
		"author": "髙適",
		"id": 3610,
		"chapter": "卷十五",
		"chapternum": 15,
		"charstyle": "古體詩",
		"title": "同諸公登慈恩寺浮圖",
		"titledesc": "",
		"content": "香界冺羣有浮圖豈諸相登臨駭孤髙披拂欣大壯言是羽翼生迥出虚空上頓疑身世别乃覺形神王宫闕皆户前山河盡簷向秋風昨夜至秦塞多清曠千里何蒼蒼五陵鬱相望盛時慙阮步末宦知周防輸效獨無因斯焉可遊放",
		"collection": "",
		"collectiondesc": "",
		"poemindex": 6
	},
	{
		"author": "髙適",
		"id": 3611,
		"chapter": "卷十五",
		"chapternum": 15,
		"charstyle": "古體詩",
		"title": "登廣陵棲靈寺塔",
		"titledesc": "",
		"content": "淮南富登臨兹塔信奇最直上造雲族憑虛納天籟迥然碧海西獨立飛鳥外始知髙興盡適與賞心㑹連山黯呉門喬木吞楚塞城池滿牕下物象歸掌内逺思駐江帆暮情結春靄軒車疑蠢動造化資大塊何必了無身然後知所退",
		"collection": "",
		"collectiondesc": "",
		"poemindex": 7
	},
	{
		"author": "髙適",
		"id": 3612,
		"chapter": "卷十五",
		"chapternum": 15,
		"charstyle": "古體詩",
		"title": "同韓四薛三東亭翫月",
		"titledesc": "",
		"content": "逺遊悵不樂兹賞吾道存欵曲故人意辛勤清夜言東亭何寥寥佳境無朝昏堦墀近洲渚户牖當郊原矧乃窮周旋游時怡討論樹陰蕩瑶瑟月氣延清樽明河帶飛鴈野火連荒村對此更愁予悠哉懷故園",
		"collection": "",
		"collectiondesc": "",
		"poemindex": 8
	},
	{
		"author": "髙適",
		"id": 3613,
		"chapter": "卷十五",
		"chapternum": 15,
		"charstyle": "古體詩",
		"title": "宓公琴臺詩〈小序〉",
		"titledesc": "甲申歲適登子賤琴臺賦詩三首首章懷宓公之德千祀不朽次章美太守李公能嗣子賤之政再造琴臺末章多邑宰崔公能思子賤之政",
		"content": "宓子昔為政鳴琴登此臺琴和人亦閒千載稱其才臨眺忽悽愴人琴安在哉悠悠此天壤唯有頌聲來邦伯感遺事慨然建琴堂乃知靜者心千載猶相望入室想其人出門何茫茫唯見白雲合東鄰鄒魯鄉皤皤邑中老自誇邑中理何必升君堂然後知君美開門無犬吠早臥常晏起昔人不忍欺今我還復爾",
		"collection": "",
		"collectiondesc": "",
		"poemindex": 9
	},
	{
		"author": "髙適",
		"id": 3614,
		"chapter": "卷十五",
		"chapternum": 15,
		"charstyle": "古體詩",
		"title": "李雲南征蠻詩〈并序〉",
		"titledesc": "天寶十一載有詔伐西南夷右相楊公兼節制之寄乃奏前雲南太守李宓涉海自交趾擊之道路險艱往復數萬里蓋百王所未通也十二載四月至於長安君子是以知廟堂使能而李公効節適忝斯人之舊因賦是詩",
		"content": "聖人赫斯怒詔伐西南戎肅穆廟堂上深沈節制雄遂令感激士得建非常功料死不料敵顧恩寧顧終鼓行天海外轉戰蠻夷中梯巘近髙鳥穿林經毒蟲鬼門無歸客北户多南風蜂蠆隔萬里雲雷隨九攻長驅大浪破急擊羣山空餉道忽已逺懸軍垂欲窮精誠動白日憤薄連蒼穹野食掘田䑕晡餐兼僰僮收兵列亭堠拓地彌西東臨事恥茍免履危能飭躬將星獨照耀邊色何溟濛瀘水夜可涉交州今始通歸來長安道召見甘泉宫亷藺若未死孫吳知暗同相逢論意氣慷慨謝深𠂻",
		"collection": "",
		"collectiondesc": "",
		"poemindex": 10
	},
	{
		"author": "髙適",
		"id": 3615,
		"chapter": "卷十五",
		"chapternum": 15,
		"charstyle": "古體詩",
		"title": "宋中",
		"titledesc": "",
		"content": "梁王昔全盛賓客復多才悠悠一千年陳跡唯高臺寂寞向秋草悲風千里來\n朝臨孟諸上忽見芒碭間赤帝終已矣白雲長不還時清更何有禾黍徧空山\n梁苑白日暮梁山秋草時君王不可見修竹令人悲九月桑葉盡寒風鳴樹枝\n登髙臨舊國懷古對窮秋落日鴻雁度寒城砧杵愁昔賢不復有行矣莫淹留\n逍遥漆園吏㝠没不知年世事浮雲外閒居大道邊古來同一馬今我亦忘筌",
		"collection": "",
		"collectiondesc": "",
		"poemindex": 11
	},
	{
		"author": "髙適",
		"id": 3616,
		"chapter": "卷十五",
		"chapternum": 15,
		"charstyle": "古體詩",
		"title": "自淇涉黄河途中作",
		"titledesc": "",
		"content": "川上常極目世情今已閒去帆帯落日征路隨長山親友若雲霄可望不可攀於兹任所愜浩蕩風波間清晨泛中流羽族滿汀渚黃鵠何處來昂藏寡儔侣飛鳴無人見飲啄豈得所雲漢爾固知胡為不輕舉野人頭盡白與我忽相訪手持青竹竿日暮淇水上雖老美容色雖貧亦閒放釣魚三十年中心無所向南登滑臺上却望河淇間竹樹夾流水孤城對逺山念兹川路濶羡爾沙鷗閒長想别離處猶無音信還東入黄河水茫茫汎紆直北望太行山峩峨半天色山河相映帶深淺未可測自昔有賢才相逢不相識秋日登滑臺臺高秋已暮獨行既未愜懐土悵無趣晉宋何蕭條羌胡散馳騖當時無戰畧此地即邉戍兵革徒自勤山河孰云固乘閒喜臨眺感物傷遊寓惆悵落日前飄颻逺帆處北風吹萬里南鴈不知數歸意方浩然雲沙更廻互\n朝從北岸來泊船南河滸試共野人言深覺農夫苦去秋雖薄熟今夏猶未雨耕耘日勤勞租稅兼㵼鹵園蔬空寥落産業不足數尚有獻芹心無因見明主\n我行倦風湍輟棹將問津空傳歌瓠子感慨獨愁人孟夏桑葉肥穠隂夾長津蠶農有時節田野無閒人臨水狎漁樵望山懷隱淪誰能去京洛顦顇對風塵\n朝景入平川川長復垂柳遥看魏公墓突兀前山後憶昔大業時羣雄角奔走伊人何電邁獨立風塵首傳檄舉敖倉擁兵屯洛口連營一百萬六合如可有方項終比肩亂隋將假手力爭固難恃驕戰曷能久若使學蕭曹功名當不朽\n皤皤河濵叟相遇似有恥輟榜聊問之答言盡終始一生雖貧賤九十年未死且喜對兒孫彌慙逺城市結廬黃河曲垂釣長河裏漫漫望雲沙蕭條聽風水所思强飯食永願在鄉里萬事吾不知其心只如此",
		"collection": "",
		"collectiondesc": "",
		"poemindex": 12
	},
	{
		"author": "髙適",
		"id": 3617,
		"chapter": "卷十五",
		"chapternum": 15,
		"charstyle": "古體詩",
		"title": "登隴",
		"titledesc": "",
		"content": "隴頭逺行客隴上分流水流水無盡期行人未云已淺才登一命孤劍通萬里豈不思故鄉從來感知巳",
		"collection": "",
		"collectiondesc": "",
		"poemindex": 13
	},
	{
		"author": "髙適",
		"id": 3618,
		"chapter": "卷十五",
		"chapternum": 15,
		"charstyle": "古體詩",
		"title": "哭單父梁九少府",
		"titledesc": "",
		"content": "開篋淚沾臆見君前日書夜臺今寂寞猶是子雲居疇昔貪靈奇登臨賦山水同舟南浦下望月西江裏契濶多别離綢繆到生死九原即何處萬事皆如此晉山徒嵯峨斯人已㝠㝠常時祿且薄歿後家復貧妻子在逺道弟兄無一人十上多苦辛一官常自哂青雲將可致白日忽先盡唯有身後名空留無逺近",
		"collection": "",
		"collectiondesc": "",
		"poemindex": 14
	},
	{
		"author": "髙適",
		"id": 3619,
		"chapter": "卷十五",
		"chapternum": 15,
		"charstyle": "古體詩",
		"title": "行路難",
		"titledesc": "",
		"content": "長安少年不少錢能騎駿馬鳴金鞭五侯相逢大道邉美人絃管爭流連黃金如斗不敢惜片言如山莫棄捐安知顦顇讀書者暮宿靈臺私自憐\n君不見富家翁舊時貧賤誰比數一朝金多結豪貴百事勝人健如虎子孫成行滿眼前妻能管絃妾歌舞自矜一身忽如此却笑傍人獨愁苦東鄰少年安所如席門窮巷出無車有才不肯學干謁何用年年空讀書",
		"collection": "",
		"collectiondesc": "",
		"poemindex": 15
	},
	{
		"author": "髙適",
		"id": 3620,
		"chapter": "卷十五",
		"chapternum": 15,
		"charstyle": "古體詩",
		"title": "古大梁行",
		"titledesc": "",
		"content": "古城莽蒼饒荆榛驅馬荒城愁殺人魏王宫觀盡禾黍信陵賓客隨灰塵憶昨雄都舊朝市軒車照耀歌鐘起軍容帶甲三十萬國步連營一千里全盛須㬰那可論髙臺曲池無復存遺墟但有狐狸迹古地空餘草木根暮天揺落傷懷抱撫劍悲歌對秋草俠客猶傳朱亥名行人尚識夷門道白璧黃金萬户侯寶刀駿馬填山丘年代凄凉不可問往來唯見水東流",
		"collection": "",
		"collectiondesc": "",
		"poemindex": 16
	},
	{
		"author": "髙適",
		"id": 3621,
		"chapter": "卷十五",
		"chapternum": 15,
		"charstyle": "古體詩",
		"title": "邯鄲少年行",
		"titledesc": "",
		"content": "邯鄲城南游俠子自矜生長邯鄲裏千場縱博家仍富幾處報讐身不死宅中歌笑日紛紛門外車馬常如雲未知肝膽向誰是令人却憶平原君君不見今人交態薄黄金用盡還疎索以兹感歎辭舊遊更於時事無所求且與少年飲美酒徃來射獵西山頭",
		"collection": "",
		"collectiondesc": "",
		"poemindex": 17
	},
	{
		"author": "髙適",
		"id": 3622,
		"chapter": "卷十五",
		"chapternum": 15,
		"charstyle": "古體詩",
		"title": "燕歌行〈并序〉",
		"titledesc": "開元二十六年客有從御史大夫張公出塞而還者作燕歌行以示適感征戍之事因而和焉",
		"content": "漢家烟塵在東北漢將辭家破殘賊男兒本自重横行天子非常賜顔色摐金伐鼓下榆闗旌斾逶迤碣石間校尉羽書飛瀚海單于獵火照狼山山川蕭條極邉土鐵騎憑陵雜風雨戰士軍前半死生美人帳下猶歌舞大漠窮秋塞草腓孤城落日鬬兵稀身當恩遇常輕敵力盡闗山未解圍鐵衣逺戍辛勤久玉筯應啼别離後少婦城南欲斷腸征人薊北空囘首邊庭飄颻那可度絶域蒼茫無所有殺氣三時作陣雲寒聲一夜傳刁斗相看白刃雪紛紛死節從來豈顧勲君不見沙場征戰苦至今猶憶李將軍",
		"collection": "",
		"collectiondesc": "",
		"poemindex": 18
	},
	{
		"author": "髙適",
		"id": 3623,
		"chapter": "卷十五",
		"chapternum": 15,
		"charstyle": "古體詩",
		"title": "人日寄杜二拾遺",
		"titledesc": "",
		"content": "人日題詩寄草堂遥憐故人思故鄉柳條弄色不忍見梅花滿枝空斷腸身在逺藩無所預心懷百憂復千慮今年人日空相憶明年人日知何處一卧東山三十春豈知書劍老風塵龍鍾還忝二千石愧爾東西南北人",
		"collection": "",
		"collectiondesc": "",
		"poemindex": 19
	},
	{
		"author": "髙適",
		"id": 3624,
		"chapter": "卷十五",
		"chapternum": 15,
		"charstyle": "古體詩",
		"title": "九日酬顔少府",
		"titledesc": "",
		"content": "簷前白日應可惜籬下黄花為誰有行子迎霜未授衣主人得錢始沽酒蘇秦顦顇人多厭蔡澤棲遲世看醜縱使登髙只斷腸不如獨坐空搔首",
		"collection": "",
		"collectiondesc": "",
		"poemindex": 20
	},
	{
		"author": "髙適",
		"id": 3625,
		"chapter": "卷十五",
		"chapternum": 15,
		"charstyle": "古體詩",
		"title": "送别",
		"titledesc": "",
		"content": "昨夜離心正鬰陶三更白露西風髙螢飛木落何淅瀝此時夢見西歸客曙鐘寥亮三四聲東鄰嘶馬使人驚攬衣出户一相送唯見歸雲縱復横",
		"collection": "",
		"collectiondesc": "",
		"poemindex": 21
	},
	{
		"author": "髙適",
		"id": 3626,
		"chapter": "卷十五",
		"chapternum": 15,
		"charstyle": "古體詩",
		"title": "送渾將軍出塞",
		"titledesc": "",
		"content": "將軍族貴兵且强漢家已是渾邪王子孫相承在朝野至今部曲燕支下控弦盡用陰山兒登陣長騎大宛馬銀鞍玉勒繡蝥弧每逐嫖姚破骨都李廣從來先將士衞青未肯學孫吳傳有沙場千萬騎昨日邊庭羽書至城頭畵角三四聲匣裏寶刀晝夜鳴意氣能甘萬里去辛勤動作一年行黃雲白草無前後朝建旌旄夕刁斗塞下應多俠少年闗西不見春楊柳從軍借問所從誰擊劍酣歌當此時逺别無輕繞朝策平戎早寄仲宣詩",
		"collection": "",
		"collectiondesc": "",
		"poemindex": 22
	},
	{
		"author": "髙適",
		"id": 3627,
		"chapter": "卷十五",
		"chapternum": 15,
		"charstyle": "古體詩",
		"title": "封丘作",
		"titledesc": "",
		"content": "我本漁樵孟諸野一生自是悠悠者乍可狂歌草澤中寧堪作吏風塵下秖言小邑無所為公門百事皆有期拜迎官長心欲碎鞭撻黎庶令人悲歸來向家問妻子舉家盡笑今如此生事應須南畝田世情付與東流水夢想舊山安在哉為銜君命日遲迴乃知梅福徒為爾轉憶陶潛歸去來",
		"collection": "",
		"collectiondesc": "",
		"poemindex": 23
	},
	{
		"author": "髙適",
		"id": 3628,
		"chapter": "卷十五",
		"chapternum": 15,
		"charstyle": "古體詩",
		"title": "别韋參軍",
		"titledesc": "",
		"content": "二十解書劍西遊長安城舉頭望君門屈指取公卿國風冲融邁三五朝廷歡樂彌寰宇白璧皆言賜近臣布衣不得干明主歸來洛陽無負郭東過梁宋非吾土兎苑為農歲不登鴈池垂釣心長苦世人向我同衆人惟君於我最相親且喜百年有交態未嘗一日辭家貧彈棊擊筑白日晚縱酒髙歌楊柳春歡娛未盡分散去使我惆悵驚心神丈夫不作兒女别臨岐涕淚沾衣巾",
		"collection": "",
		"collectiondesc": "",
		"poemindex": 24
	},
	{
		"author": "髙適",
		"id": 3629,
		"chapter": "卷十五",
		"chapternum": 15,
		"charstyle": "古體詩",
		"title": "送田少府貶蒼梧",
		"titledesc": "",
		"content": "沈吟對遷客惆悵西南天昔為一官未得意今向萬里令人憐念兹斗酒成暌間停舟歎君日將晏逺樹應憐北地春行人却羡南歸雁丈夫窮達未可知看君不合長數奇江山到處堪乘興楊栁青青那足悲",
		"collection": "",
		"collectiondesc": "",
		"poemindex": 25
	},
	{
		"author": "髙適",
		"id": 3630,
		"chapter": "卷十五",
		"chapternum": 15,
		"charstyle": "古體詩",
		"title": "賦得還山吟送沈四山人",
		"titledesc": "",
		"content": "還山吟天髙日暮寒山深送君還山識君心人生老大須恣意看君解作一生事山間偃仰無不至石泉淙淙若風雨桂花松子常滿地賣藥囊中應有錢還山服藥又長年白雲勸盡杯中物明月相隨何處眠眼時憶問醒時事夢魂可以相周旋",
		"collection": "",
		"collectiondesc": "",
		"poemindex": 26
	},
	{
		"author": "髙適",
		"id": 3631,
		"chapter": "卷十五",
		"chapternum": 15,
		"charstyle": "近體詩",
		"title": "醉後贈張九旭",
		"titledesc": "",
		"content": "世上謾相識此翁殊不然興來書自聖醉後語尤顛白髮老閒事青雲在目前牀頭一壺酒能更幾囘眠",
		"collection": "",
		"collectiondesc": "",
		"poemindex": 27
	},
	{
		"author": "髙適",
		"id": 3632,
		"chapter": "卷十五",
		"chapternum": 15,
		"charstyle": "近體詩",
		"title": "途中寄徐錄事〈比以王書見贈〉",
		"titledesc": "",
		"content": "落日風雨至秋天鴻雁初離憂不堪比旅館復何如君又幾時去我知音信疎空多篋中贈長見右軍書",
		"collection": "",
		"collectiondesc": "",
		"poemindex": 28
	},
	{
		"author": "髙適",
		"id": 3633,
		"chapter": "卷十五",
		"chapternum": 15,
		"charstyle": "近體詩",
		"title": "别馮判官",
		"titledesc": "",
		"content": "碣石遼西地漁陽薊北天闗山唯一道雨雪盡三邉才子方為客將軍正渴賢遥知幕府下書記日翩翩",
		"collection": "",
		"collectiondesc": "",
		"poemindex": 29
	},
	{
		"author": "髙適",
		"id": 3634,
		"chapter": "卷十五",
		"chapternum": 15,
		"charstyle": "近體詩",
		"title": "送劉評事充朔方判官賦得征馬嘶",
		"titledesc": "",
		"content": "征馬向邊州蕭蕭嘶不休思深應帶别聲斷為兼秋岐路風將逺闗山月共愁贈君從此去何日大刀頭",
		"collection": "",
		"collectiondesc": "",
		"poemindex": 30
	},
	{
		"author": "髙適",
		"id": 3635,
		"chapter": "卷十五",
		"chapternum": 15,
		"charstyle": "近體詩",
		"title": "送鄭侍御謫閩中",
		"titledesc": "",
		"content": "謫去君無恨閩中我舊過大都秋雁少只是夜猿多東路雲山合南天瘴癘和自當逢雨露行矣慎風波",
		"collection": "",
		"collectiondesc": "",
		"poemindex": 31
	},
	{
		"author": "髙適",
		"id": 3636,
		"chapter": "卷十五",
		"chapternum": 15,
		"charstyle": "近體詩",
		"title": "送李侍御赴安西",
		"titledesc": "",
		"content": "行子對飛蓬金鞭指鐵驄功名萬里外心事一杯中鹵障燕支北秦城太白東離魂莫惆悵看取寶刀雄",
		"collection": "",
		"collectiondesc": "",
		"poemindex": 32
	},
	{
		"author": "髙適",
		"id": 3637,
		"chapter": "卷十五",
		"chapternum": 15,
		"charstyle": "近體詩",
		"title": "使青夷軍入居庸",
		"titledesc": "",
		"content": "匹馬行將久征途去轉難不知邊地别秖訝客衣單谿冷泉聲苦山空木葉乾莫言闗塞極雲雪尚漫漫",
		"collection": "",
		"collectiondesc": "",
		"poemindex": 33
	},
	{
		"author": "髙適",
		"id": 3638,
		"chapter": "卷十五",
		"chapternum": 15,
		"charstyle": "近體詩",
		"title": "信安王幕府詩〈并序〉",
		"titledesc": "開元二十年國家有事林胡詔禮部尚書信安王總戎大舉時考功郎中王公司勲郎中劉公主客郎中魏公侍御史李公監察御史崔公咸在幕府詩以頌美數公見於詞凡三十韻",
		"content": "雲紀軒皇代星髙太白年廟堂咨上策幕府制中權磐石藩維固昇壇禮樂先國章榮印綬公服貴貂蟬樂善旌深徳輸忠格上玄剪桐光寵錫題劍美貞堅聖祚雄圖廣師貞武德䖍雷霆七校發旌斾五營連華省徵羣乂霜臺舉二賢豈伊公望逺曾是茂才遷並秉韜鈐術兼該翰墨筵帝思麟閣像臣獻柏梁篇振玉登遼甸摐金歴薊壖度河飛羽檄横海泛樓船北伐聲逾邁東征務以専講戎喧涿野料敵靜居延軍勢持三畧兵戎自九天朝瞻授鉞去時聽偃戈旋大漠風沙裏長城雨雪邉雲端臨碣石波際隱朝鮮夜壁衝髙斗寒空駐綵㫋倚弓元莵月飲馬白狼川庶物隨交泰蒼生解倒懸四郊增氣象萬里絶風煙闗塞鴻勲著京華甲第全落梅横吹後春色凱歌前直道常兼濟微才獨棄捐曳裾誠已矣投筆尚悽然作賦同元淑能詩匪仲宣雲霄不可望空欲仰神仙",
		"collection": "",
		"collectiondesc": "",
		"poemindex": 34
	},
	{
		"author": "髙適",
		"id": 3639,
		"chapter": "卷十五",
		"chapternum": 15,
		"charstyle": "近體詩",
		"title": "送柴司户充劉卿判官之嶺外",
		"titledesc": "",
		"content": "嶺外資雄鎮朝端寵節旄月卿臨幕府星使出詞曹海對羊城濶山連象郡髙風霜驅瘴癘忠信涉波濤别恨隨流水交情脫寶刀有才無不適行矣莫徒勞",
		"collection": "",
		"collectiondesc": "",
		"poemindex": 35
	},
	{
		"author": "髙適",
		"id": 3640,
		"chapter": "卷十五",
		"chapternum": 15,
		"charstyle": "近體詩",
		"title": "陪竇侍御泛靈雲池",
		"titledesc": "",
		"content": "白露時先降清川思不窮江湖仍塞上舟楫在軍中舞換臨津樹歌饒向晚風夕陽連積水邉色滿秋空乘興宜投轄邀歡莫避驄誰憐持弱羽猶欲伴鵷鴻",
		"collection": "",
		"collectiondesc": "",
		"poemindex": 36
	},
	{
		"author": "髙適",
		"id": 3641,
		"chapter": "卷十五",
		"chapternum": 15,
		"charstyle": "近體詩",
		"title": "陪竇侍御靈雲南亭宴詩〈幷序〉",
		"titledesc": "凉州近塞髙下其池亭蓋以耀蕃落也幕府董帥雄勇徑踐戎庭自陽闗而西猶枕席矣軍中無事君子飲食宴樂宜哉白簡在邉清秋多興况水具舟檝山兼亭臺始臨泛而寫煩俄登陟以寄傲絲桐徐奏林木更爽觴葡萄以遞歡指蘭茝而可掇胡天一望雲物蒼然雨蕭蕭而牧馬聲斷風嫋嫋而邉歌幾處又足悲矣員外李公曰七日者何牛女之夕也夫賢者何得謹其時請賦南亭詩列之於後",
		"content": "人幽宜眺聽目極喜亭臺風景知愁在闗山憶夢迴秖言殊語黙何意忝遊陪連唱波瀾動冥搜物象開新秋歸逺樹殘雨擁輕雷簷外長天盡樽前獨鳥來常吟塞下曲多謝幕中才河漢徒相望嘉期安在哉",
		"collection": "",
		"collectiondesc": "",
		"poemindex": 37
	},
	{
		"author": "髙適",
		"id": 3642,
		"chapter": "卷十五",
		"chapternum": 15,
		"charstyle": "近體詩",
		"title": "東平别前衛縣李宷少府",
		"titledesc": "",
		"content": "黄鳥翩翩楊柳垂春風送客使人悲怨别自驚千里外論交却憶十年時雲開汶水孤㠶逺路遶梁山匹馬遲此地從來可乘興留君不住益凄其",
		"collection": "",
		"collectiondesc": "",
		"poemindex": 38
	},
	{
		"author": "髙適",
		"id": 3643,
		"chapter": "卷十五",
		"chapternum": 15,
		"charstyle": "近體詩",
		"title": "夜别韋司士〈得城字〉",
		"titledesc": "",
		"content": "髙館張燈酒復清夜鐘殘月鴈歸聲只言啼鳥堪求侣無那春風欲送行黃河曲裏沙為岸白馬津邊柳向城莫怨他鄉暫離别知君到處有逢迎",
		"collection": "",
		"collectiondesc": "",
		"poemindex": 39
	},
	{
		"author": "髙適",
		"id": 3644,
		"chapter": "卷十五",
		"chapternum": 15,
		"charstyle": "近體詩",
		"title": "送李少府貶峽中王少府貶長沙",
		"titledesc": "",
		"content": "嗟君此别意何如駐馬銜杯問謫居巫峽啼猿數行淚衡陽歸雁幾封書青楓江上秋天逺白帝城邊古木疎聖代即今多雨露暫時分手莫躊躇",
		"collection": "",
		"collectiondesc": "",
		"poemindex": 40
	},
	{
		"author": "髙適",
		"id": 3645,
		"chapter": "卷十五",
		"chapternum": 15,
		"charstyle": "近體詩",
		"title": "重陽",
		"titledesc": "",
		"content": "節物驚心兩鬢華東籬空繞未開花百年將半仕三已五畝就荒天一涯豈有白衣來剝啄一從烏帽自欹斜真成獨坐空搔首門柳蕭蕭噪暮鴉",
		"collection": "",
		"collectiondesc": "",
		"poemindex": 41
	},
	{
		"author": "髙適",
		"id": 3646,
		"chapter": "卷十五",
		"chapternum": 15,
		"charstyle": "近體詩",
		"title": "田家春望",
		"titledesc": "",
		"content": "出門何所見春色滿平蕪可歎無知已髙陽一酒徒",
		"collection": "",
		"collectiondesc": "",
		"poemindex": 42
	},
	{
		"author": "髙適",
		"id": 3647,
		"chapter": "卷十五",
		"chapternum": 15,
		"charstyle": "近體詩",
		"title": "九曲詞",
		"titledesc": "",
		"content": "鐵騎横行鐵嶺頭西看邏逤取封侯青海只今將飲馬黄河不用更防秋",
		"collection": "",
		"collectiondesc": "",
		"poemindex": 43
	},
	{
		"author": "髙適",
		"id": 3648,
		"chapter": "卷十五",
		"chapternum": 15,
		"charstyle": "近體詩",
		"title": "營州歌",
		"titledesc": "",
		"content": "營州少年厭原野狐裘䝉茸獵城下魯酒千鍾不醉人胡兒十歲能騎馬",
		"collection": "",
		"collectiondesc": "",
		"poemindex": 44
	},
	{
		"author": "髙適",
		"id": 3649,
		"chapter": "卷十五",
		"chapternum": 15,
		"charstyle": "近體詩",
		"title": "塞上聽吹笛",
		"titledesc": "",
		"content": "雪淨胡天牧馬還月明羌笛戍樓間借問梅花何處落風吹一夜滿闗山",
		"collection": "",
		"collectiondesc": "",
		"poemindex": 45
	},
	{
		"author": "髙適",
		"id": 3650,
		"chapter": "卷十五",
		"chapternum": 15,
		"charstyle": "近體詩",
		"title": "别董大",
		"titledesc": "",
		"content": "十里黄雲白日曛北風吹鴈雪紛紛莫愁前路無知已天下誰人不識君",
		"collection": "",
		"collectiondesc": "",
		"poemindex": 46
	},
	{
		"author": "髙適",
		"id": 3651,
		"chapter": "卷十五",
		"chapternum": 15,
		"charstyle": "近體詩",
		"title": "聽張立本女吟",
		"titledesc": "",
		"content": "危冠廣袖楚宫妝獨步閒庭逐夜凉自把玉釵敲砌竹清歌一曲月如霜",
		"collection": "",
		"collectiondesc": "",
		"poemindex": 47
	},
	{
		"author": "髙適",
		"id": 3652,
		"chapter": "卷十五",
		"chapternum": 15,
		"charstyle": "近體詩",
		"title": "除夜",
		"titledesc": "",
		"content": "旅館寒燈獨不眠客心何事轉悽然故鄉今夜思千里愁鬢明朝又一年",
		"collection": "",
		"collectiondesc": "",
		"poemindex": 48
	},
	{
		"author": "李頎",
		"id": 3653,
		"chapter": "卷十五",
		"chapternum": 15,
		"charstyle": "古體詩",
		"title": "漁父歌",
		"titledesc": "",
		"content": "白首何老人蓑笠蔽其身避世常不仕釣魚清江濱浦沙明濯足山月靜垂綸寓宿湍與瀬行歌秋復春持竿湘岸竹爇火蘆洲薪緑水飯香稻青荷包紫鱗於中還自樂所欲全吾真而笑獨醒者臨流多苦辛",
		"collection": "",
		"collectiondesc": "",
		"poemindex": 49
	},
	{
		"author": "李頎",
		"id": 3654,
		"chapter": "卷十五",
		"chapternum": 15,
		"charstyle": "古體詩",
		"title": "東京寄萬楚",
		"titledesc": "",
		"content": "濩落久無用隱身甘采薇仍聞薄宦者還事田家衣潁水日夜流故人相見稀春山不可望黄鳥東南飛濯足豈長往一樽聊可依了然潭上月適我胸中機在昔同門友如今出處非優游白虎殿偃息青瑣闈且有薦君表當看㩦手歸寄書不待面蘭茝空芳菲",
		"collection": "",
		"collectiondesc": "",
		"poemindex": 50
	},
	{
		"author": "李頎",
		"id": 3655,
		"chapter": "卷十五",
		"chapternum": 15,
		"charstyle": "古體詩",
		"title": "寄焦鍊師",
		"titledesc": "",
		"content": "得道凡百歲燒丹惟一身悠悠孤峯頂日見三花春白鶴翠微裏黃精幽澗濱始知世上客不及山中人仙境若在夢朝雲如可親何由覩顔色揮手謝風塵",
		"collection": "",
		"collectiondesc": "",
		"poemindex": 51
	},
	{
		"author": "李頎",
		"id": 3656,
		"chapter": "卷十五",
		"chapternum": 15,
		"charstyle": "古體詩",
		"title": "贈張旭",
		"titledesc": "",
		"content": "張公性嗜酒豁達無所營皓首窮草𨽻時稱太湖精露頂據胡牀長叫三五聲興來灑素壁揮筆如流星下舍風蕭條寒草滿户庭問家何所有生事猶浮萍左手持蟹螯右手執丹經瞪目視霄漢不知醉與醒諸賓且方坐旭日臨東城荷葉裹江魚白甌貯香秔微祿心不屑放神於八紘時人不識者即是安期生",
		"collection": "",
		"collectiondesc": "",
		"poemindex": 52
	},
	{
		"author": "李頎",
		"id": 3657,
		"chapter": "卷十五",
		"chapternum": 15,
		"charstyle": "古體詩",
		"title": "登首陽山謁夷齊廟",
		"titledesc": "",
		"content": "古人已不見喬木竟誰過寂莫首陽山白雲空復多蒼苔歸地骨皓首采薇歌畢命無怨色成仁其若何我來入遺廟時𠉀微清和落日弔山鬼回風吹女蘿石門正西豁引領望黄河千里一飛鳥孤光東逝波驅車層城路惆悵此巗阿",
		"collection": "",
		"collectiondesc": "",
		"poemindex": 53
	},
	{
		"author": "李頎",
		"id": 3658,
		"chapter": "卷十五",
		"chapternum": 15,
		"charstyle": "古體詩",
		"title": "謁張果先生",
		"titledesc": "",
		"content": "先生谷神者甲子焉能計自說軒轅師於今幾千歲寓遊城郭裏浪跡希夷際應物雲無心逢時舟不繫餐霞斷火粒野服兼荷製白雪淨肌膚青松養身世韜精殊豹隱鍊骨同蟬蛻忽去不知誰偶來寧有契二儀齊壽考六合隨休憇彭耼猶嬰孩松期且微細嘗聞穆天子更憶漢皇帝親屈萬乘尊將窮四海裔車徒徧草木錦帛招談說八駿空往還三山轉虧蔽吾君感至德元老欣來詣受籙金殿開清齋玉堂閉笙歌迎拜首羽帳崇嚴衞禁柳垂香鑪宫花拂仙袂祈年寶祚廣致福蒼生惠何必待龍髯鼎成方取濟",
		"collection": "",
		"collectiondesc": "",
		"poemindex": 54
	},
	{
		"author": "李頎",
		"id": 3659,
		"chapter": "卷十五",
		"chapternum": 15,
		"charstyle": "古體詩",
		"title": "光上座廊下衆山五韻",
		"titledesc": "",
		"content": "名嶽在廡下吾師居一牀每聞楞伽經只對清翠光百谷聚雪色莓苔侵屋梁氣盤古壁轉勢引幽堦長願遊薜葉下日見金鑪香",
		"collection": "",
		"collectiondesc": "",
		"poemindex": 55
	},
	{
		"author": "李頎",
		"id": 3660,
		"chapter": "卷十五",
		"chapternum": 15,
		"charstyle": "古體詩",
		"title": "宋少府東谿泛舟",
		"titledesc": "",
		"content": "登岸還入舟水禽驚笑語晚葉低衆色濕雲帶殘暑落日乘醉歸谿流復幾許",
		"collection": "",
		"collectiondesc": "",
		"poemindex": 56
	},
	{
		"author": "李頎",
		"id": 3661,
		"chapter": "卷十五",
		"chapternum": 15,
		"charstyle": "古體詩",
		"title": "與諸公遊濟讀泛舟",
		"titledesc": "",
		"content": "濟水出王屋其源來不窮洑泉數眼沸平地流清通皇帝崇祀典詔書視三公分官禱靈廟奠璧沈河宫神應毎如答松篁氣葱蘢蒼螭送飛雨赤鯉噴廻風灑酒布瑶席吹簫下玉童元冥掌陰事祝史告年豐百谷趨潭底三光懸鏡中淺深露沙石蘋藻生虚空晚景臨汎美亭臯輕靄紅晴山傍舟檝白鷺驚絲桐我本家潁北開門見維嵩焉知松峯外又有天壇東左手正接䍦浩歌眄青穹夷猶傲清吏偃仰狎漁翁對此川上閒非君誰與同霜凝逺村渚月淨蒹葭叢兹境信難遇為歡殊未終淹留悵言别煙嶼夕微濛",
		"collection": "",
		"collectiondesc": "",
		"poemindex": 57
	},
	{
		"author": "李頎",
		"id": 3662,
		"chapter": "卷十五",
		"chapternum": 15,
		"charstyle": "古體詩",
		"title": "贈别髙三十五",
		"titledesc": "",
		"content": "五十無産業心輕百萬資屠沽亦與羣不問君是誰飲酒復垂釣狂歌兼詠詩焉知漢髙士莫識越鴟夷寄跡棲霞山蓬頭睢水湄忽然辟命下衆謂趨丹墀沐浴著賜衣西來馬行遲能令相府重且有函闗期僶俛從寸祿舊遊梁宋時皤皤邑中叟相𠉀鬢如絲官舍栁林靜河梁杏葉滋摘芳雲景晏把手秋蟬悲小縣情未愜折腰君莫辭吾觀主人意不久召京師",
		"collection": "",
		"collectiondesc": "",
		"poemindex": 58
	},
	{
		"author": "李頎",
		"id": 3663,
		"chapter": "卷十五",
		"chapternum": 15,
		"charstyle": "古體詩",
		"title": "送馬錄事赴永陽",
		"titledesc": "",
		"content": "子為郡從事主印清淮邉談笑一州裏從容羣吏先手持三尺令遣决如流泉太守既相許諸公誰不然孤城連海樹萬室帶山烟春日谿湖淨芳洲葭菼連炊秔蟹螯熟下筯鱸魚鮮野鶴宿簷際楚雲飛面前聽歌送離曲且駐木蘭船贈爾八行字當聞佳政傳",
		"collection": "",
		"collectiondesc": "",
		"poemindex": 59
	},
	{
		"author": "李頎",
		"id": 3664,
		"chapter": "卷十五",
		"chapternum": 15,
		"charstyle": "古體詩",
		"title": "臨别送張諲入蜀",
		"titledesc": "",
		"content": "出門便為客惘然悲徒御四海維一身茫茫欲何去經山復歴水百恨將千慮劍閣望梁州是君斷腸處孤雲傷客心落日感君深夢裏蒹葭渚天邉橘柚林蜀江流不測蜀路險難尋木有相思號猿多愁苦音莫向禺山隱禺山地非近故鄉可歸來眼見芳菲盡",
		"collection": "",
		"collectiondesc": "",
		"poemindex": 60
	},
	{
		"author": "李頎",
		"id": 3665,
		"chapter": "卷十五",
		"chapternum": 15,
		"charstyle": "古體詩",
		"title": "不調歸東川别業",
		"titledesc": "",
		"content": "寸祿言可取託身將見遺慙無匹夫志悔與名山辭紱冕謝知已林園多後時葛巾方濯足蔬食但垂帷十室對河岸漁樵秪在兹青郊香杜若白水映茅茨晝景徹雲樹夕陰澄古逵渚花獨開晚田鶴靜飛遲且復樂生事前賢為我歸清歌聊鼔楫永日望佳期",
		"collection": "",
		"collectiondesc": "",
		"poemindex": 61
	},
	{
		"author": "李頎",
		"id": 3666,
		"chapter": "卷十五",
		"chapternum": 15,
		"charstyle": "古體詩",
		"title": "晚歸東園",
		"titledesc": "",
		"content": "出郭喜見山東行亦未逺夕陽帶歸路靄靄秋稼晚樵者乘霽歸野夫及星飯請謝朱輪客垂竿不復返",
		"collection": "",
		"collectiondesc": "",
		"poemindex": 62
	},
	{
		"author": "李頎",
		"id": 3667,
		"chapter": "卷十五",
		"chapternum": 15,
		"charstyle": "古體詩",
		"title": "裴尹東谿别業",
		"titledesc": "",
		"content": "公才廊廟器官亞河南守別墅臨都門驚湍激前後舊交與羣從十日一㩦手幅巾望寒山長嘯對髙栁清歡信可尚散吏亦何有岸雪青城陰水光逺林首閒觀野人筏或飲川上酒幽雲澹徘徊白鷺飛左右庭竹垂卧内村煙隔南阜始知物外情簪紱同芻狗",
		"collection": "",
		"collectiondesc": "",
		"poemindex": 63
	},
	{
		"author": "李頎",
		"id": 3668,
		"chapter": "卷十五",
		"chapternum": 15,
		"charstyle": "古體詩",
		"title": "無盡上人東林禪居",
		"titledesc": "",
		"content": "草堂毎多暇時謁山僧門所對但羣木終朝無一言我心愛流水此地臨清源含吐山上日蔽虧松外村孤峯隔身世百衲老寒暄禪户積朝雪花龕來暮猿顧余守耕稼十載隱田園蘿篠慰舂汲巖潭恣討論洩雲豈知限至道莫探玄且願啓闗鎖於焉微尚存",
		"collection": "",
		"collectiondesc": "",
		"poemindex": 64
	},
	{
		"author": "李頎",
		"id": 3669,
		"chapter": "卷十五",
		"chapternum": 15,
		"charstyle": "古體詩",
		"title": "題綦毋校書所居",
		"titledesc": "",
		"content": "常稱挂冠吏昨日歸滄洲行客暮帆逺主人庭樹秋豈伊問天命但欲為山遊萬物我何有白雲空自幽蕭條江海上日夕見丹丘生事非漁釣賞心隨去留惜哉曠微月欲濟無輕舟倐忽令人老相思河水流",
		"collection": "",
		"collectiondesc": "",
		"poemindex": 65
	},
	{
		"author": "李頎",
		"id": 3670,
		"chapter": "卷十五",
		"chapternum": 15,
		"charstyle": "古體詩",
		"title": "題盧道士房",
		"titledesc": "",
		"content": "秋砧響落木共坐茅君家惟見兩童子林前汲井華空壇靜白日神鼎飛丹砂塵尾拂霜草金鈴揺霽霞上章人世隔看奕桐陰斜稽首問仙要黃精堪餌花",
		"collection": "",
		"collectiondesc": "",
		"poemindex": 66
	},
	{
		"author": "李頎",
		"id": 3671,
		"chapter": "卷十五",
		"chapternum": 15,
		"charstyle": "古體詩",
		"title": "古從軍行",
		"titledesc": "",
		"content": "白日登山望烽火黄昏飲馬傍交河行人刁斗風沙暗公主琵琶幽怨多野雲萬里無城郭雨雪紛紛連大漠胡鴈哀鳴夜夜飛胡兒眼淚雙雙落聞道玉門猶被遮應將性命逐輕車年年戰骨埋荒外空見蒲桃入漢家",
		"collection": "",
		"collectiondesc": "",
		"poemindex": 67
	},
	{
		"author": "李頎",
		"id": 3672,
		"chapter": "卷十五",
		"chapternum": 15,
		"charstyle": "古體詩",
		"title": "古行路難",
		"titledesc": "",
		"content": "漢家名臣楊德祖四代五公享茅土父子兄弟綰銀黃躍馬鳴珂朝建章火浣單衣繡方領茱萸錦帶玉盤囊賓客塡街復滿座片言出口生輝光世人逐勢爭奔走瀝膽隳肝惟恐後當時一顧登青雲自謂生死長隨君一朝謝病還鄉里窮巷蒼苔絶知巳秋風落葉閉重門昨日論交竟誰是薄俗嗟嗟難重陳深山麋鹿可為隣魯連所以蹈東海古往今來稱達人",
		"collection": "",
		"collectiondesc": "",
		"poemindex": 68
	},
	{
		"author": "李頎",
		"id": 3673,
		"chapter": "卷十五",
		"chapternum": 15,
		"charstyle": "古體詩",
		"title": "緩歌行",
		"titledesc": "",
		"content": "小來託身攀貴遊輕財破産無所憂暮擬經過石渠署朝將出入銅龍樓結交杜陵輕薄子謂言可生復可死一沈一浮㑹有時棄我翻然如脫屣男兒立身須自强十年閉户潁水陽業就功成見明主擊鐘鼎食坐華堂二八蛾眉梳墮馬美酒清歌曲房下文昌宫中賜錦衣長安陌上退朝歸五陵賓從莫敢視三省官僚揖者稀早知今日讀書是悔作從前任俠非",
		"collection": "",
		"collectiondesc": "",
		"poemindex": 69
	},
	{
		"author": "李頎",
		"id": 3674,
		"chapter": "卷十五",
		"chapternum": 15,
		"charstyle": "古體詩",
		"title": "琴歌",
		"titledesc": "",
		"content": "主人有酒歡今夕請奏鳴琴廣陵客月照城頭烏半飛霜凄萬樹風入衣銅鑪華燭燭增輝初彈淥水後楚妃一聲已動物皆靜四座無言星欲稀清淮奉使千餘里敢告雲山從此始",
		"collection": "",
		"collectiondesc": "",
		"poemindex": 70
	},
	{
		"author": "李頎",
		"id": 3675,
		"chapter": "卷十五",
		"chapternum": 15,
		"charstyle": "古體詩",
		"title": "放歌行答從弟墨卿",
		"titledesc": "",
		"content": "小來好文耻學武世上功名不解取雖沾寸祿已後時徒欲出身事明主柏梁賦詩不及宴長楸走馬誰相數歛迹俛眉心自甘髙歌擊節聲半苦由是蹉跎一老夫養雞牧豕城東隅空歌漢代蕭相國肯事霍家馮子都徒爾當年聲籍籍濫作詞林兩京客故人斗酒安陵橋黄鳥春風洛陽陌吾家令弟才不羈五言破的人共推興來逸氣如濤湧千里長江歸海時别離短景何蕭索佳句相思能間作舉頭遥望魯陽山木葉紛紛向人落",
		"collection": "",
		"collectiondesc": "",
		"poemindex": 71
	},
	{
		"author": "李頎",
		"id": 3676,
		"chapter": "卷十五",
		"chapternum": 15,
		"charstyle": "古體詩",
		"title": "王母歌",
		"titledesc": "",
		"content": "武皇齋戒承華殿端拱須臾王母見霓旌照耀麒麟車羽蓋淋漓孔雀扇手指交梨遣帝食可以長生臨㝢縣頭上復戴九星冠總領玉童坐南面欲聞要言今告汝帝乃焚香請此語若能鍊魄去三尸後當見我天皇所顧謂侍女董雙成酒闌可奏雲和笙紅霞白日儼不動七龍五鳳紛相迎惜哉志驕神不恱歎息馬蹄與車轍複道歌鐘杳將暮深宫桃李飛成雪為看青玉五枝燈蟠螭吐火光欲絶",
		"collection": "",
		"collectiondesc": "",
		"poemindex": 72
	},
	{
		"author": "李頎",
		"id": 3677,
		"chapter": "卷十五",
		"chapternum": 15,
		"charstyle": "古體詩",
		"title": "鮫人歌",
		"titledesc": "",
		"content": "鮫人潛織水底居側身上下隨游魚輕綃文綵不可識夜夜澄波連月色有時寄宿來城市海島青冥無極巳泣珠報恩君莫辭今年相見明年期始知萬族無不有百尺深泉架户牖鳥没空山誰復望一望雲濤堪白首",
		"collection": "",
		"collectiondesc": "",
		"poemindex": 73
	},
	{
		"author": "李頎",
		"id": 3678,
		"chapter": "卷十五",
		"chapternum": 15,
		"charstyle": "古體詩",
		"title": "欲之新鄉答崔顥綦母潛",
		"titledesc": "",
		"content": "數年作吏家屢空誰道黑頭成老翁男兒在世無産業行子出門如轉蓬吾屬交歡此何夕南家擣衣動歸客銅鑪將炙相歡飲星宿縱横露華白寒風捲葉渡滹沱飛雪布地悲峨峨孤城日落見棲鳥馬上時聞漁者歌眀朝東路把君手臘日辭君期歲首自知寂莫無去思敢望縣人致牛酒",
		"collection": "",
		"collectiondesc": "",
		"poemindex": 74
	},
	{
		"author": "李頎",
		"id": 3679,
		"chapter": "卷十五",
		"chapternum": 15,
		"charstyle": "古體詩",
		"title": "送康洽入京進樂府歌",
		"titledesc": "",
		"content": "識子十年何不遇只愛歡遊兩京路朝吟左氏嬌女篇夜誦相如美人賦長安春物舊相宜小苑蒲萄花滿枝柳色偏濃九華殿鶯聲醉殺五陵兒曳裾此日從何所中貴由來盡相許白裌春衫仙吏贈烏皮隱几臺郎與新詩樂府唱堪愁御妓應傳鳷鵲樓西上雖因長公主終須一見曲陵侯",
		"collection": "",
		"collectiondesc": "",
		"poemindex": 75
	},
	{
		"author": "李頎",
		"id": 3680,
		"chapter": "卷十五",
		"chapternum": 15,
		"charstyle": "古體詩",
		"title": "送劉十",
		"titledesc": "",
		"content": "三十不官亦不娶時人焉識道髙下房中唯有老氏經櫪上空餘少游馬往來嵩華與函秦放歌一曲前山春西林獨鶴引閒步南澗飛泉清角巾前年上書不得意歸卧東窓兀然醉諸兄相繼掌青史第五之名齊驃騎烹葵摘果告我行落日夏雲縱復横聞道謝安掩口笑知君不免為蒼生",
		"collection": "",
		"collectiondesc": "",
		"poemindex": 76
	},
	{
		"author": "李頎",
		"id": 3681,
		"chapter": "卷十五",
		"chapternum": 15,
		"charstyle": "古體詩",
		"title": "别梁鍠",
		"titledesc": "",
		"content": "梁生倜儻心不羈途窮氣蓋長安兒回頭轉眄似鵰鶚有志飛鳴人豈知雖云四十無祿位曾與大軍掌書記抗辭請刃誅部曲作色論兵犯二帥一言不合龍額侯擊劍拂衣從此棄朝朝飲酒黄公壚脫帽露頂爭叫呼庭中犢鼻昔嘗挂懷裏琅玕今在無時人見子多落魄共笑狂謌非逺圖忽然遣躍紫騮馬還是昂藏一丈夫洛陽城頭曉霜白層氷峩峩滿川澤但聞行路吟新詩不歎舉家無擔石莫言貧賤長可欺覆簣成山當有時莫言富貴長可託木槿朝看暮還落不見古時塞上翁倚伏由來任天作去去滄波勿復陳五湖三江愁殺人",
		"collection": "",
		"collectiondesc": "",
		"poemindex": 77
	},
	{
		"author": "李頎",
		"id": 3682,
		"chapter": "卷十五",
		"chapternum": 15,
		"charstyle": "古體詩",
		"title": "少室雪晴送王寧",
		"titledesc": "",
		"content": "少室衆峯幾峯别一峯晴見一峯雪隔城半山連青松素色峨峨千萬重過景斜臨不可道白雲欲盡難為容行人與我翫幽境北風切切吹衣冷惜别浮橋駐馬時舉頭試望南山嶺",
		"collection": "",
		"collectiondesc": "",
		"poemindex": 78
	},
	{
		"author": "李頎",
		"id": 3683,
		"chapter": "卷十五",
		"chapternum": 15,
		"charstyle": "古體詩",
		"title": "送陳章甫",
		"titledesc": "",
		"content": "四月南風大麥黃棗花未落桐隂長青山朝别暮還見嘶馬出門思舊鄉陳侯立身何坦蕩虬鬚虎眉仍大顙腹中貯書一萬卷不肻低頭在草莽東門酤酒飲我曹心輕萬事如鴻毛醉卧不知白日暮有時空望孤雲髙長河浪頭連天黒津吏停舟渡不得鄭國遊人未及家洛陽行子空歎息聞道故林相識多罷官昨日今如何",
		"collection": "",
		"collectiondesc": "",
		"poemindex": 79
	},
	{
		"author": "李頎",
		"id": 3684,
		"chapter": "卷十五",
		"chapternum": 15,
		"charstyle": "古體詩",
		"title": "愛敬寺古藤歌",
		"titledesc": "",
		"content": "古藤池水盤樹根左攫右挐龍虎蹲橫空直上相陵突丰茸離纚若無骨風雷霹靂連黑枝人言其下藏妖魑空庭落葉作開合十月苦寒常倒垂憶昨花飛滿空殿密葉吹香飯僧遍南階雙桐一百尺相與年年老霜霰崔五六圖屏風各賦一物得烏孫佩刀\n烏孫腰間佩兩刀刃可吹毛錦為帶握中枕宿穹廬室馬上割飛蠮螉塞執之魍魎誰能前氣凜清風沙漠邊磨用陰山一片玉洗將胡地獨流泉主人屏風寫奇狀鐵鞘金鐶儼相向回頭瞪目時一看使予心在江湖上",
		"collection": "",
		"collectiondesc": "",
		"poemindex": 80
	},
	{
		"author": "李頎",
		"id": 3685,
		"chapter": "卷十五",
		"chapternum": 15,
		"charstyle": "古體詩",
		"title": "古意",
		"titledesc": "",
		"content": "男兒事長征少小幽燕客賭勝馬蹄下由來輕七尺殺人莫敢前鬚如蝟毛磔黃雲隴底白雪飛未得報恩不能歸遼東小婦年十五慣彈琵琶解歌舞今為羌笛出塞聲使我三軍淚如雨",
		"collection": "",
		"collectiondesc": "",
		"poemindex": 81
	},
	{
		"author": "李頎",
		"id": 3686,
		"chapter": "卷十五",
		"chapternum": 15,
		"charstyle": "古體詩",
		"title": "鄭櫻桃歌",
		"titledesc": "",
		"content": "石季龍僭天祿擅雄豪美人姓鄭名櫻桃櫻桃美顔香且澤娥娥侍寢專宫掖後庭卷衣三萬人翠眉清鏡不得親宫軍女騎一千匹繁花照耀漳河春織成花映紅綸巾紅旗掣曵鹵簿新鳴鼙走馬接飛鳥銅䭾瑟瑟隨去塵鳳陽重門如意館百尺金梯倚銀漢自言富貴不可量女為公主男為王赤花雙簟珊瑚牀盤龍斗帳琥珀光淫昏偽位神所惡滅石者陵終不悟鄴城蒼蒼白露微世事翻覆黄雲飛",
		"collection": "",
		"collectiondesc": "",
		"poemindex": 82
	},
	{
		"author": "李頎",
		"id": 3687,
		"chapter": "卷十五",
		"chapternum": 15,
		"charstyle": "古體詩",
		"title": "送劉昱",
		"titledesc": "",
		"content": "八月寒葦花秋江浪頭白北風吹五兩誰是潯陽客鸕鷀山頭微雨晴揚州郭裏暮潮生行人夜宿金陵渚試聽沙邊有雁聲",
		"collection": "",
		"collectiondesc": "",
		"poemindex": 83
	},
	{
		"author": "李頎",
		"id": 3688,
		"chapter": "卷十五",
		"chapternum": 15,
		"charstyle": "古體詩",
		"title": "聽董大彈胡笳聲兼寄語弄房給事",
		"titledesc": "",
		"content": "蔡女昔造胡笳聲一彈一十有八拍胡人落淚沾邊草漢使斷腸對歸客古戍蒼蒼烽火寒大荒沈沈飛雪白先拂商絃後角羽四郊秋葉驚摵摵董夫子通神眀深松竊聽來妖精言遲更速皆應手將往復旋如有情空山百鳥散還合萬里浮雲隂且晴嘶酸雛鴈失羣夜斷絶胡兒戀母聲川為靜其波鳥亦罷其鳴烏孫部落家鄉逺邏逤沙塵哀怨生幽音變調忽飄灑長風吹林雨墮瓦迸泉颯颯飛木末野鹿呦呦走堂下長安城連東掖垣鳳凰池對青瑣門髙才脫畧名與利日夕望君抱琴至",
		"collection": "",
		"collectiondesc": "",
		"poemindex": 84
	},
	{
		"author": "李頎",
		"id": 3689,
		"chapter": "卷十五",
		"chapternum": 15,
		"charstyle": "近體詩",
		"title": "寄鏡湖朱處士",
		"titledesc": "",
		"content": "澄霽晚流濶微風吹緑蘋鱗鱗逺峯見淡淡平湖春芳草日堪把白雲心所親何時可為樂夢裏東山人",
		"collection": "",
		"collectiondesc": "",
		"poemindex": 85
	},
	{
		"author": "李頎",
		"id": 3690,
		"chapter": "卷十五",
		"chapternum": 15,
		"charstyle": "近體詩",
		"title": "送人尉閩中",
		"titledesc": "",
		"content": "可歎芳菲日分為萬里情閶門折垂柳御苑聽殘鶯海戍通閩邑江㠶過楚城客心君莫問春草是王程",
		"collection": "",
		"collectiondesc": "",
		"poemindex": 86
	},
	{
		"author": "李頎",
		"id": 3691,
		"chapter": "卷十五",
		"chapternum": 15,
		"charstyle": "近體詩",
		"title": "送盧逸人",
		"titledesc": "",
		"content": "洛陽為此别㩦手更何時不復人間見秖應海上期清谿入雲木白首卧茅茨共惜盧敖去天邉望所思",
		"collection": "",
		"collectiondesc": "",
		"poemindex": 87
	},
	{
		"author": "李頎",
		"id": 3692,
		"chapter": "卷十五",
		"chapternum": 15,
		"charstyle": "近體詩",
		"title": "望秦川",
		"titledesc": "",
		"content": "秦川朝望迥日出正東峰逺近山河淨逶迤城闕重秋聲萬户竹寒色五陵松客有歸歟歎悽其霜露濃",
		"collection": "",
		"collectiondesc": "",
		"poemindex": 88
	},
	{
		"author": "李頎",
		"id": 3693,
		"chapter": "卷十五",
		"chapternum": 15,
		"charstyle": "近體詩",
		"title": "晚歸故園",
		"titledesc": "",
		"content": "荆扉帶郊郭稼穡滿東菑倚杖寒山暮鳴梭秋葉時回雲覆陰谷返景照霜梨澹泊真吾事清風别自兹",
		"collection": "",
		"collectiondesc": "",
		"poemindex": 89
	},
	{
		"author": "李頎",
		"id": 3694,
		"chapter": "卷十五",
		"chapternum": 15,
		"charstyle": "近體詩",
		"title": "宿香山寺石樓",
		"titledesc": "",
		"content": "夜宿翠微半髙樓聞暗泉漁舟帶逺火山磬發孤煙衣拂雲松外門清河漢邊峯巒低枕席世界接人天靄靄花出霧輝輝星映川東林曙鶯滿惆悵欲言旋",
		"collection": "",
		"collectiondesc": "",
		"poemindex": 90
	},
	{
		"author": "李頎",
		"id": 3695,
		"chapter": "卷十五",
		"chapternum": 15,
		"charstyle": "近體詩",
		"title": "聖善閣送裴廸入京",
		"titledesc": "",
		"content": "雲華滿髙閣苔色上鈎欄藥草空堦靜梧桐返照寒清吟可愈疾㩦手暫同歡墜葉和金磬饑烏鳴露盤伊流惜東别灞水向西看舊託含香署雲霄何足難",
		"collection": "",
		"collectiondesc": "",
		"poemindex": 91
	},
	{
		"author": "李頎",
		"id": 3696,
		"chapter": "卷十五",
		"chapternum": 15,
		"charstyle": "近體詩",
		"title": "送喬琳",
		"titledesc": "",
		"content": "草緑小平津花開伊水濵今君不得意孤負帝鄉春口不言金帛心常任屈伸阮公能飲酒陶令肯羞貧陽羨風流地滄江遊寓人菱歌五湖逺桂樹八公隣青鳥迎孤棹白雲隨一身潮隨秣陵上月映石頭新未可逃名利應須在縉紳汀洲芳杜色勸爾暫垂綸",
		"collection": "",
		"collectiondesc": "",
		"poemindex": 92
	},
	{
		"author": "李頎",
		"id": 3697,
		"chapter": "卷十五",
		"chapternum": 15,
		"charstyle": "近體詩",
		"title": "寄司勲盧貟外",
		"titledesc": "",
		"content": "流澌臘月下河陽草色新年發建章秦地立春傳太史漢宫題柱憶仙郎歸鴻欲度千門雪侍女新添五夜香早晚薦雄文似者故人今已賦長楊",
		"collection": "",
		"collectiondesc": "",
		"poemindex": 93
	},
	{
		"author": "李頎",
		"id": 3698,
		"chapter": "卷十五",
		"chapternum": 15,
		"charstyle": "近體詩",
		"title": "寄綦毋三",
		"titledesc": "",
		"content": "新加大邑綬仍黃近與單車去洛陽顧眄一過丞相府風流三接令公香南川稉稻花侵縣西嶺雲霞色滿堂共道進賢䝉上賞看君幾歲作臺郎",
		"collection": "",
		"collectiondesc": "",
		"poemindex": 94
	},
	{
		"author": "李頎",
		"id": 3699,
		"chapter": "卷十五",
		"chapternum": 15,
		"charstyle": "近體詩",
		"title": "送魏萬之京",
		"titledesc": "",
		"content": "朝聞遊子唱離歌昨夜微霜初渡河鴻雁不堪愁裏聽雲山况是客中過闗城樹色催寒近御苑砧聲向晚多莫見長安行樂處空令歲月易蹉跎",
		"collection": "",
		"collectiondesc": "",
		"poemindex": 95
	},
	{
		"author": "李頎",
		"id": 3700,
		"chapter": "卷十五",
		"chapternum": 15,
		"charstyle": "近體詩",
		"title": "送李回",
		"titledesc": "",
		"content": "知君官屬大司農詔幸驪山職事雄歲發金錢供御府晝看仙液注離宫千巖曙雪旌門上十月寒花輦路中不覩聲名與文物自傷流滯去闗東",
		"collection": "",
		"collectiondesc": "",
		"poemindex": 96
	},
	{
		"author": "李頎",
		"id": 3701,
		"chapter": "卷十五",
		"chapternum": 15,
		"charstyle": "近體詩",
		"title": "宿瑩公禪房聞梵",
		"titledesc": "",
		"content": "花宫仙梵逺微微月隱髙城鐘漏稀夜動霜林驚落葉曉聞天籟發清機蕭條已入寒空靜颯㳫仍隨秋雨飛始覺浮生無住着頓令心地欲皈依",
		"collection": "",
		"collectiondesc": "",
		"poemindex": 97
	},
	{
		"author": "李頎",
		"id": 3702,
		"chapter": "卷十五",
		"chapternum": 15,
		"charstyle": "近體詩",
		"title": "題璿公山池",
		"titledesc": "",
		"content": "逺公遯跡廬山岑開士幽居祇樹林片石孤峯窺色相清池白月照禪心指揮如意天花落坐卧閒房春草深此外俗塵俱不染惟餘元度得相尋",
		"collection": "",
		"collectiondesc": "",
		"poemindex": 98
	},
	{
		"author": "李頎",
		"id": 3703,
		"chapter": "卷十五",
		"chapternum": 15,
		"charstyle": "近體詩",
		"title": "題盧五舊居",
		"titledesc": "",
		"content": "物在人亡無見期閒庭繫馬不勝悲窓前綠竹生空地門外青山如舊時悵望秋天鳴墜葉巑岏枯栁宿寒鴟憶君淚落東流水歲歲花開知是誰",
		"collection": "",
		"collectiondesc": "",
		"poemindex": 99
	},
	{
		"author": "李頎",
		"id": 3704,
		"chapter": "卷十五",
		"chapternum": 15,
		"charstyle": "近體詩",
		"title": "寄韓鵬",
		"titledesc": "",
		"content": "為政心閒物自閒朝看飛鳥暮飛還寄書河上神明宰羨爾城頭姑射山",
		"collection": "",
		"collectiondesc": "",
		"poemindex": 100
	},
	{
		"author": "李頎",
		"id": 3705,
		"chapter": "卷十五",
		"chapternum": 15,
		"charstyle": "近體詩",
		"title": "白花原〈一作王昌齡出塞行〉",
		"titledesc": "",
		"content": "白花原頭望京師黄河水流無已時窮秋曠野行人絶馬首東來知是誰",
		"collection": "",
		"collectiondesc": "",
		"poemindex": 101
	},
	{
		"author": "李頎",
		"id": 3706,
		"chapter": "卷十五",
		"chapternum": 15,
		"charstyle": "近體詩",
		"title": "野老曝背",
		"titledesc": "",
		"content": "百歲老翁不種田惟知曝背樂殘年有時捫蝨獨搔首目送歸鴻籬下眠",
		"collection": "",
		"collectiondesc": "",
		"poemindex": 102
	},
	{
		"author": "裴迪",
		"id": 3707,
		"chapter": "卷十五",
		"chapternum": 15,
		"charstyle": "近體詩",
		"title": "春日與王右丞過新昌里訪吕逸人不遇",
		"titledesc": "",
		"content": "恨不逢君出荷蓑青松白屋更無他陶令五男曾不有蔣生三徑枉相過芙容曲沼春流滿薜荔成帷晚靄多聞説桃源好迷客不如髙卧眄庭柯",
		"collection": "",
		"collectiondesc": "",
		"poemindex": 103
	},
	{
		"author": "裴迪",
		"id": 3708,
		"chapter": "卷十五",
		"chapternum": 15,
		"charstyle": "近體詩",
		"title": "孟城坳",
		"titledesc": "",
		"content": "結廬古城下時登古城上古城非疇昔今人自來往",
		"collection": "",
		"collectiondesc": "",
		"poemindex": 104
	},
	{
		"author": "裴迪",
		"id": 3709,
		"chapter": "卷十五",
		"chapternum": 15,
		"charstyle": "近體詩",
		"title": "華子岡",
		"titledesc": "",
		"content": "落日松風起還家草露晞雲光侵履跡山翠拂人衣",
		"collection": "",
		"collectiondesc": "",
		"poemindex": 105
	},
	{
		"author": "裴迪",
		"id": 3710,
		"chapter": "卷十五",
		"chapternum": 15,
		"charstyle": "近體詩",
		"title": "宫槐陌",
		"titledesc": "",
		"content": "門前宫槐陌是向欹湖道秋來山雨多葉落無人掃",
		"collection": "",
		"collectiondesc": "",
		"poemindex": 106
	},
	{
		"author": "陶翰",
		"id": 3711,
		"chapter": "卷十五",
		"chapternum": 15,
		"charstyle": "古體詩",
		"title": "古塞下曲",
		"titledesc": "",
		"content": "進軍飛狐北窮冦勢將變日落沙塵昏背河更一戰騂馬黄金勒琱弓白羽箭射殺左賢王歸奏未央殿欲言塞下事天子不召見東出咸陽門哀哀淚如霰",
		"collection": "",
		"collectiondesc": "",
		"poemindex": 107
	},
	{
		"author": "陶翰",
		"id": 3712,
		"chapter": "卷十五",
		"chapternum": 15,
		"charstyle": "古體詩",
		"title": "燕歌行",
		"titledesc": "",
		"content": "請君留楚調聽我吟燕歌家在遼水頭邊風意氣多出身為漢將正值戎未和雪中凌天山氷上度交河大小百餘戰封侯竟蹉跎歸來灞陵下故舊無相過雄劍委塵匣空門唯雀羅玉篸還趙姝瑶琴付齊娥昔日不為樂時哉今奈何",
		"collection": "",
		"collectiondesc": "",
		"poemindex": 108
	},
	{
		"author": "陶翰",
		"id": 3713,
		"chapter": "卷十五",
		"chapternum": 15,
		"charstyle": "古體詩",
		"title": "宿天竺寺",
		"titledesc": "",
		"content": "松栢亂巖口山西微徑通天開一峯見宫闕生虚空正殿倚霞壁千樓標石叢夜來猿鳥靜鐘梵寒雲中峰翠映湖月泉聲亂谿風心超諸境外了與懸解同眀發唯改視朝日長崖東湖色濃蕩漾海光漸曈曚葛仙迹尚在許氏道猶崇獨往古來事幽懷期二公",
		"collection": "",
		"collectiondesc": "",
		"poemindex": 109
	},
	{
		"author": "陶翰",
		"id": 3714,
		"chapter": "卷十五",
		"chapternum": 15,
		"charstyle": "古體詩",
		"title": "出蕭闗懷古",
		"titledesc": "",
		"content": "驅馬擊長劍行役至蕭闗悠悠五原上永眺闗河前北兵三十萬此中常控弦秦城亘宇宙漢帝理旌旃刁斗鳴不息羽書日夜傳五軍計莫就三策議空全大漠横萬里蕭條絶人煙孤城當瀚海落日照祈連愴矣苦寒奏懷哉式微篇更蜚秦樓月夜夜出胡天",
		"collection": "",
		"collectiondesc": "",
		"poemindex": 110
	},
	{
		"author": "陶翰",
		"id": 3715,
		"chapter": "卷十五",
		"chapternum": 15,
		"charstyle": "古體詩",
		"title": "南楚懷古",
		"titledesc": "",
		"content": "南國久蕪漫我來空鬰陶君看章華宫處處生黄蒿但見陵與谷豈知賢與豪精魂托古木寶玉捐江臯倚棹下晴景迴舟隨晚濤碧雲暮寥落湖上秋天髙往事那堪問此心徒自勞獨餘湘水上千載聞離騷",
		"collection": "",
		"collectiondesc": "",
		"poemindex": 111
	},
	{
		"author": "陶翰",
		"id": 3716,
		"chapter": "卷十五",
		"chapternum": 15,
		"charstyle": "古體詩",
		"title": "贈房侍御〈時房公在新安〉",
		"titledesc": "",
		"content": "志人固不羈與道常周旋進則天下仰已之能晏然褐衣東府召執簡南臺先雄義每特立犯顔豈圖全謫居東南逺逸氣吟芳荃適㑹寥廓趣清波更夤縁扁舟入五湖發䌫洞庭前浩蕩臨海曲超遥濟江壖徵奇忽忘反遇興將彌年乃悟范生智足眀漁父賢郡臨新安渚佳賞此城偏日夕對層岫雲霞映晴川閒居變秋色偃卧含貞堅倚伏自相待行藏互推遷君其振羽翮歲晏將冲天",
		"collection": "",
		"collectiondesc": "",
		"poemindex": 112
	},
	{
		"author": "陶翰",
		"id": 3717,
		"chapter": "卷十五",
		"chapternum": 15,
		"charstyle": "古體詩",
		"title": "望太華贈盧司倉",
		"titledesc": "",
		"content": "作吏至西華乃觀三峯壯削成元氣中傑出天河上如有飛動色不知青冥狀巨靈安在哉厥跡猶可望方此歎行旅末由飾仙裝葱蘢記星壇明滅數雲嶂良友垂真契宿心所微尚敢投歸山吟霞徑一相訪",
		"collection": "",
		"collectiondesc": "",
		"poemindex": 113
	},
	{
		"author": "陶翰",
		"id": 3718,
		"chapter": "卷十五",
		"chapternum": 15,
		"charstyle": "古體詩",
		"title": "乘潮至漁浦",
		"titledesc": "",
		"content": "艤棹乘早潮潮來如風雨嶂髙忽已届峰暗莫及覩崩騰心為失浩蕩目無主風停浪始開漾漾入漁浦雲景共澄霽江山相含吐偉哉造化工此事已終古流沫誠足誡商歌調易苦頗因忠信全客念猶栩栩",
		"collection": "",
		"collectiondesc": "",
		"poemindex": 114
	},
	{
		"author": "陶翰",
		"id": 3719,
		"chapter": "卷十五",
		"chapternum": 15,
		"charstyle": "古體詩",
		"title": "早過臨淮",
		"titledesc": "",
		"content": "夜泊三渚風晨過臨淮島潮中海氣白城上楚雲早鱗鱗漁浦帆漭漭蘆洲草川路日浩蕩惄焉心如擣且言任倚伏何暇念枯槁范子名屢移蘧公志常保古人去已久此理今難道",
		"collection": "",
		"collectiondesc": "",
		"poemindex": 115
	},
	{
		"author": "陶翰",
		"id": 3720,
		"chapter": "卷十五",
		"chapternum": 15,
		"charstyle": "古體詩",
		"title": "贈鄭員外",
		"titledesc": "",
		"content": "驄馬拂繡裳按兵遼水陽西分雁門騎北逐樓煩王聞道五軍集相邀百戰場風沙暗天起虜陣森已行儒服揖諸將雄謀呑八荒金門來見謁朱紱生輝光數載侍御史稍遷尚書郎人生志氣立所貴功業昌何必守章句終年事蒼黄同時獻賦客尚在東陵傍",
		"collection": "",
		"collectiondesc": "",
		"poemindex": 116
	},
	{
		"author": "陶翰",
		"id": 3721,
		"chapter": "卷十五",
		"chapternum": 15,
		"charstyle": "近體詩",
		"title": "新安江林",
		"titledesc": "",
		"content": "江源南去永野飯暫維梢古戍懸漁網空林露鳥巢雪晴山脊見沙淺浪痕交自笑無謀者逢人作解嘲",
		"collection": "",
		"collectiondesc": "",
		"poemindex": 117
	},
	{
		"author": "陶翰",
		"id": 3722,
		"chapter": "卷十五",
		"chapternum": 15,
		"charstyle": "近體詩",
		"title": "柳陌聽早鶯",
		"titledesc": "",
		"content": "忽來枝上囀還似谷中聲乍使香閨靜偏傷逺客情間闗難辨處斷續若頻驚玉勒留將久青樓夢不成千門𠉀曉發萬井報春生徒有知音賞慙非臯鶴鳴",
		"collection": "",
		"collectiondesc": "",
		"poemindex": 118
	}
]