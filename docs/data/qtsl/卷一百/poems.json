[{"author":"太上隠者","charstyle":"神仙詩","id":66731,"chapter":"卷一百","chapternum":100,"title":"答人","titledesc":"","content":"偶來松樹下高枕石頭眠山中無厯日寒盡不知年","collection":"","collectiondesc":"","poemindex":1},{"author":"許宣平","charstyle":"神仙詩","id":66732,"chapter":"卷一百","chapternum":100,"title":"負薪吟","titledesc":"","content":"負薪朝出賣沽酒日西歸路人莫問歸何處穿白雲行入翠微","collection":"","collectiondesc":"","poemindex":2},{"author":"許宣平","charstyle":"神仙詩","id":66733,"chapter":"卷一百","chapternum":100,"title":"菴壁題詩","titledesc":"","content":"隱居三十載石室南山巔靜夜翫明月清朝飲碧泉樵人歌壠上谷鳥戲巗前樂矣不知老都忘甲子年","collection":"","collectiondesc":"","poemindex":3},{"author":"許宣平","charstyle":"神仙詩","id":66734,"chapter":"卷一百","chapternum":100,"title":"見李白詩又吟","titledesc":"","content":"一池荷葉衣無盡兩畝黄精食有餘又被人來尋討著移菴不免更深居〈李白訪宣平不得乃題詩於菴壁曰我吟傳舍詩來訪仙人居烟嶺迷高跡雲林隔太虛窺庭但蕭索倚杖空躊蹰應化遼天鶴歸當千載餘宣平歸菴見壁詩因題此〉","collection":"","collectiondesc":"","poemindex":4},{"author":"芙蓉峰古丈夫毛女","charstyle":"神仙詩","id":66735,"chapter":"卷一百","chapternum":100,"title":"古丈夫吟","titledesc":"","content":"餌柏身輕疊嶂間是非無意到塵寰冠裳暫備論浮世一餉雲遊碧落閒","collection":"","collectiondesc":"","poemindex":5},{"author":"芙蓉峰古丈夫毛女","charstyle":"神仙詩","id":66736,"chapter":"卷一百","chapternum":100,"title":"毛女吟","titledesc":"","content":"誰知古是與今非閒躡青霞與翠微簫管秦樓應寂寂彩雲空惹薜蘿衣","collection":"","collectiondesc":"","poemindex":6},{"author":"鍾離權","charstyle":"神仙詩","id":66737,"chapter":"卷一百","chapternum":100,"title":"題邢州開元寺","titledesc":"","content":"得道高僧不易逢幾時歸去願相從自言住處連滄海别是蓬萊第一峰","collection":"","collectiondesc":"","poemindex":7},{"author":"鍾離權","charstyle":"神仙詩","id":66738,"chapter":"卷一百","chapternum":100,"title":"題邢州開元寺","titledesc":"","content":"莫怪追歡笑語頻尋思離亂好傷神閒來屈指從頭數得見清平有幾人","collection":"","collectiondesc":"","poemindex":8},{"author":"吕巖","charstyle":"神仙詩","id":66739,"chapter":"卷一百","chapternum":100,"title":"贈薛道士","titledesc":"","content":"落魄薛道士年高無白髭雲中卧㸔石雪裏去尋碑誇我吃大酒嫌人念小詩不知甚麽漢一任輩流嗤","collection":"","collectiondesc":"","poemindex":9},{"author":"吕巖","charstyle":"神仙詩","id":66740,"chapter":"卷一百","chapternum":100,"title":"送鍾離先生","titledesc":"","content":"得道來來相見難又聞東去幸仙壇杖頭春色一壺酒頂上雲攢五岳冠飲海龜兒人不識燒山符手鬼難看先生此去身須老乞與貧儒換骨丹","collection":"","collectiondesc":"","poemindex":10},{"author":"吕巖","charstyle":"神仙詩","id":66741,"chapter":"卷一百","chapternum":100,"title":"贈人","titledesc":"","content":"羅浮道士誰同流草衣木食輕王侯世間甲子管不得壺裏乾坤只自由數著殘棋江月曉一聲長嘯海山秋飲餘囘首話歸路遙指白雲天際頭","collection":"","collectiondesc":"","poemindex":11},{"author":"吕巖","charstyle":"神仙詩","id":66742,"chapter":"卷一百","chapternum":100,"title":"題壁","titledesc":"","content":"朝遊岳鄂暮蒼梧袖裏青蛇膽氣麤三醉岳陽人不識朗吟飛過洞庭湖","collection":"","collectiondesc":"","poemindex":12},{"author":"吕巖","charstyle":"神仙詩","id":66743,"chapter":"卷一百","chapternum":100,"title":"題沈東老壁","titledesc":"","content":"西隣已富憂不足東老雖貧樂有餘白酒釀來緣好客黄金散盡為收書〈按東老宋人因巖係唐進士故附及〉","collection":"","collectiondesc":"","poemindex":13},{"author":"吕巖","charstyle":"神仙詩","id":66744,"chapter":"卷一百","chapternum":100,"title":"令牧童答鍾弱翁","titledesc":"","content":"草鋪横野六七里笛弄晚風三四聲歸來飽飯黄昏後不脱蓑衣卧月明〈弱翁帥平涼一方士通謁有牧童牽黄犢隨之弱翁指牧童曰道士頗能賦此乎方士笑曰不煩我語是兒能之牧童乃操筆大書云云方士即吕公也〉","collection":"","collectiondesc":"","poemindex":14},{"author":"許碏","charstyle":"神仙詩","id":66745,"chapter":"卷一百","chapternum":100,"title":"醉吟","titledesc":"","content":"閬苑花前是醉鄉踏翻王母九霞觴羣仙拍手嫌輕薄謫向人間作酒狂","collection":"","collectiondesc":"","poemindex":15},{"author":"譚峭","charstyle":"神仙詩","id":66746,"chapter":"卷一百","chapternum":100,"title":"行吟","titledesc":"","content":"線作長江扇作天靸鞋抛向海東邊蓬萊信道無多路只在譚生拄杖前","collection":"","collectiondesc":"","poemindex":16},{"author":"沈廷瑞","charstyle":"神仙詩","id":66747,"chapter":"卷一百","chapternum":100,"title":"贈僧昭瑩","titledesc":"","content":"南北東西路人生㑹不無早曾依閣皂又却上玄都雲片隨天濶泉聲落石孤何期早相遇樂共煮菖蒲〈延瑞化於玉笥山後二年有閣皂山僧昭瑩遇之問所往云暫尋知巳留詩别昭瑩後到玉笥山話及方知其尸解而去耳〉","collection":"","collectiondesc":"","poemindex":17},{"author":"許堅","charstyle":"神仙詩","id":66748,"chapter":"卷一百","chapternum":100,"title":"幽棲觀","titledesc":"","content":"仙翁上昇去丹井寄晴壑山色接天台湖光照寥廓玉洞絶無人老檜猶棲鶴我欲掣青蛇他時沖碧落","collection":"","collectiondesc":"","poemindex":18},{"author":"許堅","charstyle":"神仙詩","id":66749,"chapter":"卷一百","chapternum":100,"title":"題茆山觀","titledesc":"","content":"嘗恨清風千載鬱洞天今得恣遊遨松楸一色古壇靜鸞鶴不來青漢高茅氏井寒丹巳化元宗碑斷夢仍勞分明有個長生路休向紅塵歎二毛","collection":"","collectiondesc":"","poemindex":19},{"author":"伊用昌","charstyle":"神仙詩","id":66750,"chapter":"卷一百","chapternum":100,"title":"題閣皂觀","titledesc":"","content":"花洞門前吠似雷險聲流斷俗塵埃雨噴山脚毒龍起月照松梢孤鶴囘羅幕秋高添碧翠畫簾時捲到樓臺兩壇詩客何年去去後門關更不開","collection":"","collectiondesc":"","poemindex":20},{"author":"紫微孫處士","charstyle":"神仙詩","id":66751,"chapter":"卷一百","chapternum":100,"title":"送青城丈人酒","titledesc":"","content":"深羨青城好洞天白龍一覺巳千年鋪雲枕石長松下朝退看書盡日眠","collection":"","collectiondesc":"","poemindex":21},{"author":"裴航","charstyle":"神仙詩","id":66752,"chapter":"卷一百","chapternum":100,"title":"贈樊夫人","titledesc":"","content":"向為胡越猶懷想況遇天仙隔錦屏儻若玉京朝㑹去願隨鸞鶴入青㝠〈夫人名雲翹劉仙君綱之妻也長慶中航下第遊鄂渚偶與夫人同載航見其有國色慕之賂侍妾裊煙以詩達意〉","collection":"","collectiondesc":"","poemindex":22},{"author":"樊夫人","charstyle":"神仙詩","id":66753,"chapter":"卷一百","chapternum":100,"title":"答裴航","titledesc":"","content":"一飲瓊漿百感生玄霜擣盡見雲英藍橋便是神仙窟何必﨑嶇上玉清〈夫人得航詩若不聞使裊烟持詩答航航亦未達詩之㫖趣後於藍橋向老嫗求漿飲嫗呼女雲英擎漿與航英色芳麗航憶夫人詩句異之願聘焉嫗言巳有靈丹須玉杵臼擣之必以此為聘當相與航購得之嫗仍令航擣藥百日嫗吞之先入洞吿姻戚來迎航及女就禮引見諸賓一仙嫗謂航應相識否航不省曰不憶鄂渚同舟事乎航驚怛陳謝始知夫人即妻之姊後航及妻入玉峯洞為上仙〉","collection":"","collectiondesc":"","poemindex":23},{"author":"吳彩鸞","charstyle":"神仙詩","id":66754,"chapter":"卷一百","chapternum":100,"title":"贈文簫","titledesc":"","content":"若能相伴陟仙壇應得文簫駕彩鸞自有繡𥜗並甲帳瑶臺不怕雪霜寒〈鍾陵西山館中秋游女甚盛太和末有書生文簫覩一姝甚妙相盼不去歌云云歌罷穿大松徑捫山險上升生躡其踪姝相引至絶頂忽風雨有仙童持天判云吳彩鸞私慾謫民妻一紀乃與生下山歸松陵〉","collection":"","collectiondesc":"","poemindex":24},{"author":"慈恩塔院女仙","charstyle":"神仙詩","id":66755,"chapter":"卷一百","chapternum":100,"title":"題寺廊柱","titledesc":"","content":"皇子陂頭好月明忘却華筵到曉行煙收山底翠黛横折得荷花逺恨生","collection":"","collectiondesc":"","poemindex":25},{"author":"慈恩塔院女仙","charstyle":"神仙詩","id":66756,"chapter":"卷一百","chapternum":100,"title":"題寺廊柱","titledesc":"","content":"湖水團團夜如鏡碧樹紅花相掩映北斗䦨干移曉柄有似佳期常不定〈太和三年長安慈恩寺塔院月夕忽見一美婦人從三四青衣來繞佛塔言笑甚有風味囘顧侍婢白與院主借筆硯來乃于北廊柱上題詩院主執燭出視悉變為白鶴沖天去書迹至今尚存焉〉","collection":"","collectiondesc":"","poemindex":26},{"author":"郎子神","charstyle":"神仙詩","id":66757,"chapter":"卷一百","chapternum":100,"title":"桐廬令鄭鋒宅賦","titledesc":"","content":"忽然湖上片雲飛不覺舟中雨濕衣折得蓮花渾忘却空將荷葉蓋頭歸〈鋒集諸賢與神獻酬數百言各為詩一章神亦率然誦詩一首曰衆人莫厠笑又云此作亦頗蹀躞〉","collection":"","collectiondesc":"","poemindex":27},{"author":"清逺道士","charstyle":"神仙詩","id":66758,"chapter":"卷一百","chapternum":100,"title":"同沈恭子遊虎丘寺有作","titledesc":"","content":"我本長殷周遭罹歴秦漢四瀆與五岳名山盡幽竄及此寰區中始有近峰翫近峰何鬱鬱平湖渺瀰漫吟俛川之陰步上山之岸山川共澄澈光彩交凌亂白雲蓊欲歸青松忽消半客去川鳥靜人來山鳥散谷深中見日崖幽曉非旦聞子盛遊遨風流足詞翰嘉兹好松石一言常累歎勿謂余鬼神忻君共幽贊〈顔魯公刻此詩虎丘巖際魯公有和作李徳裕皮陸繼和〉","collection":"","collectiondesc":"","poemindex":28},{"author":"夢中美人","charstyle":"神仙詩","id":66759,"chapter":"卷一百","chapternum":100,"title":"春陽曲","titledesc":"","content":"長安少女踏春陽何處春陽不斷腸舞袖弓彎渾忘却羅衣空換九秋霜〈貞元中有帥家子邢鳯居長安平康里南質一大第即其寢而晝偃夢一美人古裝高鬟長眉執卷而吟鳯發其卷美人曰君必欲傳之無過一篇取彩箋傳其春陽曲問曲中弓彎何謂美人云父母教妾為此舞乃起整衣張袖舞教拍為弓彎狀以示鳯既罷辭去鳯覺仍於襟袖得其詞〉","collection":"","collectiondesc":"","poemindex":29},{"author":"碧衣女子","charstyle":"神仙詩","id":66760,"chapter":"卷一百","chapternum":100,"title":"白蘋洲吟","titledesc":"","content":"碧水色堪染白蓮香正濃分飛俱有恨此别幾時逢藕隱玲瓏玉花藏縹緲容何當假雙翼聲影暫相從〈張確嘗遊霅上白蘋洲見二碧衣女子攜手吟此確逐之化為翡翠飛去〉","collection":"","collectiondesc":"","poemindex":30},{"author":"殷七七","charstyle":"神仙詩","id":66761,"chapter":"卷一百","chapternum":100,"title":"陽春曲","titledesc":"","content":"愁見唱陽春令人離腸結郎去未歸家栁自飄香雪〈七七有異術過潤州與客飲云某有藝侑歡顧屏上畫婦人曰可歌陽春曲婦人應聲遂歌其音清亮似從屏中出如此者十餘曲〉","collection":"","collectiondesc":"","poemindex":31},{"author":"李真","charstyle":"神仙詩","id":66762,"chapter":"卷一百","chapternum":100,"title":"丈人山詩","titledesc":"","content":"春凍曉韉露重夜寒幽枕雲生豈是與山無素丈人著帽相迎","collection":"","collectiondesc":"","poemindex":32},{"author":"崔常侍","charstyle":"神仙詩","id":66763,"chapter":"卷一百","chapternum":100,"title":"聯句","titledesc":"","content":"牀頭錦衾斑復斑架上朱衣殷復殷空庭朗月閒復閒夜長路逺山復山〈有中官宿官坡館燈下見有三人至皆古衣冠相謂曰崔常侍來何遲俄有一人續至悽悽然有離别之意蓋崔常侍也舉酒賦詩聯句末即崔常侍之詞也中官將起四人相顧大嘯而去〉","collection":"","collectiondesc":"","poemindex":33},{"author":"西鄙人","charstyle":"近體詩","id":66764,"chapter":"卷一百","chapternum":100,"title":"哥舒歌","titledesc":"","content":"北斗七星高哥舒夜帶刀至今窺牧馬不敢過臨洮","collection":"","collectiondesc":"","poemindex":34},{"author":"無名氏","charstyle":"古體詩","id":66765,"chapter":"卷一百","chapternum":100,"title":"春","titledesc":"","content":"褭褭春風吹水國金鴉影煖南山北蒲抽小劍割湘波栁拂長眉舞春色白銅堤下煙蒼蒼林端細蕊參差香綠桑枝下見桃葉迴看青雲空斷腸","collection":"","collectiondesc":"","poemindex":35},{"author":"無名氏","charstyle":"古體詩","id":66766,"chapter":"卷一百","chapternum":100,"title":"春","titledesc":"","content":"烏足遲遲日宫裏天門擊鼓龍蛇起風師剪翠換枯條青帝挼藍染江水蜂蝶繽紛抱香蕊錦鱗跳擲紅雲尾繡衣白馬不歸來雙成倚檻春心醉","collection":"","collectiondesc":"","poemindex":36},{"author":"無名氏","charstyle":"古體詩","id":66767,"chapter":"卷一百","chapternum":100,"title":"夏","titledesc":"","content":"赤帝旗迎火雲起南山石裂呉牛死繡楹夜夜箔蝦鬚象榻重重簟湘水彤彤日脚燒冰井古陌塵飛野烟靜漢帝高堂汗若珠班姬明月無停影","collection":"","collectiondesc":"","poemindex":37},{"author":"無名氏","charstyle":"古體詩","id":66768,"chapter":"卷一百","chapternum":100,"title":"秋","titledesc":"","content":"月色驅秋下穹昊梁間燕語辭巢蚤古苔凝紫貼瑶階露槿啼紅墮江草越客羇魂挂長道西風欲揭南山倒粉蛾恨骨不勝衣映門楚碧蟬聲老","collection":"","collectiondesc":"","poemindex":38},{"author":"無名氏","charstyle":"古體詩","id":66769,"chapter":"卷一百","chapternum":100,"title":"冬","titledesc":"","content":"蒼茫枯磧陰雲滿古木號空晝光短雲擁三峰嶽色低冰堅九曲河聲斷浩汗霜風刮天地温泉火井無生意澤國龍蛇凍不伸南山瘦柏消殘翠","collection":"","collectiondesc":"","poemindex":39},{"author":"無名氏","charstyle":"古體詩","id":66770,"chapter":"卷一百","chapternum":100,"title":"雞頭","titledesc":"","content":"湖浪參差疊寒玉水仙曉展缽盤綠淡黄根老栗皺圓染青刺短金罌熟紫羅小囊光𦂳蹙一掬真珠藏蝟腹樷樷引觜傍蓮洲滿川恐作天雞哭","collection":"","collectiondesc":"","poemindex":40},{"author":"無名氏","charstyle":"古體詩","id":66771,"chapter":"卷一百","chapternum":100,"title":"紅薔薇","titledesc":"","content":"九天碎霞明澤國造化工夫潛剪刻淺碧眉長約細枝深紅刺短鈎春色晴日當樓曉香歇錦帶盤空欲成結謝豹聲催麥隴秋春風吹落猩猩血","collection":"","collectiondesc":"","poemindex":41},{"author":"無名氏","charstyle":"古體詩","id":66772,"chapter":"卷一百","chapternum":100,"title":"斑竹簟","titledesc":"","content":"龍鱗滿牀波浪濕血光㸃㸃湘娥泣一片晴霞凍不起深沈盡訝鮫人立百朶排花蜀纈明珊瑚枕滑葛衣輕閒𥦗獨卧曉不起冷浸羇魂錦江裏","collection":"","collectiondesc":"","poemindex":42},{"author":"無名氏","charstyle":"古體詩","id":66773,"chapter":"卷一百","chapternum":100,"title":"聽琴","titledesc":"","content":"六律鏗鏘間宫徵伶倫寫入梧桐尾七條瘦玉叩寒星萬派流泉哭纎指空山雨脚隨雲起古木燈青嘯山鬼田文墮淚曲未終子規啼血哀猿死","collection":"","collectiondesc":"","poemindex":43},{"author":"無名氏","charstyle":"古體詩","id":66774,"chapter":"卷一百","chapternum":100,"title":"石榴","titledesc":"","content":"蟬嘯秋雲槐葉齊石榴㕿老庭枝低流霞色染紫罌粟黄蠟紙苞紅瓠犀玉刻冰壺含露濕斒斑似帶湘娥泣蕭娘初嫁嗜甘酸嚼破冰精千萬粒","collection":"","collectiondesc":"","poemindex":44},{"author":"無名氏","charstyle":"古體詩","id":66775,"chapter":"卷一百","chapternum":100,"title":"小蘇家","titledesc":"","content":"雙月謳䛩輾秋碧細風斜掩神仙宅麥門冬長馬鬛青茱萸蕊綻蠅頭赤流蘇斗帳懸高壁綵鳯盤龍繳香額堂内月娥横剪波倚門腸斷蝦鬚隔","collection":"","collectiondesc":"","poemindex":45},{"author":"無名氏","charstyle":"古體詩","id":66776,"chapter":"卷一百","chapternum":100,"title":"斑竹","titledesc":"","content":"濃綠疎莖遶湘水春風抽出蛟龍尾色抱霜花粉黛光枝撑蜀錦紅霞起交戛敲欹無俗聲滿林風曳刀槍横瘢痕苦雨洗不落猶帶湘娥淚血腥嫋娜梢頭埽秋月影穿林下疑殘雪我今慙愧子猷心解愛此君名不滅","collection":"","collectiondesc":"","poemindex":46},{"author":"無名氏","charstyle":"古體詩","id":66777,"chapter":"卷一百","chapternum":100,"title":"天竺國胡僧水晶念珠","titledesc":"","content":"天竺胡僧踏雲立紅精素貫蛟人泣細影疑隨爛火銷圓光恐滴袈裟濕夜梵西天千佛聲指輪次第驅寒星若非月下滴秋露則是井底圓春冰凄清妙麗應難並眼界真如意珠靜碧蓮花下獨提攜堅潔何如幻泡影","collection":"","collectiondesc":"","poemindex":47},{"author":"無名氏","charstyle":"古體詩","id":66778,"chapter":"卷一百","chapternum":100,"title":"白雪歌","titledesc":"","content":"皇穹何處飛瓊屑散下人間作春雪五花馬踏白雲衢七香車碾瑶墀月蘇嵒乳洞擁山家澗藤古栗盤銀虵寒郊複疊鋪栁絮古磧爛漫吹蘆花流泉不下孤汀咽斷臂老猿聲欲絶鳥啄冰潭玉鏡開風敲簷溜水晶折拂户初疑粉蝶飛看山又訝白鷗歸孫康凍死讀書闈火井不暖温泉微","collection":"","collectiondesc":"","poemindex":48},{"author":"無名氏","charstyle":"古體詩","id":66779,"chapter":"卷一百","chapternum":100,"title":"琵琶","titledesc":"","content":"粉胸繡臆誰家女香撥星星共春語七盤嶺上走鸞鈴十二峯頭弄雲雨千悲萬恨四五絃絃中甲馬聲駢闐山僧撲破琉璃缽壯士擊折珊瑚鞭珊瑚鞭折聲交戞玉盤傾瀉真珠滑海神驅趂夜濤囘江娥蹙踏春冰裂滿座紅粧盡淚垂望鄉之客不勝悲曲終調絶忽飛去洞庭月落孤雲歸","collection":"","collectiondesc":"","poemindex":49},{"author":"無名氏","charstyle":"近體詩","id":66780,"chapter":"卷一百","chapternum":100,"title":"留贈偃師主人","titledesc":"","content":"孤城漏未殘徒侣拂征鞍洛北去愁逺淮西歸夢䦨曉燈迴壁暗晴雪捲簾寒更盡主人酒出門行路難","collection":"","collectiondesc":"","poemindex":50},{"author":"無名氏","charstyle":"近體詩","id":66781,"chapter":"卷一百","chapternum":100,"title":"宴李家宅","titledesc":"","content":"畫屏深掩瑞雲光羅綺花飛白玉堂銀榼酒傾魚尾倒金爐灰滿爇心香輕揺綠水青蛾飲亂觸紅絲皓腕狂今日恩榮許同聽不辭沈醉一千觴","collection":"","collectiondesc":"","poemindex":51},{"author":"無名氏","charstyle":"近體詩","id":66782,"chapter":"卷一百","chapternum":100,"title":"長信宫","titledesc":"","content":"細草侵堦亂碧鮮宫門深鎖綠楊天珠簾欲捲擡秋水羅幌微開動冷烟風引漏聲過枕上月遷花影到𥦗前獨挑殘焰魂堪斷恨却青娥悞少年","collection":"","collectiondesc":"","poemindex":52},{"author":"無名氏","charstyle":"近體詩","id":66783,"chapter":"卷一百","chapternum":100,"title":"驪山感懷","titledesc":"","content":"武帝尋仙駕海遊禁門高閉水空流深宫帶日年年色翠栢凝煙夜夜愁鸞鳯影沈歸萬古歌鐘聲斷夢千秋晚來惆悵無人會雲雨能飛傍玉樓","collection":"","collectiondesc":"","poemindex":53},{"author":"無名氏","charstyle":"近體詩","id":66784,"chapter":"卷一百","chapternum":100,"title":"遊朱坡故少保杜公林亭","titledesc":"","content":"杜陵池館洛城東孤島迴汀路不窮高岫乍疑三峽近逺波初似五湖通梧桐葉暗蕭蕭雨菱荇花香澹澹風還有昔時巢燕在飛來飛去畫堂空","collection":"","collectiondesc":"","poemindex":54},{"author":"無名氏","charstyle":"近體詩","id":66785,"chapter":"卷一百","chapternum":100,"title":"經漢武泉","titledesc":"","content":"芙蓉池苑起清秋漢武泉聲落御溝他日江山映蓬鬢二年楊栁别漁舟竹間駐馬題詩去物外何人識醉遊盡把歸心付紅葉晚來隨水向東流","collection":"","collectiondesc":"","poemindex":55},{"author":"無名氏","charstyle":"近體詩","id":66786,"chapter":"卷一百","chapternum":100,"title":"雜詩","titledesc":"","content":"近寒食雨草萋萋著麥苗風映栁堤早是有家歸未得杜鷗休向耳邊啼","collection":"","collectiondesc":"","poemindex":56},{"author":"無名氏","charstyle":"近體詩","id":66787,"chapter":"卷一百","chapternum":100,"title":"雜詩","titledesc":"","content":"春光冉冉歸何處更向樽前把一杯盡日問花花不語為誰零落為誰開","collection":"","collectiondesc":"","poemindex":57},{"author":"無名氏","charstyle":"近體詩","id":66788,"chapter":"卷一百","chapternum":100,"title":"雜詩","titledesc":"","content":"水紋珍簟思悠悠千里佳期一夕休從此無心愛良夜任他明月下西樓","collection":"","collectiondesc":"","poemindex":58},{"author":"無名氏","charstyle":"近體詩","id":66789,"chapter":"卷一百","chapternum":100,"title":"雜詩","titledesc":"","content":"數日相隨兩不忘郎心如妾妾如郎出門便是東西路把取紅牋各斷腸","collection":"","collectiondesc":"","poemindex":59},{"author":"無名氏","charstyle":"近體詩","id":66790,"chapter":"卷一百","chapternum":100,"title":"雜詩","titledesc":"","content":"無定河邊暮角聲赫連臺畔旅人情函關歸路千餘里一夕西風白髮生","collection":"","collectiondesc":"","poemindex":60},{"author":"無名氏","charstyle":"近體詩","id":66791,"chapter":"卷一百","chapternum":100,"title":"雜詩","titledesc":"","content":"花落長川草色青暮山重疊雨冥冥逢春便覺飛蓬苦今日分飛一涕零","collection":"","collectiondesc":"","poemindex":61},{"author":"無名氏","charstyle":"近體詩","id":66792,"chapter":"卷一百","chapternum":100,"title":"雜詩","titledesc":"","content":"洛陽才子鄰簫恨湘水佳人錦瑟愁今昔兩成惆悵事臨卭春盡暮江流","collection":"","collectiondesc":"","poemindex":62},{"author":"無名氏","charstyle":"近體詩","id":66793,"chapter":"卷一百","chapternum":100,"title":"雜詩","titledesc":"","content":"浙江輕浪去悠悠望海樓吹望海愁莫怪鄉心隨魄斷十年為客在他州","collection":"","collectiondesc":"","poemindex":63},{"author":"無名氏","charstyle":"近體詩","id":66794,"chapter":"卷一百","chapternum":100,"title":"聽唱鷓鴣","titledesc":"","content":"金谷歌傳第一流鷓鴣清怨碧雲愁夜來省得曾聞處萬里月明湘水流","collection":"","collectiondesc":"","poemindex":64},{"author":"無名氏","charstyle":"近體詩","id":66795,"chapter":"卷一百","chapternum":100,"title":"雜詩","titledesc":"","content":"青天無雲月如燭露泣棃花白如玉子規一夜啼到明美人獨在空房宿","collection":"","collectiondesc":"","poemindex":65},{"author":"無名氏","charstyle":"近體詩","id":66796,"chapter":"卷一百","chapternum":100,"title":"雜詩","titledesc":"","content":"空賜羅衣不賜恩一薰香後一銷魂雖然舞袖何曾舞常對春風裛淚痕","collection":"","collectiondesc":"","poemindex":66},{"author":"無名氏","charstyle":"近體詩","id":66797,"chapter":"卷一百","chapternum":100,"title":"雜詩","titledesc":"","content":"不洗殘粧凭繡牀却嫌鸚鵡繡鴛鴦迴鍼刺到雙飛處憶著征夫淚數行","collection":"","collectiondesc":"","poemindex":67},{"author":"無名氏","charstyle":"近體詩","id":66798,"chapter":"卷一百","chapternum":100,"title":"雜詩","titledesc":"","content":"眼想心思夢裏驚無人知我此時情不如池上鴛鴦鳥雙宿雙飛過一生","collection":"","collectiondesc":"","poemindex":68},{"author":"無名氏","charstyle":"近體詩","id":66799,"chapter":"卷一百","chapternum":100,"title":"雜詩","titledesc":"","content":"一去遼陽繫夢魂忽傳征騎到中門紗𥦗不肯施紅粉徒遣蕭郎問淚痕","collection":"","collectiondesc":"","poemindex":69},{"author":"無名氏","charstyle":"近體詩","id":66800,"chapter":"卷一百","chapternum":100,"title":"雜詩","titledesc":"","content":"鶯啼露冷酒初醒罨畫樓臺曉角鳴翠羽帳中人夢覺寳釵斜墜枕函聲","collection":"","collectiondesc":"","poemindex":70},{"author":"無名氏","charstyle":"近體詩","id":66801,"chapter":"卷一百","chapternum":100,"title":"雜詩","titledesc":"","content":"兩心不語暗知情燈下裁縫月下行行到階前知未睡夜深聞放剪刀聲","collection":"","collectiondesc":"","poemindex":71},{"author":"無名氏","charstyle":"近體詩","id":66802,"chapter":"卷一百","chapternum":100,"title":"雜詞","titledesc":"","content":"行人南北分征路流水東西接御溝終日坡前怨離别漫名長樂是長愁","collection":"","collectiondesc":"","poemindex":72},{"author":"無名氏","charstyle":"近體詩","id":66803,"chapter":"卷一百","chapternum":100,"title":"雜詞","titledesc":"","content":"偏倚繡牀愁不起雙垂玉筯翠鬟低卷簾相待無消息夜合花開日又西","collection":"","collectiondesc":"","poemindex":73},{"author":"無名氏","charstyle":"近體詩","id":66804,"chapter":"卷一百","chapternum":100,"title":"雜詞","titledesc":"","content":"悔將淚眼向東開特地愁從望裏來三十六峰猶不見況伊如燕這身材","collection":"","collectiondesc":"","poemindex":74}]