{
	"髙適": {
		"author": "髙適",
		"authordesc": "適字達夫滄州蓚人少濩落不事生産年過五十始留意詩什每吟一篇已為好事者稱誦舉有道科授封丘尉哥舒翰表為左驍騎兵曹掌書記祿山亂拜監察御史及翰兵敗奔赴行在遷侍御史歴遷至劒南西川節度使代宗時為刑部侍郎轉散騎常侍封渤海縣侯卒諡曰忠適喜言王霸大畧務功名尚節義逢時多難以安危為已任有唐以來詩人之達者唯適而已\n殷璠云常侍性拓落不拘小節恥預常科隱迹博徒才名自逺然適詩多胸臆語兼有氣骨故朝野通賞其文至如燕歌行等篇甚多奇句且余所最深愛者未知肝膽向誰是令人却憶平原君吟諷不厭矣"
	},
	"李頎": {
		"author": "李頎",
		"authordesc": "頎東川人開元十三年賈季鄰榜進士調新鄉尉殷璠云頎詩發調既新修詞亦秀雜歌尤善玄理最長惜其偉才只到黄綬故論其家數往往髙於衆作"
	},
	"裴迪": {
		"author": "裴迪",
		"authordesc": "迪初與王維崔興宗俱居終南天寶後為蜀州刺史"
	},
	"陶翰": {
		"author": "陶翰",
		"authordesc": "翰潤州人開元中為禮部員外以氷壺賦得名殷璠云歴代詞人詩筆雙美者鮮矣今陶生實為兼之既多興象復備風骨三百年以前方可論其體裁"
	}
}