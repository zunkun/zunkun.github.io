[{"author":"【作者】王建〈二〉","charstyle":"【古近体】近體詩〈二〉","id":13471,"chapter":"卷五十六","chapternum":56,"title":"故行宮","titledesc":"","content":"寥落古行宮宮花寂寞紅白頭宮女在閒坐説玄宗","collection":"","collectiondesc":"","poemindex":1},{"author":"【作者】王建〈二〉","charstyle":"【古近体】近體詩〈二〉","id":13472,"chapter":"卷五十六","chapternum":56,"title":"新嫁娘","titledesc":"","content":"三日入厨下洗手作羮湯未諳姑食性先遣小姑嘗","collection":"","collectiondesc":"","poemindex":2},{"author":"【作者】王建〈二〉","charstyle":"【古近体】近體詩〈二〉","id":13473,"chapter":"卷五十六","chapternum":56,"title":"宮詞","titledesc":"","content":"金殿當頭紫閣重仙人掌上玉芙蓉太平天子朝元日五色雲車駕六龍\n蓬萊正殿壓金鼇紅日初生碧海濤開著五門遥北望赭黄新帕御床高\n殿前傳㸃各依班召對西來八詔蠻上得青花龍尾道側身偷覻正南山\n籠烟日氣紫曈曈宣政門當玉殿風五刻閣前卿相出下簾聲在半天中\n白玉𥦗中起草臣櫻桃初出賜嘗新殿頭傳語金階逺只進詞來謝聖人\n内人對御疊花牋繡坐移來玉案邊紅蠟光中呈草本平明舁出閣門宣\n千牛仗下放朝初玉案傍邊立起居毎日請來金鳳紙殿頭無事不教書\n未明開著九重闗金畫黄龍五色幡直到銀臺排仗合聖人三殿冊西番\n少年天子重邊功親到凌烟畫閣中教覔勲臣寫圖本長将殿裏作屏風\n丹鳳樓門把火開五雲金輅下天來堦前走馬人宣慰天子南郊一宿回\n樓前立仗看宣赦萬嵗聲長再拜齊日照彩盤高百尺飛仙争上取金鷄\n集賢殿裏圖書滿㸃勘頭邊御印同真跡進來依字數别収鎖在玉函中\n秘殿清齋刻漏長紫薇宮女夜焚香拜陵日到公卿發鹵簿分頭入太常\n新調白馬拍鞭聲供奉騎來遶殿行為報諸王侵早入隔門催進打毬名\n對御難争第一籌殿前不打背身毬内人唱好龜兹急天子鞘回過玉樓\n新衫一様殿頭黄銀帯排方獺尾長總把金鞭騎御馬綠鬃紅額麝香香\n羅衫葉葉繡重重金鳳銀鵞各一叢毎遍舞頭分兩向太平萬嵗字當中\n魚藻宮中鎖翠娥先皇行處不曾過如今池底休鋪錦菱角雞頭積漸多\n殿前明日中和節連夜瓊林散舞衣傳報所司分蠟燭監開金鎖放人歸\n五更三㸃索金車盡放宮人出看花仗下一時催立馬殿頭先報内園家\n城東北面望雲樓半下珠簾半上鈎騎馬行人長逺過恐防天子在樓頭\n射生宮女宿紅妝請得新弓各自張臨上馬時齊賜酒男兒跪拜謝君王\n新秋白兔大於拳紅耳霜毛趁草眠天子不教人射殺玉鞭遮到馬蹄前\n内鷹籠脱觧紅絛鬭勝爭飛出手高直上碧雲還却下一雙金爪菊花毛\n競渡船頭掉綵旗兩邊濺水濕羅衣池東爭向池西去先到先書上字歸\n燈前飛入玉堦蟲未卧常聞半夜鐘看著中元齋日到自盤金線繡真容\n一時起立吹簫管得寵人來滿殿迎整頓衣裳皆著節舞頭當拍第三聲\n琵琶先抹六么頭小管丁寧側調愁半夜美人雙起唱一聲聲出鳳凰樓\n春池日暖少風波花裏牽船水上歌遥索劒南新様錦東宮先釣得魚多\n十三初學擘箜篌弟子名中被㸃留昨日教坊新進入並房宮女與梳頭\n紅蠻捍撥帖胸前移坐當頭近御筵用力獨彈金殿響鳳凰飛下四條絃\n春風吹雨灑旗竿得出深宮不怕寒誇道自家能上馬圍中横過覔人看\n粟金腰帯象牙錐散插紅翎玉突枝旋獵一邊還引馬歸來花鴨遶鞍垂\n雲駮花驄各試行一般毛色一般纓殿前來往重騎過欲得君王别賜名\n毎夜停燈熨御衣銀熏籠底火霏霏遥聽帳裏君王覺上直鐘聲始得歸\n因喫櫻桃病放歸三年著破舊羅衣内中人識從來去結得金花上貴妃\n欲迎天子看花去下得金階却悔行恐見失恩人舊院回來憶著五絃聲\n往來舊院不堪修近勅宣徽别起樓聞有美人新進入六宮未見一時愁\n自誇歌舞勝諸人恨未承恩出内頻連夜宮中修别院地衣簾額一時新\n悶來無處可思量旋下金堦旋下床収得山丹紅蕋粉𥦗中洗却麝香黄\n合暗報來門鎖了夜深應别喚笙歌房房下著珠簾睡月過金堦白露多\n御厨不食索時新毎見花開即苦春白日卧多嬌似病隔簾教喚女醫人\n叢叢洗手遶金盆旋拭紅巾入殿門衆裏遥抛金橘子在前収得便承恩\n御池水色春來好處處分流白玉渠密奏君王知入月喚人相伴洗裙裾\n移來女樂部頭邊新賜花檀大五絃緶得紅羅手帕子心中更畫一雙蟬\n新晴草色緑温暾山色初消水漸渾今日踏青歸校晩傳聲留著望春門\n兩樓新換珠簾額中尉明朝設内家一様金盤五千靣紅酥㸃出牡丹花\n舞送香毬出内家記廵傳把一枝花散時各自燒紅燭相逐行歸不上車\n家常愛著舊衣裳空插紅梳不作妝忽地下堦裙帶解非時應得見君王\n别勑教歌不出房一聲一遍奏君王再三博士留殘拍索向宣徽作徹章\n私縫黄帔捨釵梳欲得金仙觀内居近被君王知識字収來案上檢文書\n行中第一争先舞博士傍邊亦被欺忽覺管絃偷破拍急翻羅袖不教知\n日冷天晴近臘時玉階金瓦雪澌澌浴堂門外抄名入公主家人謝靣脂\n未承恩澤一家愁乍到宮中憶外頭新學管絃聲尚澁側商調裏唱伊州\n東風潑火雨新休舁盡春泥掃雪溝走馬犢車當御路漢陽公主進雞毬\n風簾水閣壓芙蓉四面鉤欄在水中避熱不歸金殿宿秋河織女夜燈紅\n聖人生日明朝是私地先湏屬内監自寫金花紅牓子前頭先進鳳凰衫\n避暑昭陽不擲盧井邊含水噴鵶雛内中數日無呼喚搨得滕王蛺蝶圖\n内宴初休入二更殿前燈火一天明中宮傳㫖音聲散諸院門開觸處行\n玉蟬金雀三層插翠髻高叢緑鬢虚舞處春風吹落地歸來别賜一頭梳\n樹葉初成鳥䕶窠石榴花裏笑聲多衆中遺却金釵子拾得從他要賞羅\n小殿初成粉未乾貴妃姊妺自來看為逢好日先移入續向街西索牡丹\n内人相續報花開准擬君王便看來縫著五絃琴繡袋宜春院裏按歌回\n廵吹慢遍不相和暗數看誰曲校多明日梨園花裏見先湏逐得内家歌\n黄金合裏盛紅雪重結香羅四出花一一傍邊書勑字分明送與大臣家\n未明東上閣門開排仗聲從後殿來阿監兩邊相對立遥聞索馬一時回\n宮人拍手笑相呼不識庭前掃地夫乞與金錢争借問外頭還似此間無\n小隨阿姊學吹笙好見君王乞賜名夜拂玉牀朝把鏡黄金堦下不教行\n日高殿裏有香烟萬嵗聲長動九天妃子院中初降誕内人争乞洗兒錢\n殿前鋪設兩邊樓寒食宮人歩打毬一半走來争跪拜上棚先謝得頭籌\n太儀前日暖房來囑向昭陽乞藥栽勅賜一窠紅躑躅謝恩未了奏花開\n牀前謝賜紫羅襦不下金堦上軟輿宫局總來為喜樂院中新拜内尚書\n鸚鵡誰教轉舌闗内人手裏養來姦語多更覺承恩澤數對君王憶隴山\n分明閒坐賭櫻桃収却投壺玉腕勞各把沈香雙陛子局中鬭纍阿誰高\n禁寺紅樓内裏通笙歌引駕夾城東裹頭宮監堂前立手把牙弰竹彈弓\n春風院院落花堆金鎖生衣掣不開更築歌臺起妝殿明朝先進畫圖來\n舞來汗濕羅衣徹樓上人扶下玉梯歸到院中重洗面金盆水裏潑銀泥\n宿妝殘粉未明天總在昭陽花樹邊寒食内人長白打庫中先散與金錢\n衆中愛得君王笑偷把金箱筆硯開書破紅蠻隔子上旋推當直美人來\n教遍宮娥唱遍詞暗中頭白沒人知樓中日日歌聲好不問從初學阿誰\n青樓小婦砑裙長總被抄名入教坊春設殿前多隊舞棚頭各别請衣裳\n艾心芹葉初生小秖鬭時新不鬭花總待大家般數盡袖中拈出鬱金芽\n玉簫改調筝移柱催換紅羅繡舞筵未戴柘枝花㡌子兩行宮監在簾前\n𥦗𥦗户户院相當總有珠簾玳瑁床雖道君王不來宿帳中長是炷牙香\n雨入珠簾滿殿涼避風新出玉盆湯内人恐要秋衣著不住燻籠換好香\n金吾除夜進儺名畫袴朱衣四隊行院院燒燈如白日沈香火底坐吹笙\n樹頭樹底覔殘紅一片西飛一片東自是桃花貪結子錯教人恨五更風\n宮花不共外邊同正月長生一朶紅供御櫻桃看守别直無鵶鵲到園中\n紅燈睡裏喚春雲月上三更直宿分金砌雨來行歩滑兩人擡起隱花裙\n蠭鬚蟬翅薄鬆鬆浮動搔頭似有風一度出時抛一遍金條零落滿函中\n歩行送入長門裏不許來辭舊院花只恐他時身到此乞求恩赦放還家\n嫌羅不著索輕容對靣教人染褪紅衫子成來一遍出今朝看處滿園中\n後宮宮女無多少起得園中笑一團舞蝶落花相看著春風共語亦應難\n忽地金輿向月陂内人接著便相隨却回龍武軍前過當殿教開卧鴨池\n春來睡困不梳頭嬾逐君王苑北遊暫向玉花階上坐簸錢贏得兩三籌\n彈棋玉指兩參差背局臨虚鬬著危先打角頭紅子落上三金字半邊垂\n宛轉黄金白柄長青荷葉子畫鴛鴦把來不是呈新様欲進微風到御床\n供御香方加減頻水沈山麝毎回新内中不許相傳出已被醫家寫與人\n藥童食後送雲漿高殿無風扇小涼每到日中重掠鬢又衣騎馬遶宮廊\n畫作天河刻作牛玉梭金鑷綵橋頭每年宮女穿針夜勅賜諸親乞巧樓〈歐陽詩話云建宮詞百首多言唐禁中事皆史傳小説所不載往往見於其詩〉","collection":"","collectiondesc":"","poemindex":3},{"author":"【作者】王建〈二〉","charstyle":"【古近体】近體詩〈二〉","id":13474,"chapter":"卷五十六","chapternum":56,"title":"霓裳詞","titledesc":"","content":"傳呼法部按霓裳新得承恩别作行日晩貴妃樓上看内人舁出綵羅箱\n朝元閣上風初起夜聽霓裳玉露寒宮女月中更替立黄金梯滑並行難","collection":"","collectiondesc":"","poemindex":4},{"author":"【作者】王建〈二〉","charstyle":"【古近体】近體詩〈二〉","id":13475,"chapter":"卷五十六","chapternum":56,"title":"御獵","titledesc":"","content":"青山直遶鳳城頭滻水斜分入御溝新教内人唯射鴨長隨天子苑東遊","collection":"","collectiondesc":"","poemindex":5},{"author":"【作者】王建〈二〉","charstyle":"【古近体】近體詩〈二〉","id":13476,"chapter":"卷五十六","chapternum":56,"title":"華清宮","titledesc":"","content":"酒幔高樓一百家宮前楊栁寺前花内園分得温湯水二月中旬已進𤓰〈風俗通曰尚書御史所止皆曰寺天寳四載置百司於湯所故有寺〉","collection":"","collectiondesc":"","poemindex":6},{"author":"【作者】王建〈二〉","charstyle":"【古近体】近體詩〈二〉","id":13477,"chapter":"卷五十六","chapternum":56,"title":"舊宮人","titledesc":"","content":"先帝舊宮宮女在亂絲猶掛鳳凰釵霓裳法曲渾抛却獨自花間掃玉堦","collection":"","collectiondesc":"","poemindex":7},{"author":"【作者】王建〈二〉","charstyle":"【古近体】近體詩〈二〉","id":13478,"chapter":"卷五十六","chapternum":56,"title":"十五夜望月","titledesc":"","content":"中庭地白樹棲鵶冷露無聲濕桂花今夜月明人盡望不知秋思在誰家","collection":"","collectiondesc":"","poemindex":8},{"author":"【作者】王建〈二〉","charstyle":"【古近体】近體詩〈二〉","id":13479,"chapter":"卷五十六","chapternum":56,"title":"對酒","titledesc":"","content":"為病比來渾斷絶縁花不免却知聞從來事事闗身少主領春風只在君","collection":"","collectiondesc":"","poemindex":9},{"author":"【作者】王建〈二〉","charstyle":"【古近体】近體詩〈二〉","id":13480,"chapter":"卷五十六","chapternum":56,"title":"夜看揚州市","titledesc":"","content":"夜市千鐙照碧雲高樓紅袖客紛紛如今不似時平日猶自笙歌徹曉聞","collection":"","collectiondesc":"","poemindex":10},{"author":"【作者】王建〈二〉","charstyle":"【古近体】近體詩〈二〉","id":13481,"chapter":"卷五十六","chapternum":56,"title":"題酸棗縣蔡中郎碑","titledesc":"","content":"蒼苔滿字土埋龜風雨銷磨絶妙辭不向圖經中舊見無人知是蔡邕碑","collection":"","collectiondesc":"","poemindex":11},{"author":"【作者】王建〈二〉","charstyle":"【古近体】近體詩〈二〉","id":13482,"chapter":"卷五十六","chapternum":56,"title":"廢寺","titledesc":"","content":"廢寺亂來為縣驛荒松老栢不生烟空廊屋漏畫僧盡梁上猶書天寳年","collection":"","collectiondesc":"","poemindex":12},{"author":"【作者】王建〈二〉","charstyle":"【古近体】近體詩〈二〉","id":13483,"chapter":"卷五十六","chapternum":56,"title":"贈李愬僕射","titledesc":"","content":"和雪翻營一夜行神旗凍定馬無聲遥看火號連營赤知是先鋒已上城","collection":"","collectiondesc":"","poemindex":13},{"author":"【作者】王建〈二〉","charstyle":"【古近体】近體詩〈二〉","id":13484,"chapter":"卷五十六","chapternum":56,"title":"贈陳評事","titledesc":"","content":"識君雖向歌鍾㑹説事不離雲水間春夜酒醒長起坐鐙前一紙洞庭山","collection":"","collectiondesc":"","poemindex":14},{"author":"【作者】王建〈二〉","charstyle":"【古近体】近體詩〈二〉","id":13485,"chapter":"卷五十六","chapternum":56,"title":"朝天詞寄魏博田侍中","titledesc":"","content":"山川初展國圖寛未識龍顔坐不安風動白髯旌節下過時天子御樓看\n相感君臣總淚流恩深舞蹈不知休初從戰地來無物唯奏新添十八州\n催修水殿宴沂公與别諸侯總不同隔月太常先習樂金書牌纛彩雲中\n無人敢奪在先籌天子門邊送與毬遥索綵箱新様錦内人舁出馬前頭\n御馬牽來親自試珠毬到處玉蹄知殿頭宣賜連催上未解紅纓不敢騎\n老作三公徑獻夀臨時猶自語差池私從班裏來長跪捧上金杯便合儀\n四海無波乞放閒三封手䟽犯龍顔他時若有邊塵動不待天書自出山\n胡馬悠悠未盡歸玉闗猶隔吐蕃旗老臣一表求高卧邊事從今遣問誰\n威容難盡改頻頻眉目分毫恐不真有詔别圖書閣上先教粉本定風神\n重賜弓刀内宴回看人城外滿樓臺君臣不作多時别収盡邊旗當日來","collection":"","collectiondesc":"","poemindex":15},{"author":"【作者】王建〈二〉","charstyle":"【古近体】近體詩〈二〉","id":13486,"chapter":"卷五十六","chapternum":56,"title":"寄蜀中薛濤校書","titledesc":"","content":"萬里橋邊女校書枇杷花裏閉門居掃眉才子於今少管領春風總不如","collection":"","collectiondesc":"","poemindex":16},{"author":"【作者】王建〈二〉","charstyle":"【古近体】近體詩〈二〉","id":13487,"chapter":"卷五十六","chapternum":56,"title":"送田侍中歸鎮","titledesc":"","content":"去處長将决勝籌迴迴身在陣前頭賊城破後先鋒入恣看紅妝不敢収\n熨帖朝衣抛戰袍䕫龍班裏侍中高對時先奏牙門将次第天恩與節旄\n踏著家鄉馬脚輕暮山秋色眼前明老人上酒齊頭拜得侍中來盡再生\n功成誰不擁藩方富貴還湏是本鄉萬里雙旌汾水上玉鞭遥指白雲莊\n鼓吹旛旗道兩邊行男走女喜駢闐舊交省得當時别指㸃如今却少年\n廣埸破陣樂初休彩纛高於百尺樓老將氣雄争起舞管絃廻作大纒頭\n將士請衣忘却貧緑𥦗紅燭酒樓新家家盡踏還鄉曲明月街中不絶人","collection":"","collectiondesc":"","poemindex":17},{"author":"歐陽詹","charstyle":"古體詩","id":13488,"chapter":"卷五十六","chapternum":56,"title":"銅雀妓","titledesc":"","content":"蕭條登古臺廻首黄金屋落葉不歸林高陵永為谷妝容徒自麗舞態閲誰目嗚咽繐帷前歌聲苦於哭","collection":"","collectiondesc":"","poemindex":18},{"author":"歐陽詹","charstyle":"古體詩","id":13489,"chapter":"卷五十六","chapternum":56,"title":"翫月詩〈并序〉","titledesc":"月可翫翫月古也謝賦鮑詩朓之庭前亮之樓中皆翫也貞元十二年甌閩君子陳可封在秦寓於永崇里華陽觀予與鄉故人安陽邵楚萇濟南林藴潁川陳詡亦旅長安秋八月十五日夜詣陳之居修厥翫事月之為翫冬則繁霜太寒夏則蒸雲太熱雲蔽月霜侵人蔽與侵俱害乎翫秋之於時後夏先冬八月之於秋季始孟終十五於夜又月之中稽於天道則寒暑均取於月數則蟾兔圓况埃𡏖不流太空悠悠嬋娟徘徊桂華上浮升東林入西樓肌骨與之䟽涼神魂與之清冷四君子悦而相謂曰斯古人所以為翫也既得古人所翫之意宜襲古人所翫之事乃作翫月詩詩曰","content":"八月三五夕舊嘉蟾兔光斯從古人好共下今宵堂素魄皎孤凝芳輝紛四揚徘徊林上頭泛灔天中央皓露助流華輕飇佐浮涼清冷到肌骨潔白盈衣裳惜此苦宜翫攬之非可將含情顧廣庭願勿沈西方","collection":"","collectiondesc":"","poemindex":19},{"author":"歐陽詹","charstyle":"古體詩","id":13490,"chapter":"卷五十六","chapternum":56,"title":"答韓十八駑驥吟","titledesc":"","content":"故人舒其憤作爾駑驥篇駑取易售陳驥以難知言委曲感旣深咨嗟詞亦殷伊情有逺瀾余志遊其源室在周孔堂道適堯舜門調雅聲寡同途遐勢難翻顧兹萬恨來假彼二物云賤貴而貴賤世人良共然芭蕉一葉妖戎葵一花妍異無材實資手植堦墀前楩楠十圍瑰松栢百尺堅罔念棟梁功野長丘墟邊傷哉昌黎韓焉得不迍邅上帝本厚生大君方建元實将庇羣甿庶此規崇軒班爾圖永安掄擇其精專君看廣厦中豈有庭前萱","collection":"","collectiondesc":"","poemindex":20},{"author":"歐陽詹","charstyle":"古體詩","id":13491,"chapter":"卷五十六","chapternum":56,"title":"李評事公進示文集以詩贈之","titledesc":"","content":"風雅不墜地五言始君先希㣲嘉㑹章杳冥河梁篇理蔓語無枝言一意則千往來更後人澆蕩醨前源傾筐實不収樸樕華争繁大教䕶微㫖哲人生令孫髙飇激頹波坐使横流翻昔日越重阻側聆滄海傳逮兹覿清揚幸覩青琅編泠泠中山醇片片崑山璠一杯有餘味再覽增光鮮對寳豈皆鍳握鞶良自妍吾其告先師六義今還全","collection":"","collectiondesc":"","poemindex":21},{"author":"歐陽詹","charstyle":"古體詩","id":13492,"chapter":"卷五十六","chapternum":56,"title":"蜀中将迴留辭韋相公〈貫之〉","titledesc":"寧體則雲構方前恒玉食貧居豈及此要自懐歸憶在夢闗山逺如流嵗華逼明晨首鄉路迢逓孤飛翼太原旅懐呈薛十八侍御齊十二奉禮","content":"前來稱英俊有食主人魚後來曰賢才又受主人車伊予亦投刺恩煦胡彫疎既覩主人靣又獻主人書餬口百家周賃廡三月餘眼見寒序臻坐送秋光除西日惄饑腸北風集絺裾升堂有知音此意當何如","collection":"","collectiondesc":"","poemindex":22},{"author":"歐陽詹","charstyle":"古體詩","id":13493,"chapter":"卷五十六","chapternum":56,"title":"自懐州却赴洛途中作","titledesc":"","content":"惆悵䇿疲馬孤蓬被風吹昨東今又西冉冉長路岐嵗晩樹無葉夜寒霜滿枝依人恒辛苦㝠寞天何知","collection":"","collectiondesc":"","poemindex":23},{"author":"歐陽詹","charstyle":"古體詩","id":13494,"chapter":"卷五十六","chapternum":56,"title":"晨装行","titledesc":"","content":"邨店月西入山枝鵯鵊聲求燈徹夜席束囊事晨征寂寂人尚眠悠悠天未明豈無偃息心所務前有程","collection":"","collectiondesc":"","poemindex":24},{"author":"歐陽詹","charstyle":"古體詩","id":13495,"chapter":"卷五十六","chapternum":56,"title":"同諸公過福先寺律院宣上人房","titledesc":"","content":"律座下朝講晝門猶掩闗叨同静者來正值高雲閒寂爾方丈内瑩然虚白間千燈智慧心片玉清羸顔松色落深井竹隂寒小山晤言流曦晩惆悵歸人寰","collection":"","collectiondesc":"","poemindex":25},{"author":"歐陽詹","charstyle":"古體詩","id":13496,"chapter":"卷五十六","chapternum":56,"title":"初發太原途中寄太原所思","titledesc":"","content":"驅馬覺漸逺廻頭長路塵高城已不見况復城中人去意自未甘居情諒猶辛五原東北晉千里西南秦一屨不出門一車無停輪流萍與繫匏早晩期相親","collection":"","collectiondesc":"","poemindex":26},{"author":"歐陽詹","charstyle":"古體詩","id":13497,"chapter":"卷五十六","chapternum":56,"title":"春日途中寄故園所親","titledesc":"","content":"客路度年華故園未云返悠悠去源水日日秖有逺始嘆秋葉零又看春草晩寄書南飛鴻相憶劇鄉縣","collection":"","collectiondesc":"","poemindex":27},{"author":"歐陽詹","charstyle":"古體詩","id":13498,"chapter":"卷五十六","chapternum":56,"title":"賦得秋河曙耿耿送郭秀才赴舉","titledesc":"","content":"月沒天欲明秋河尚凝白皚皚積光素耿耿横虚碧南斗接北辰連空濛澒洞浮高天蕩蕩漫漫皆晶然實類平蕪流大川星為潭底珠雲是波中烟鷄鳴漏盡東方作空曲蒼蒼曉烟落雁叫疑從清淺驚鴻聲似在沿洄泊并州細侯直下孫才膺秋賦懐金門念排雲漢将飛翻仰之踴躍當華軒夜來陪餞歐陽子偶坐通宵見深㫖心知慷慨日昭回前程志在青冥裏","collection":"","collectiondesc":"","poemindex":28},{"author":"歐陽詹","charstyle":"古體詩","id":13499,"chapter":"卷五十六","chapternum":56,"title":"汝川行","titledesc":"","content":"汝墳春女蠶忙月朝起採桑日西沒輕綃裙露紅羅襪半蹋金梯倚枝歇垂空玉腕若無骨映葉朱唇似花發相歡誰是遊冶郎蠶休不得岐路旁","collection":"","collectiondesc":"","poemindex":29},{"author":"歐陽詹","charstyle":"古體詩","id":13500,"chapter":"卷五十六","chapternum":56,"title":"許州途中","titledesc":"","content":"秦川行盡潁川長呉江越嶺已同方征途渺𣺌烟茫茫未得還鄉傷近鄉隨萍逐梗見春光行樂登臺鬭在旁林間啼鳥野中芳有似故園皆斷腸","collection":"","collectiondesc":"","poemindex":30},{"author":"歐陽詹","charstyle":"近體詩","id":13501,"chapter":"卷五十六","chapternum":56,"title":"送少微上人歸徳峯","titledesc":"","content":"不負人間累棲身任所從灰心聞密行菜色見羸容幻世方同誤深居願繼蹤孤雲與禪誦别後在何峯","collection":"","collectiondesc":"","poemindex":31},{"author":"歐陽詹","charstyle":"近體詩","id":13502,"chapter":"卷五十六","chapternum":56,"title":"荆南夏夜水樓懐昭丘直上人雲夢李莘","titledesc":"","content":"無機成旅逸中夜上江樓雲静月如練水凉風似秋鳬聲聞夢澤黛色上昭丘不逺人情在良宵恨獨遊","collection":"","collectiondesc":"","poemindex":32},{"author":"歐陽詹","charstyle":"近體詩","id":13503,"chapter":"卷五十六","chapternum":56,"title":"早秋登慈恩寺塔","titledesc":"寳塔過千仭登臨盡四維毫端分馬頰墨㸃辨蛾眉地逈風彌𦂳天長日又遲因高欲有賦逺意慘生悲九日廣陵同陳十五先輩登高懐林十二先輩","content":"客路重陽日登高寄上樓風烟今令節臺閣古雄州泛菊聊斟酒持萸懶插頭情人共惆悵良久不同遊","collection":"","collectiondesc":"","poemindex":33},{"author":"歐陽詹","charstyle":"近體詩","id":13504,"chapter":"卷五十六","chapternum":56,"title":"咏徳上太原李尚書","titledesc":"","content":"𨙻以公方郭細侯并州非復舊并州九重帝宅司丹地十萬兵樞擁碧油鏘玉半為趨閣吏腰金皆是走庭流王褒見徳空知頌身在三千最上頭","collection":"","collectiondesc":"","poemindex":34},{"author":"歐陽詹","charstyle":"近體詩","id":13505,"chapter":"卷五十六","chapternum":56,"title":"奉和太原鄭中丞登龍興寺閣","titledesc":"","content":"青𥦗朱户半天開極目凝神望㡬廻晉國頽墉生草樹皇家瑞氣在樓臺千條水入黄河去萬㸃山從紫塞來獨恨侍遊違長者不知高意是誰陪","collection":"","collectiondesc":"","poemindex":35},{"author":"歐陽詹","charstyle":"近體詩","id":13506,"chapter":"卷五十六","chapternum":56,"title":"薛舍人使君觀察韓判官侍御許雨晴到所居既霽先呈即事","titledesc":"","content":"江皋昨夜雨収梅〈江南夏雨曰梅〉寂寂衡門與釣臺西島落花隨水至前山飛鳥出雲来觀風駟馬能言駐行縣雙旌許暫廻豈不偶然聊為竹空令石徑掃莓苔","collection":"","collectiondesc":"","poemindex":36},{"author":"歐陽詹","charstyle":"近體詩","id":13507,"chapter":"卷五十六","chapternum":56,"title":"題延平劍潭","titledesc":"","content":"想像精靈欲見難通津一去水漫漫空餘昔日凌霜色長與澄潭生晝寒","collection":"","collectiondesc":"","poemindex":37},{"author":"歐陽詹","charstyle":"近體詩","id":13508,"chapter":"卷五十六","chapternum":56,"title":"秋夜寄弘濟上人","titledesc":"","content":"尚被浮名誘此身今時誰與徳為鄰遥知是夜檀溪上月照千峯為一人","collection":"","collectiondesc":"","poemindex":38},{"author":"歐陽詹","charstyle":"近體詩","id":13509,"chapter":"卷五十六","chapternum":56,"title":"許州送張中丞出臨潁鎮","titledesc":"","content":"心誦隂符口不言風驅千騎出轅門孫呉去後無長策誰敵留侯直下孫","collection":"","collectiondesc":"","poemindex":39},{"author":"歐陽詹","charstyle":"近體詩","id":13510,"chapter":"卷五十六","chapternum":56,"title":"宿建溪中宵即事","titledesc":"","content":"蕯藭一席眠還坐蛙噪螢飛夜未央僮僕舟人空寂寂隔簾微月入中倉","collection":"","collectiondesc":"","poemindex":40},{"author":"歐陽詹","charstyle":"近體詩","id":13511,"chapter":"卷五十六","chapternum":56,"title":"九日廣陵登高懐邵二先輩","titledesc":"","content":"簪萸泛菊俯平阡飲過三杯却惘然十嵗此辰同醉友登高各處已三年","collection":"","collectiondesc":"","poemindex":41},{"author":"栁淡","charstyle":"近體詩","id":13512,"chapter":"卷五十六","chapternum":56,"title":"幽院早春","titledesc":"","content":"草短花初拆苔青栁半黄隔簾春雨細髙枕曉鶯長無事含閒夢多情識異香欲尋蘇小小何處覔錢塘","collection":"","collectiondesc":"","poemindex":42},{"author":"栁淡","charstyle":"近體詩","id":13513,"chapter":"卷五十六","chapternum":56,"title":"夜渡江〈一作姚崇詩〉","titledesc":"","content":"夜渚帯浮烟蒼茫晦逺天舟輕不覺動纜急始知牽聽笛遥㝷岸聞香暗識蓮唯看去帆影常似客心懸","collection":"","collectiondesc":"","poemindex":43},{"author":"栁淡","charstyle":"近體詩","id":13514,"chapter":"卷五十六","chapternum":56,"title":"寒食戲贈","titledesc":"","content":"春暮越江邊春隂寒食天杏花香麥粥栁絮伴鞦韆酒是芳菲節人當桃李年不知何處恨已解入筝絃","collection":"","collectiondesc":"","poemindex":44},{"author":"栁淡","charstyle":"近體詩","id":13515,"chapter":"卷五十六","chapternum":56,"title":"涼州曲","titledesc":"","content":"闗山萬里逺征人一望闗山淚滿巾青海戌頭空有月黄沙磧裏本無春","collection":"","collectiondesc":"","poemindex":45},{"author":"栁淡","charstyle":"近體詩","id":13516,"chapter":"卷五十六","chapternum":56,"title":"征人怨","titledesc":"","content":"嵗嵗金河復玉闗朝朝馬䇿與刀環三春白雪歸青塜萬里黄沙逺黒山","collection":"","collectiondesc":"","poemindex":46},{"author":"張繼","charstyle":"近體詩","id":13517,"chapter":"卷五十六","chapternum":56,"title":"晩次淮揚","titledesc":"","content":"微涼風葉下楚俗轉清閒候館臨秋水郊扉掩暮山月明潮漸滿露濕雁初還浮客了無定萍流淮海間","collection":"","collectiondesc":"","poemindex":47},{"author":"張繼","charstyle":"近體詩","id":13518,"chapter":"卷五十六","chapternum":56,"title":"㑹稽秋晩奉呈于太守","titledesc":"","content":"寂寞訟庭幽森森㦸户秋山光隱危堞湖色上高樓禹穴探書罷天台作賦遊浮雲將越客嵗晩共淹留","collection":"","collectiondesc":"","poemindex":48},{"author":"張繼","charstyle":"近體詩","id":13519,"chapter":"卷五十六","chapternum":56,"title":"送張中丞歸幕","titledesc":"","content":"獨受主恩歸當朝似者稀玉壺分御酒金殿賜春衣拂席流鶯醉鳴鞭駿馬肥滿臺簪白筆捧手戀清輝","collection":"","collectiondesc":"","poemindex":49},{"author":"張繼","charstyle":"近體詩","id":13520,"chapter":"卷五十六","chapternum":56,"title":"馮翊西樓","titledesc":"","content":"城上西樓倚暮天樓中歸望正悽然近郭亂山横古渡野荘喬木帯新烟北風吹雁聲能苦逺客辭家月再圓陶令好文常對酒相招那惜醉為眠","collection":"","collectiondesc":"","poemindex":50},{"author":"張繼","charstyle":"近體詩","id":13521,"chapter":"卷五十六","chapternum":56,"title":"閶門即事","titledesc":"","content":"耕夫占募逐樓舡春草青青萬頃田試上吴門看郡郭清明幾處有新烟","collection":"","collectiondesc":"","poemindex":51},{"author":"張繼","charstyle":"近體詩","id":13522,"chapter":"卷五十六","chapternum":56,"title":"楓橋夜泊","titledesc":"","content":"月落烏啼霜滿天江邨漁火對愁眠姑蘇城外寒山寺夜半鐘聲到客船","collection":"","collectiondesc":"","poemindex":52},{"author":"張南史","charstyle":"近體詩","id":13523,"chapter":"卷五十六","chapternum":56,"title":"殷卿宅夜宴","titledesc":"","content":"日暗城烏宿天寒櫪馬嘶詞人留上客妓女出中閨積雪連燈照回廊暎竹迷太常今夜宴誰不醉如泥","collection":"","collectiondesc":"","poemindex":53},{"author":"張南史","charstyle":"近體詩","id":13524,"chapter":"卷五十六","chapternum":56,"title":"陸勝宅秋暮雨中〈探韻同作〉","titledesc":"","content":"同人永日自相將深竹閒園偶辟疆已被秋風教憶鱠更聞寒雨勸飛觴歸心莫問三江水旅服從沾九月霜醉裏欲㝷騎馬路蕭條幾處有垂楊","collection":"","collectiondesc":"","poemindex":54},{"author":"張南史","charstyle":"近體詩","id":13525,"chapter":"卷五十六","chapternum":56,"title":"春日道中寄孟侍御","titledesc":"","content":"春來遊子傍歸路時有白雲遮獨行水流亂赴石潭響花開不知山樹名誰家魚網求鮮食幾處人烟事火耕昨日已嘗春酒熟一杯思與孟嘉傾","collection":"","collectiondesc":"","poemindex":55},{"author":"蘇渙","charstyle":"古體詩","id":13526,"chapter":"卷五十六","chapternum":56,"title":"變律詩","titledesc":"","content":"日月東西行照在大荒北其中有燭龍靈怪人莫測開目為晨暉閉目為夜色一開復一閉明晦無休息居然六合内曠哉天地徳天地且不言世人强喧喧\n毒蜂成一窠高掛惡木枝行人百步外目動魂亦飛長安大道旁挾彈誰家兒右手持金丸引滿無所疑一中紛下來勢若風雲隨身如萬箭攅宛轉迷所之徒有疾惡心奈何不知機\n養蠶為素絲葉盡蠶不老傾筐對空林此意向誰道一女不得織萬夫受其寒一夫不得意四海行路難禍亦不在大福亦不在先世路險孟門吾徒當勉旃","collection":"","collectiondesc":"","poemindex":56},{"author":"蘇渙","charstyle":"古體詩","id":13527,"chapter":"卷五十六","chapternum":56,"title":"懐素上人草書歌兼送謁徐廣州","titledesc":"","content":"張顛歿來二十年謂言草聖無人傳零陵沙門繼其後新書草字大如斗興來走筆如旋風醉後耳熱心更兇忽如裴旻舞雙劔七星錯落纒蛟龍又如呉生畫神鬼魑魅魍魎驚竄空鉤鎖相連勢不絶倔强毒虵争屈鐵西河舞劔氣凌雲孤蓬自振唯有君今日華堂看灑落四座喧呼歎佳作回首邀余賦一章欲令羡價齊鍾張琅琅誦句三百字何似醉僧顛復狂忽然告我遊南溟言祈亞相求大名亞相書翰凌獻之見君絶意必深知南中紙價當日貴只恐貪泉成墨池","collection":"","collectiondesc":"","poemindex":57},{"author":"鄭常","charstyle":"近體詩","id":13528,"chapter":"卷五十六","chapternum":56,"title":"寄邢逸人","titledesc":"","content":"羡君無外事日與世情違地僻人難到溪深鳥自飛儒衣荷葉老野飯藥苖肥疇昔江湖意而今憶共歸","collection":"","collectiondesc":"","poemindex":58}]