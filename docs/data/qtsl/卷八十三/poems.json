[{"author":"司空圖","charstyle":"古體詩","content":"好鳥無惡聲，仁獸肯狂噬。\n寧敎鸚鵡啞，不遣麒麟吠。\n人人語與黙，唯觀利與勢。\n受毁亦自遭，掩謗終失計。\n","id":65089,"chapter":"卷八十三","chapternum":83,"title":"感時","titledesc":"","collection":"","collectiondesc":"","poemindex":1},{"author":"司空圖","charstyle":"古體詩","content":"身病時亦危，逢秋多慟哭。\n風波一搖蕩，天地㡬翻覆。\n孤螢出荒池，落葉穿破屋。\n勢利長草草，何人訪幽獨。\n","id":65090,"chapter":"卷八十三","chapternum":83,"title":"秋思","titledesc":"","collection":"","collectiondesc":"","poemindex":2},{"author":"司空圖","charstyle":"古體詩","content":"烏飛飛兔蹶蹶朝來暮去催時節女蝸只解補青天不解煎膠粘日月","id":65091,"chapter":"卷八十三","chapternum":83,"title":"短歌行","titledesc":"","collection":"","collectiondesc":"","poemindex":3},{"author":"司空圖","charstyle":"古體詩","content":"魏中義士有馮燕遊俠幽并最少年避讎偶作滑臺客嘶風躍馬來翩翩此時恰遇鶯花月堤上軒車晝不絶兩面髙樓語笑聲指㸃行人情暗結擲果潘郎誰不慕朱門别見紅妝露故故推門掩不開似敎歐軋傳言語馮生敲鐙袖籠鞭半拂垂楊半惹烟樹間春鳥知人意的的心期暗與傳傳道張嬰偏嗜酒從此香閨為我有梁間客燕正相欺屋上鳴鳩空自鬭嬰歸醉臥非讎汝豈知負過人懷懼燕依户扇欲潛逃巾在枕傍指令取誰言狠戾心能忍待我情深情不隠囘身本謂取巾難倒柄方知授霜刃馮君撫劒即遲疑自顧平生心不欺爾能負彼必相負假手他人復在誰窻間紅艷猶可掬熟視花鈿情不足唯將大義斷胷襟粉頸初囘如切玉鳳凰釵碎各分飛怨魄嬌魂何處追〈集作歸〉凌波如喚遊金谷羞彼揶揄淚滿衣新人藏匿舊人起白晝喧呼駭鄰里誣執張嬰不自明貴免生前遭考捶官將赴市擁紅塵掉臂人來擗看人傳聲莫遣有寃濫盜殺嬰家即我身初聞僚吏飜疑歎呵叱風狂詞不變縲囚解縛猶自疑疑是夢中方脱免未死勸君莫浪言臨危不顧始知難已為不平能割愛更將身命救深寃白馬賢侯賈相公長懸金帛募才雄拜章請贖馮燕罪千古山河激義風黃河東注無時歇注盡波瀾名不滅為感詞人沈下賢長歌更與分明説此君精爽知猶在長與人間留炯誡鑄作金燕香作堆焚香酬酒聽歌來〈沈下賢馮燕傳云燕魏人少以意氣任俠為擊毬鬭雞戯魏氏有鬭者燕往搏殺不平遂匿亡滑時相國賈公躭在滑能燕才留軍中他日行里中見户傍婦人色甚冶使人熟其意遂室焉其夫滑將張嬰也㑹嬰從其類飲燕伺間偃寢中拒户嬰還妻開户納嬰以裾蔽燕燕卑脊步就蔽轉匿户扇後而巾墮枕下與佩刀近嬰醉且瞑燕指巾令其妻取妻取刀授燕燕熟視斷其妻頸持巾去明旦嬰起見妻死愕然嬰鄰以為嬰殺之縛以吿其妻黨共持白不能言收繫强伏其辜將就市看者圍面千餘人有一人排看者呼曰無令不辜死者吾竊其妻而又殺之當繋我吏執之乃燕也與見賈公公以狀聞請歸其印以贖燕死上義之下詔凡滑城死罪皆免 麗情集以此歌為沈下賢作注文苑英華者誤採之下賢有其傳未嘗作歌也集可考〉","id":65092,"chapter":"卷八十三","chapternum":83,"title":"馮燕歌","titledesc":"","collection":"","collectiondesc":"","poemindex":4},{"author":"司空圖","charstyle":"近體詩","content":"傷懐同客處，病眼即花朝。\n草嫩侵沙長，冰輕著雨銷。\n風光知可愛，容髮不相饒。\n早晚丹丘伴，飛書肯見招。\n","id":65093,"chapter":"卷八十三","chapternum":83,"title":"早春","titledesc":"","collection":"","collectiondesc":"","poemindex":5},{"author":"司空圖","charstyle":"近體詩","content":"萬里隋城在〈隋大業三年築長城〉，三邊虜氣衰。\n沙填孤障角，燒斷故闗碑。\n馬色經寒慘，雕聲帶晚悲〈本集作飢〉。\n將軍正閒暇，留客換歌辭。\n","id":65094,"chapter":"卷八十三","chapternum":83,"title":"塞上","titledesc":"","collection":"","collectiondesc":"","poemindex":6},{"author":"司空圖","charstyle":"近體詩","content":"地濶分吳塞，楓高映楚天。\n迴〈一作曲〉塘春盡雨，方響夜深船。\n行紀添新夢，羇愁甚往年。\n何時京洛路，馬上見人烟。\n","id":65095,"chapter":"卷八十三","chapternum":83,"title":"江行","titledesc":"","collection":"","collectiondesc":"","poemindex":7},{"author":"司空圖","charstyle":"近體詩","content":"三十年來往，中間京洛塵。\n倦行今白首，歸臥已清神。\n坡暖冬生〈一作抽〉筍，松涼夏健人。\n更慚徴詔起，避世跡非眞。\n","id":65096,"chapter":"卷八十三","chapternum":83,"title":"下方","titledesc":"","collection":"","collectiondesc":"","poemindex":8},{"author":"司空圖","charstyle":"近體詩","content":"昏旦松軒下，怡然對一瓢。\n雨微吟足思，花落夢無憀。\n細事當棋遣，衰容喜鏡饒。\n溪僧有深趣，書至又相邀。\n","id":65097,"chapter":"卷八十三","chapternum":83,"title":"下方","titledesc":"","collection":"","collectiondesc":"","poemindex":9},{"author":"司空圖","charstyle":"近體詩","content":"月下留丹竈，壇邊樹羽衣。\n異香人不覺，殘夜鶴分飛。\n朝㑹初元盛，蓬瀛舊侣稀。\n瑤函真跡在，妖魅敢揚威。\n","id":65098,"chapter":"卷八十三","chapternum":83,"title":"月下留丹竈〈有序〉","titledesc":"詩題五字乃真仙之詞也邵陽某縣人或聞其山實異齋禱積稔果有蹈空而至者涉筆附楹久之乃罷去既而熟視木文則字皆隱起成列矣某年中亷帥上聞且命鑱其逸跡藏於郡廨其後為刺史李岫所得今傳於君孫豈精契之所感致耶光啟三年秋八月既望愚獲覩於王官别業噫跡雖顯奇道必體正故為物怪之所中者見之莫不洗然欲蓋其事目撃可數也吾知挾邪佞以冒進者亦當膽慄自廢豈俟圖鼎燬犀而後辨奸妖之詭態哉綴之全篇以志誠敬且期自警泗水司空氏記","collection":"","collectiondesc":"","poemindex":10},{"author":"司空圖","charstyle":"近體詩","content":"正下搜賢詔，多君獨避名。\n客來當意愜，花發遇歌成。\n樂地留高趣，權門讓後生。\n東風閒小駟，園外好同行。\n","id":65099,"chapter":"卷八十三","chapternum":83,"title":"長安贈王沄","titledesc":"","collection":"","collectiondesc":"","poemindex":11},{"author":"司空圖","charstyle":"近體詩","content":"笑破人間事，吾徒莫自欺。\n解吟僧亦俗，愛舞鶴終卑。\n竹上題幽夢，溪邊約敵碁。\n舊山歸有阻，不是故遲遲。\n","id":65100,"chapter":"卷八十三","chapternum":83,"title":"僧舎貽友人","titledesc":"","collection":"","collectiondesc":"","poemindex":12},{"author":"司空圖","charstyle":"近體詩","content":"天堦讓紫衣，冷格鶴猶卑。\n道勝嫌名出，身閒覺老遲。\n晚香延宿火，寒磬度高枝。\n每説長松寺，他年與我期。\n","id":65101,"chapter":"卷八十三","chapternum":83,"title":"贈圓昉公〈昉蜀僧僖宗幸蜀昉堅免紫衣〉","titledesc":"","collection":"","collectiondesc":"","poemindex":13},{"author":"司空圖","charstyle":"近體詩","content":"清才鄭小戎，標的貴遊中。\n萬里雲無侶，三山鶴不籠。\n香和丹地煖，晚著綵衣風。\n榮路期經濟，唯應在至公。\n","id":65102,"chapter":"卷八十三","chapternum":83,"title":"寄鄭仁規","titledesc":"","collection":"","collectiondesc":"","poemindex":14},{"author":"司空圖","charstyle":"近體詩","content":"旅寓雖難定，乘閒是勝遊。\n碧雲蕭寺霽，紅樹謝村秋。\n戍鼓和潮暗，船燈炤島幽。\n詩家多滯此，風景似相留。\n","id":65103,"chapter":"卷八十三","chapternum":83,"title":"寄永嘉崔道融","titledesc":"","collection":"","collectiondesc":"","poemindex":15},{"author":"司空圖","charstyle":"近體詩","content":"雲根禪客居，皆説舊吾廬。\n松日明金像，山風〈一作苔龕〉響木魚。\n依棲應不阻，名利本來疎。\n縱有人相問，林間懶折書。\n","id":65104,"chapter":"卷八十三","chapternum":83,"title":"上陌梯寺懷舊僧","titledesc":"","collection":"","collectiondesc":"","poemindex":16},{"author":"司空圖","charstyle":"近體詩","content":"郊居謝名利，何事最相親。\n漸與論詩久，皆知得句新。\n川明虹照雨，樹密鳥衝人。\n應念從今去，還來嶽下頻。\n","id":65105,"chapter":"卷八十三","chapternum":83,"title":"華下送文㳙","titledesc":"","collection":"","collectiondesc":"","poemindex":17},{"author":"司空圖","charstyle":"近體詩","content":"閒身事少只題詩，五十今來覺𨺗。\n衰清秩偶叨非養，望丹方頻試更堪。\n疑髭鬚强染三分，折絃管遙聽一半。\n悲漉酒有巾無黍，釀負他黃菊滿東。\n","id":65106,"chapter":"卷八十三","chapternum":83,"title":"五十","titledesc":"","collection":"","collectiondesc":"","poemindex":18},{"author":"司空圖","charstyle":"近體詩","content":"宦遊蕭索為無能，移住中條最上層。\n得劎乍如添健僕，亡書久似憶良朋。\n燕昭不是空憐馬，支遁何妨亦愛鷹。\n自致此身繩檢外，肯敎世路日兢兢。\n","id":65107,"chapter":"卷八十三","chapternum":83,"title":"退栖","titledesc":"","collection":"","collectiondesc":"","poemindex":19},{"author":"司空圖","charstyle":"近體詩","content":"籜冠新帶步池塘，逸韻偏宜夏景長。\n扶起緑荷承皁露，驚迴白鳥入殘陽。\n久無書去干時貴，時有僧來自故鄉。\n不用名山訪眞訣，退休便是養生方。\n","id":65108,"chapter":"卷八十三","chapternum":83,"title":"華下","titledesc":"","collection":"","collectiondesc":"","poemindex":20},{"author":"司空圖","charstyle":"近體詩","content":"華下支離已隔河，又來此地避干戈。\n山田漸廣猿頻到，村舎新添燕亦多。\n丹桂石壇宜並長，秦雲楚雨暗相和。\n兒童栗熟迷新逕，歸去仍隨牧䜿歌。\n","id":65109,"chapter":"卷八十三","chapternum":83,"title":"浙川","titledesc":"","collection":"","collectiondesc":"","poemindex":21},{"author":"司空圖","charstyle":"近體詩","content":"西北鄉闗近帝京，烟塵一片正傷情。\n愁看地色連空色，静聽歌聲似哭聲。\n紅蓼遮村人不見，青山繞檻路難平。\n從敎烟櫂更南去，休向津頭問去程。\n","id":65110,"chapter":"卷八十三","chapternum":83,"title":"浙川","titledesc":"","collection":"","collectiondesc":"","poemindex":22},{"author":"司空圖","charstyle":"近體詩","content":"病來猶强引雛行，力上東原欲試耕。\n㡬處馬嘶春麥長，一川人喜雪峯晴。\n閒知有味心難肯，道貴謀安迹易平。\n陶令若能兼不飲，無絃琴亦是沽名。\n","id":65111,"chapter":"卷八十三","chapternum":83,"title":"書懷","titledesc":"","collection":"","collectiondesc":"","poemindex":23},{"author":"司空圖","charstyle":"近體詩","content":"家山牢落戰塵西，匹馬偷歸路已迷。\n塚上卷旗人簇立，花邊移寨鳥驚啼。\n本來薄俗輕文字，却致中原動鼓鼙。\n時取一壺閒日月，長歌深入武陵溪。\n","id":65112,"chapter":"卷八十三","chapternum":83,"title":"丁未歳歸王官谷有作","titledesc":"","collection":"","collectiondesc":"","poemindex":24},{"author":"司空圖","charstyle":"近體詩","content":"亂後燒殘滿〈一作數〉架書，峰前猶自戀吾廬。\n忘機漸喜逢人少，覽鏡空憐待鶴疎。\n孤嶼池痕春漲滿，小欄花韻午晴初。\n酣歌自適逃名久，不必門多長者車。\n","id":65113,"chapter":"卷八十三","chapternum":83,"title":"歸王官次年作","titledesc":"","collection":"","collectiondesc":"","poemindex":25},{"author":"司空圖","charstyle":"近體詩","content":"重陽未到已登臨，探得黃花且獨斟。\n客舎喜逢連日雨，家鄉似響隔河砧。\n亂來已失耕桑計，病後休論濟活心。\n自賀逢時能自棄，歸鞭唯拍馬韉吟。\n","id":65114,"chapter":"卷八十三","chapternum":83,"title":"丁已重陽","titledesc":"","collection":"","collectiondesc":"","poemindex":26},{"author":"司空圖","charstyle":"近體詩","content":"詩人自古恨難窮，暮節登臨且喜同。\n四望交親〈一作四座賓朋〉兵亂後，一川風物笛聲中。\n菊殘深處迴幽蝶，陂動晴光下早鴻。\n明日更期來此醉，不堪寂寞對衰翁。\n","id":65115,"chapter":"卷八十三","chapternum":83,"title":"重陽山居","titledesc":"","collection":"","collectiondesc":"","poemindex":27},{"author":"司空圖","charstyle":"近體詩","content":"全家與我戀孤岑，蹋得蒼苔一徑深。\n逃難人多分隟地，放生鹿大出寒林。\n名應不朽輕仙骨，理到忘機近佛心。\n昨夜前溪驟雷雨，晚晴獨步數峰吟。\n","id":65116,"chapter":"卷八十三","chapternum":83,"title":"山中","titledesc":"","collection":"","collectiondesc":"","poemindex":28},{"author":"司空圖","charstyle":"近體詩","content":"白菊初開臥内明，聞君相訪病身輕。\n樽前且撥傷心事，谿上還隨覓句行。\n幽鶴傍人疑舊識，殘蟬向日噪新晴。\n擬將寂寞同留住，且勸康時立大名。\n","id":65117,"chapter":"卷八十三","chapternum":83,"title":"喜王駕小儀重陽相訪","titledesc":"","collection":"","collectiondesc":"","poemindex":29},{"author":"司空圖","charstyle":"近體詩","content":"寶馬跋塵光，雙馳照路傍。\n喧傳報戚里，明日幸長楊。\n","id":65118,"chapter":"卷八十三","chapternum":83,"title":"樂府","titledesc":"","collection":"","collectiondesc":"","poemindex":30},{"author":"司空圖","charstyle":"近體詩","content":"茶爽添詩句，天清瑩道心。\n只留鶴一隻，此外是空林。\n","id":65119,"chapter":"卷八十三","chapternum":83,"title":"即事","titledesc":"","collection":"","collectiondesc":"","poemindex":31},{"author":"司空圖","charstyle":"近體詩","content":"剩欲逢花折，須𢬵冒雨。\n頻晴明開漸，少莫怕濕新。\n","id":65120,"chapter":"卷八十三","chapternum":83,"title":"漫書","titledesc":"","collection":"","collectiondesc":"","poemindex":32},{"author":"司空圖","charstyle":"近體詩","content":"蜀妓輕成妙，吳娃狎共纖。\n晚妝留拜月，卷上水精簾。\n","id":65121,"chapter":"卷八十三","chapternum":83,"title":"偶書","titledesc":"","collection":"","collectiondesc":"","poemindex":33},{"author":"司空圖","charstyle":"近體詩","content":"亂後他鄉節，燒殘故國春。\n自憐垂白首，猶伴踏青人。\n","id":65122,"chapter":"卷八十三","chapternum":83,"title":"漫題","titledesc":"","collection":"","collectiondesc":"","poemindex":34},{"author":"司空圖","charstyle":"近體詩","content":"齒落傷情久，心驚健忘頻。\n蝸廬經歳客，蠶市異鄉人。\n","id":65123,"chapter":"卷八十三","chapternum":83,"title":"漫題","titledesc":"","collection":"","collectiondesc":"","poemindex":35},{"author":"司空圖","charstyle":"近體詩","content":"花缺傷難綴，鶯喧奈細聽。\n惜春春已晚，珍重草青青。\n","id":65124,"chapter":"卷八十三","chapternum":83,"title":"退居漫題","titledesc":"","collection":"","collectiondesc":"","poemindex":36},{"author":"司空圖","charstyle":"近體詩","content":"燕語曽來客，花催欲别人。\n莫愁春又過，看著又新春。\n","id":65125,"chapter":"卷八十三","chapternum":83,"title":"退居漫題","titledesc":"","collection":"","collectiondesc":"","poemindex":37},{"author":"司空圖","charstyle":"近體詩","content":"身外都無事，山中久避喧。\n破巢看乳燕，留果待啼猿。\n","id":65126,"chapter":"卷八十三","chapternum":83,"title":"退居漫題","titledesc":"","collection":"","collectiondesc":"","poemindex":38},{"author":"司空圖","charstyle":"近體詩","content":"水榭花繁處，春晴日午前。\n鳥窺臨檻鏡，馬過隔牆鞭。\n","id":65127,"chapter":"卷八十三","chapternum":83,"title":"偶題","titledesc":"","collection":"","collectiondesc":"","poemindex":39},{"author":"司空圖","charstyle":"近體詩","content":"孤枕聞鶯起，幽懷獨悄然。\n地融春力潤，花泛曉光鮮。\n","id":65128,"chapter":"卷八十三","chapternum":83,"title":"雜題","titledesc":"","collection":"","collectiondesc":"","poemindex":40},{"author":"司空圖","charstyle":"近體詩","content":"樓帶猿吟迥，庭容鶴舞寛。\n曬書因閱畫，封藥偶和丹。\n","id":65129,"chapter":"卷八十三","chapternum":83,"title":"雜題","titledesc":"","collection":"","collectiondesc":"","poemindex":41},{"author":"司空圖","charstyle":"近體詩","content":"驛步隄縈閣，軍城鼓振橋。\n鷗和湖雁下，雪隔嶺梅飄。\n","id":65130,"chapter":"卷八十三","chapternum":83,"title":"雜題","titledesc":"","collection":"","collectiondesc":"","poemindex":42},{"author":"司空圖","charstyle":"近體詩","content":"舴艋猿偷上，蜻蜓燕競飛。\n樵香燒桂子，苔濕挂莎衣。\n","id":65131,"chapter":"卷八十三","chapternum":83,"title":"雜題","titledesc":"","collection":"","collectiondesc":"","poemindex":43},{"author":"司空圖","charstyle":"近體詩","content":"溪漲漁家近，烟收鳥道高。\n松花飄可惜，睡裏灑離騷。\n","id":65132,"chapter":"卷八十三","chapternum":83,"title":"雜題","titledesc":"","collection":"","collectiondesc":"","poemindex":44},{"author":"司空圖","charstyle":"近體詩","content":"宿雨川原霽，憑高景物新。\n陂痕侵牧馬，雲影帶耕人。\n","id":65133,"chapter":"卷八十三","chapternum":83,"title":"即事","titledesc":"","collection":"","collectiondesc":"","poemindex":45},{"author":"司空圖","charstyle":"近體詩","content":"十年身隠地，一雨太平心。\n匣澁休看劒，窗明復上琴。\n","id":65134,"chapter":"卷八十三","chapternum":83,"title":"即事","titledesc":"","collection":"","collectiondesc":"","poemindex":46},{"author":"司空圖","charstyle":"近體詩","content":"衰鬢閒生少，丹梯望覺危。\n松須依石長，鶴不傍人卑。\n","id":65135,"chapter":"卷八十三","chapternum":83,"title":"即事","titledesc":"","collection":"","collectiondesc":"","poemindex":47},{"author":"司空圖","charstyle":"近體詩","content":"林鳥頻窺静，家人亦笑慵。\n舊居留穩枕，歸臥聽秋鐘。\n","id":65136,"chapter":"卷八十三","chapternum":83,"title":"即事","titledesc":"","collection":"","collectiondesc":"","poemindex":48},{"author":"司空圖","charstyle":"近體詩","content":"幽鳥穿籬去，鄰翁採藥囘。\n雲從潭底出，花向佛前開。\n","id":65137,"chapter":"卷八十三","chapternum":83,"title":"即事","titledesc":"","collection":"","collectiondesc":"","poemindex":49},{"author":"司空圖","charstyle":"近體詩","content":"甲子今重數，生涯只自憐。\n殷勤元日日，欹午又明年。\n","id":65138,"chapter":"卷八十三","chapternum":83,"title":"元日","titledesc":"","collection":"","collectiondesc":"","poemindex":50},{"author":"司空圖","charstyle":"近體詩","content":"閒吟秋景外，萬事覺悠悠。\n此夜若無月，一年虚過秋。\n","id":65139,"chapter":"卷八十三","chapternum":83,"title":"中秋","titledesc":"","collection":"","collectiondesc":"","poemindex":51},{"author":"司空圖","charstyle":"近體詩","content":"幽徑入桑麻，隖西逢一家。\n編籬薪帶繭，補屋草和花。\n","id":65140,"chapter":"卷八十三","chapternum":83,"title":"獨坐","titledesc":"","collection":"","collectiondesc":"","poemindex":52},{"author":"司空圖","charstyle":"近體詩","content":"綠樹連村暗，黃花入麥稀。\n逺陂春早滲，猶有水禽飛。\n","id":65141,"chapter":"卷八十三","chapternum":83,"title":"獨望","titledesc":"","collection":"","collectiondesc":"","poemindex":53},{"author":"司空圖","charstyle":"近體詩","content":"形勝今雖在，荒涼恨不窮。\n虎狼秦國破，狐兔漢陵空。\n","id":65142,"chapter":"卷八十三","chapternum":83,"title":"秦闗","titledesc":"","collection":"","collectiondesc":"","poemindex":54},{"author":"司空圖","charstyle":"近體詩","content":"五更窗下簇妝臺，已怕堂前阿母催。\n滿鴨香薰鸚鵡睡，隔簾燈照牡丹開。\n","id":65143,"chapter":"卷八十三","chapternum":83,"title":"樂府","titledesc":"","collection":"","collectiondesc":"","poemindex":55},{"author":"司空圖","charstyle":"近體詩","content":"臺城細仗曉初移，詔賜千官禊飲時。\n綠帳逺籠清珮響，更曛晴日上龍旗。\n","id":65144,"chapter":"卷八十三","chapternum":83,"title":"楊栁枝壽盃詞","titledesc":"","collection":"","collectiondesc":"","poemindex":56},{"author":"司空圖","charstyle":"近體詩","content":"桃源仙子不須誇，聞道惟栽一片花。\n何似浣沙溪畔住，綠隂相間兩三家。\n","id":65145,"chapter":"卷八十三","chapternum":83,"title":"楊栁枝壽盃詞","titledesc":"","collection":"","collectiondesc":"","poemindex":57},{"author":"司空圖","charstyle":"近體詩","content":"偶然樓上捲珠簾，往往長條拂枕函。\n恰值小娥初學舞，擬偷金縷押春衫。\n","id":65146,"chapter":"卷八十三","chapternum":83,"title":"楊栁枝壽盃詞","titledesc":"","collection":"","collectiondesc":"","poemindex":58},{"author":"司空圖","charstyle":"近體詩","content":"絮惹輕枝雪未飄，小溪烟束帶危橋。\n鄰家女伴頻攀折，不覺囘身罥翠翹。\n","id":65147,"chapter":"卷八十三","chapternum":83,"title":"楊栁枝壽盃詞","titledesc":"","collection":"","collectiondesc":"","poemindex":59},{"author":"司空圖","charstyle":"近體詩","content":"處處縈空百萬枝，一枝枝好更題詩。\n隔城逺岫招行客，便與朱樓當酒旗。\n","id":65148,"chapter":"卷八十三","chapternum":83,"title":"楊栁枝壽盃詞","titledesc":"","collection":"","collectiondesc":"","poemindex":60},{"author":"司空圖","charstyle":"近體詩","content":"日暖津頭絮已飛，看看還是送春歸。\n莫言萬緒牽愁思，緝取長繩繫落暉。\n","id":65149,"chapter":"卷八十三","chapternum":83,"title":"楊栁枝壽盃詞","titledesc":"","collection":"","collectiondesc":"","poemindex":61},{"author":"司空圖","charstyle":"近體詩","content":"不必長漂玉洞花，曲中偏愛浪淘沙。\n黃河却勝天河水，萬里縈紆入漢家。\n","id":65150,"chapter":"卷八十三","chapternum":83,"title":"浪淘沙","titledesc":"","collection":"","collectiondesc":"","poemindex":62},{"author":"司空圖","charstyle":"近體詩","content":"蛾睂新畫覺嬋娟，鬭走將花阿母邊。\n仙曲敎成慵不理，玉階相簇打金錢。\n","id":65151,"chapter":"卷八十三","chapternum":83,"title":"遊仙","titledesc":"","collection":"","collectiondesc":"","poemindex":63},{"author":"司空圖","charstyle":"近體詩","content":"劉郎相約事難諧，雨散雲飛自此乖。\n月姊殷勤留不住，碧空遺下水晶釵。\n","id":65152,"chapter":"卷八十三","chapternum":83,"title":"遊仙","titledesc":"","collection":"","collectiondesc":"","poemindex":64},{"author":"司空圖","charstyle":"近體詩","content":"長擬求閒未得閒，又勞行役出秦闗。\n逢人漸覺鄉音異，却恨鶯聲似故山。\n","id":65153,"chapter":"卷八十三","chapternum":83,"title":"漫書","titledesc":"","collection":"","collectiondesc":"","poemindex":65},{"author":"司空圖","charstyle":"近體詩","content":"溪邊隨事有桑麻，盡日山程十數家。\n莫怪行人頻悵望，杜鵑不是故鄉花。\n","id":65154,"chapter":"卷八十三","chapternum":83,"title":"漫書","titledesc":"","collection":"","collectiondesc":"","poemindex":66},{"author":"司空圖","charstyle":"近體詩","content":"情知了得未如僧，客處高樓莫强登。\n鶯也解啼花也發，不闗心事最堪憎。\n","id":65155,"chapter":"卷八十三","chapternum":83,"title":"偶書","titledesc":"","collection":"","collectiondesc":"","poemindex":67},{"author":"司空圖","charstyle":"近體詩","content":"昨日流鶯今日蟬，起來又是夕陽天。\n六龍飛轡常相窘，更忍乘危自著鞭。\n","id":65156,"chapter":"卷八十三","chapternum":83,"title":"狂題","titledesc":"","collection":"","collectiondesc":"","poemindex":68},{"author":"司空圖","charstyle":"近體詩","content":"雨淋麟閣名臣畫，雪臥龍庭猛將碑。\n不用黃金鑄侯印，盡輸公子買蛾睂。\n","id":65157,"chapter":"卷八十三","chapternum":83,"title":"南北史感遇","titledesc":"","collection":"","collectiondesc":"","poemindex":69},{"author":"司空圖","charstyle":"近體詩","content":"漢世頻封萬户侯，雲臺空峻謝風流。\n江南不有名儒相，齒冷中原笑未休。\n","id":65158,"chapter":"卷八十三","chapternum":83,"title":"南北史感遇","titledesc":"","collection":"","collectiondesc":"","poemindex":70},{"author":"司空圖","charstyle":"近體詩","content":"行樂最宜連夜景，太平方覺有春風。\n千金盡把酬歌舞，猶勝三邊賞戰功。\n","id":65159,"chapter":"卷八十三","chapternum":83,"title":"南北史感遇","titledesc":"","collection":"","collectiondesc":"","poemindex":71},{"author":"司空圖","charstyle":"近體詩","content":"桃芳李艷年年發，羌管蠻弦處處多。\n海上應無三島路，人間唯有一聲歌。\n","id":65160,"chapter":"卷八十三","chapternum":83,"title":"南北史感遇","titledesc":"","collection":"","collectiondesc":"","poemindex":72},{"author":"司空圖","charstyle":"近體詩","content":"佳人自折一枝紅，把唱新詞曲未終。\n惟向眼前憐易落，不如抛擲任春風。\n","id":65161,"chapter":"卷八十三","chapternum":83,"title":"南北史感遇","titledesc":"","collection":"","collectiondesc":"","poemindex":73},{"author":"司空圖","charstyle":"近體詩","content":"嶽前大隊赴淮西，從此中原息鼓〈一作戰〉鼙。\n石闕莫敎苔蘚上，分明認取晉公題。\n","id":65162,"chapter":"卷八十三","chapternum":83,"title":"華嶽廟裴晉公題名","titledesc":"","collection":"","collectiondesc":"","poemindex":74},{"author":"司空圖","charstyle":"近體詩","content":"維摩居士陶居士，盡說高情未足誇。\n簷外蓮峰階下菊，碧蓮黃菊是吾家。\n","id":65163,"chapter":"卷八十三","chapternum":83,"title":"雨中","titledesc":"","collection":"","collectiondesc":"","poemindex":75},{"author":"司空圖","charstyle":"近體詩","content":"凡鳥愛喧人静處，閒雲似妬月明時。\n世間萬事非吾事，只愧秋來未有詩。\n","id":65164,"chapter":"卷八十三","chapternum":83,"title":"山中","titledesc":"","collection":"","collectiondesc":"","poemindex":76},{"author":"司空圖","charstyle":"近體詩","content":"風荷似醉和花舞，沙鳥無情伴客閒。\n總是此中皆有恨，更堪微雨半遮山。\n","id":65165,"chapter":"卷八十三","chapternum":83,"title":"王官","titledesc":"","collection":"","collectiondesc":"","poemindex":77},{"author":"司空圖","charstyle":"近體詩","content":"荷塘煙罩小齋虚，景物皆宜入畫圖。\n盡日無人只高臥，一雙白鳥隔紗㡡。\n","id":65166,"chapter":"卷八十三","chapternum":83,"title":"王官","titledesc":"","collection":"","collectiondesc":"","poemindex":78},{"author":"司空圖","charstyle":"近體詩","content":"山前鄰叟去紛紛，獨强衰羸愛杜門。\n漸覺一家看冷落，地爐生火自温存。\n","id":65167,"chapter":"卷八十三","chapternum":83,"title":"修史亭〈圖山居記曰中條五老峯頗勝㑹昌毁佛宮因為我有本名王官谷易之禎貺溪乃刻大悲像搆亭其右曰擬綸志其所著也擬綸之右亭曰修史朂所職也〉","titledesc":"","collection":"","collectiondesc":"","poemindex":79},{"author":"司空圖","charstyle":"近體詩","content":"甘心七十且酣歌，自筭平生幸已多。\n不似香山白居士，晚將心事著禪魔。\n","id":65168,"chapter":"卷八十三","chapternum":83,"title":"修史亭〈圖山居記曰中條五老峯頗勝㑹昌毁佛宮因為我有本名王官谷易之禎貺溪乃刻大悲像搆亭其右曰擬綸志其所著也擬綸之右亭曰修史朂所職也〉","titledesc":"","collection":"","collectiondesc":"","poemindex":80},{"author":"司空圖","charstyle":"近體詩","content":"烏紗巾上是青天，檢束酬知四十年。\n誰料平生臂鷹手，挑燈自送佛前錢〈按北夢瑣言云圖為王凝所知後分司又為舊相盧攜所知故云〉。\n","id":65169,"chapter":"卷八十三","chapternum":83,"title":"修史亭〈圖山居記曰中條五老峯頗勝㑹昌毁佛宮因為我有本名王官谷易之禎貺溪乃刻大悲像搆亭其右曰擬綸志其所著也擬綸之右亭曰修史朂所職也〉","titledesc":"","collection":"","collectiondesc":"","poemindex":81},{"author":"司空圖","charstyle":"近體詩","content":"故國無心度〈一作渡〉海潮，老禪方丈倚中條。\n夜深雨絶松堂静，一㸃飛〈一作山〉螢照寂寥。\n","id":65170,"chapter":"卷八十三","chapternum":83,"title":"贈日東鑒禪師〈一作鄭谷〉","titledesc":"","collection":"","collectiondesc":"","poemindex":82},{"author":"司空圖","charstyle":"近體詩","content":"行人莫歎前朝樹，已占河堤㡬百春。\n惆悵題詩栁中隠，柳衰猶在自無身。\n","id":65171,"chapter":"卷八十三","chapternum":83,"title":"汴栁半枯因悲栁中隱","titledesc":"","collection":"","collectiondesc":"","poemindex":83},{"author":"司空圖","charstyle":"近體詩","content":"處處亭臺只壞牆，軍營人學内人妝。\n太平故事因君唱，馬上曽聽隔敎坊。\n","id":65172,"chapter":"卷八十三","chapternum":83,"title":"歌","titledesc":"","collection":"","collectiondesc":"","poemindex":84},{"author":"司空圖","charstyle":"近體詩","content":"不似新聲唱亦新，旋調玉管旋生春。\n愁腸隔斷珠簾外，只為今宵共聽人。\n","id":65173,"chapter":"卷八十三","chapternum":83,"title":"歌者","titledesc":"","collection":"","collectiondesc":"","poemindex":85},{"author":"司空圖","charstyle":"近體詩","content":"五栁先生自識微，無言共笑手空揮。\n胷中免被風波撓〈音繞〉，肯為螳螂動殺機。\n","id":65174,"chapter":"卷八十三","chapternum":83,"title":"歌者","titledesc":"","collection":"","collectiondesc":"","poemindex":86},{"author":"司空圖","charstyle":"近體詩","content":"寄花寄酒喜新開，左把花枝右把杯。\n欲問花枝與杯酒，故人何得不同來。\n","id":65175,"chapter":"卷八十三","chapternum":83,"title":"故鄉杏花","titledesc":"","collection":"","collectiondesc":"","poemindex":87},{"author":"司空圖","charstyle":"近體詩","content":"浮世榮枯總不知，且憂花陣被風欺。\n儂家自有麒麟閣，第一功名只賞詩。\n","id":65176,"chapter":"卷八十三","chapternum":83,"title":"力疾山下呉村看杏花","titledesc":"","collection":"","collectiondesc":"","poemindex":88},{"author":"司空圖","charstyle":"近體詩","content":"近來桃李半燒枯，歸臥鄉園只老夫。\n莫筭明年人在否，不知花得更開無。\n","id":65177,"chapter":"卷八十三","chapternum":83,"title":"力疾山下呉村看杏花","titledesc":"","collection":"","collectiondesc":"","poemindex":89},{"author":"司空圖","charstyle":"近體詩","content":"登高可羨少年塲，白菊堆邊鬢似霜。\n益筭更希沾上藥，今朝第七十重陽。\n","id":65178,"chapter":"卷八十三","chapternum":83,"title":"白菊","titledesc":"","collection":"","collectiondesc":"","poemindex":90},{"author":"司空圖","charstyle":"近體詩","content":"黃昏寒立更披襟，露浥清香悅道心。\n却笑誰家扃繡户，正薫龍麝暖鴛衾。\n","id":65179,"chapter":"卷八十三","chapternum":83,"title":"白菊","titledesc":"","collection":"","collectiondesc":"","poemindex":91},{"author":"許棠","charstyle":"近體詩","content":"閒賞步易逺，野吟聲自高。\n路無人到跡，林有鶴遺毛。\n物外趣都别，塵中心枉勞。\n沿溪收墮果，坐石喚飢猱。\n","id":65180,"chapter":"卷八十三","chapternum":83,"title":"野步","titledesc":"","collection":"","collectiondesc":"","poemindex":92},{"author":"許棠","charstyle":"近體詩","content":"獨起無人見，長河夜泛時。\n平蕪疑自動，落月似相隨。\n楚外離空早，闗西去已遲。\n漁歌聞不絶，却軫洞庭思。\n","id":65181,"chapter":"卷八十三","chapternum":83,"title":"泗上早發","titledesc":"","collection":"","collectiondesc":"","poemindex":93},{"author":"許棠","charstyle":"近體詩","content":"驚波常不定，半日鬢堪斑。\n四顧疑無地，中流忽有山。\n鳥飛應畏墮，帆逺却如閒。\n漁父時相引，行歌浩𣺌。\n","id":65182,"chapter":"卷八十三","chapternum":83,"title":"過洞庭湖","titledesc":"","collection":"","collectiondesc":"","poemindex":94},{"author":"許棠","charstyle":"近體詩","content":"高闗閒獨望，望久轉愁人。\n紫塞唯多雪，胡山不盡春。\n河遙分斷野，樹亂起飛塵。\n時見東來騎，心知近别秦。\n","id":65183,"chapter":"卷八十三","chapternum":83,"title":"雁門闗野望","titledesc":"","collection":"","collectiondesc":"","poemindex":95},{"author":"許棠","charstyle":"近體詩","content":"一月月相似，一年年不同。\n清晨窺古鏡，旅貌近衰翁。\n處世閒難得，闗身事半空。\n浮生能幾許，莫惜醉春風。\n","id":65184,"chapter":"卷八十三","chapternum":83,"title":"新年呈友人","titledesc":"","collection":"","collectiondesc":"","poemindex":96},{"author":"許棠","charstyle":"近體詩","content":"滿縣唯雲水，何曽似近畿。\n曉庭禽集慣，寒署吏衙稀。\n氷色封深澗，樵聲出翠微。\n時聞迎隠者，依舊著山衣。\n","id":65185,"chapter":"卷八十三","chapternum":83,"title":"寄盩厔薛能少府","titledesc":"","collection":"","collectiondesc":"","poemindex":97},{"author":"許棠","charstyle":"近體詩","content":"朝囘離九陌，島外賞殘春。\n經宿留閒客，看雲作主人。\n時清難議隠，位重亦甘貧。\n巖洞真仙境，應休别臥鄰。\n","id":65186,"chapter":"卷八十三","chapternum":83,"title":"送王侍御赴宣城","titledesc":"","collection":"","collectiondesc":"","poemindex":98},{"author":"許棠","charstyle":"近體詩","content":"空江浩蕩景蕭然，盡日菰蒲泊釣船。\n青草浪高三月渡，綠楊花撲一溪烟。\n情多莫舉傷春目，愁極兼無買酒錢。\n猶有漁人數家住，不成村落夕陽邊。\n","id":65187,"chapter":"卷八十三","chapternum":83,"title":"洞庭湖","titledesc":"","collection":"","collectiondesc":"","poemindex":99},{"author":"許棠","charstyle":"近體詩","content":"隴山高共鳥行齊，瞰險盤空甚躡梯。\n雲勢崩騰時向背，水聲嗚咽若東西。\n風兼雨氣吹人面，石帶冰稜礙馬蹄。\n此去秦川無别路，斷崖窮谷却難迷。\n","id":65188,"chapter":"卷八十三","chapternum":83,"title":"過分水嶺","titledesc":"","collection":"","collectiondesc":"","poemindex":100},{"author":"曹鄴","charstyle":"古體詩","content":"心如山上虎身若倉中鼠惆悵倚市門無人與之語夜宴李將軍欲望心相許何曽聽我言貪謔邯鄲女獨上黃金臺淒涼淚如雨","id":65189,"chapter":"卷八十三","chapternum":83,"title":"東武吟","titledesc":"","collection":"","collectiondesc":"","poemindex":101},{"author":"曹鄴","charstyle":"古體詩","content":"剪妾身上巾，贈郎傷妾神。\n郎車不暫停，妾貌寧長春。\n青天無停雲，滄海無停津。\n遣妾空牀夢，夜夜隨車輪。\n","id":65190,"chapter":"卷八十三","chapternum":83,"title":"長相思","titledesc":"","collection":"","collectiondesc":"","poemindex":102},{"author":"曹鄴","charstyle":"古體詩","content":"薄命長惻惻，出門見南北。\n劉郎馬蹄疾，何處去不得。\n淚珠不可收，蟲絲不可織。\n知君綠桑下，更有新相識。\n","id":65191,"chapter":"卷八十三","chapternum":83,"title":"薄命妾","titledesc":"","collection":"","collectiondesc":"","poemindex":103},{"author":"曹鄴","charstyle":"古體詩","content":"常言愛嵩山，别妾向東京。\n朝來見人説，却知在石城。\n未必菖蒲花，只向石城生。\n自是使君眼，見物皆有情。\n麋鹿同上山，蓮藕同在泥。\n莫學天上日，朝東暮還西。\n","id":65192,"chapter":"卷八十三","chapternum":83,"title":"代羅敷誚使君","titledesc":"","collection":"","collectiondesc":"","poemindex":104},{"author":"曹鄴","charstyle":"古體詩","content":"太守龍為馬，將軍金作車。\n香飄十里風，風下綠珠歌。\n莫怪坐上客，歎君庭前花。\n明朝此池館，不是石崇家。\n","id":65193,"chapter":"卷八十三","chapternum":83,"title":"和潘安仁金谷集","titledesc":"","collection":"","collectiondesc":"","poemindex":105},{"author":"曹鄴","charstyle":"古體詩","content":"吳宫城闕高，龍鳯遙相倚。\n四面鏗鼓鐘，中央列羅綺。\n春風時一來，蘭麝聞數里。\n三度明月落，青娥醉不起。\n江頭鐵劒鳴，玉座成荒壘。\n適來歌舞處，未知身是鬼。\n","id":65194,"chapter":"卷八十三","chapternum":83,"title":"吳宫宴","titledesc":"","collection":"","collectiondesc":"","poemindex":106},{"author":"曹鄴","charstyle":"古體詩","content":"南宫酒未銷，又晏姑蘇臺。\n美人和淚去，半夜閶門開。\n相對正歌舞，笑中聞鼓鼙。\n星散九重門，血流十二街。\n一去成萬古，臺空人不囘。\n時聞野田中，拾得黃金釵。\n","id":65195,"chapter":"卷八十三","chapternum":83,"title":"姑蘇臺","titledesc":"","collection":"","collectiondesc":"","poemindex":107},{"author":"曹鄴","charstyle":"古體詩","content":"邯鄲舊公子騎馬又鳴珂手揮白玉鞭不避五侯車閒愁春日短沽酒入倡家一笑千萬金醉中贈秦蛾如今高原上樹樹白楊花","id":65196,"chapter":"卷八十三","chapternum":83,"title":"趙城懷古","titledesc":"","collection":"","collectiondesc":"","poemindex":108},{"author":"曹鄴","charstyle":"古體詩","content":"一車致三轂本圖行地速不知駕馭難攀足成顛覆欺暗尚不然欺明當自戮難將一人手掩得天下目不見三尺墳雲陽草空綠","id":65197,"chapter":"卷八十三","chapternum":83,"title":"讀李斯傳","titledesc":"","collection":"","collectiondesc":"","poemindex":109},{"author":"曹鄴","charstyle":"古體詩","content":"背山見樓影應合與山齊座上日已出城中未鳴雞無限燕趙女吹笙上金梯風起洛陽東香過洛陽西公子長夜醉不聞子規啼","id":65198,"chapter":"卷八十三","chapternum":83,"title":"四望樓〈樓在洛陽東今廢秦時有貴公子賈虚每自宴其上〉","titledesc":"","collection":"","collectiondesc":"","poemindex":110},{"author":"曹鄴","charstyle":"古體詩","content":"繁霜作隂起朱火乘夕發清晝冷無光蘭膏坐銷歇惟公執天憲身是臺中傑一逐楚大夫何人為君雪怱怱鬼方路不許辭雙闕過門似他鄉舉趾如遺轍八月黃草生洪濤入雲熱危魂沒太行客弔空骨節千年瘴江水恨聲流不絶","id":65199,"chapter":"卷八十三","chapternum":83,"title":"續幽憤","titledesc":"","collection":"","collectiondesc":"","poemindex":111},{"author":"曹鄴","charstyle":"古體詩","content":"高閣礙飛鳥，人言是君家。\n經年不歸去，愛妾面上花。\n妾面雖有花，妾心非女蘿。\n郎妻自不重，於妾欲如何。\n","id":65200,"chapter":"卷八十三","chapternum":83,"title":"古詞","titledesc":"","collection":"","collectiondesc":"","poemindex":112},{"author":"曹鄴","charstyle":"古體詩","content":"新霽辨草木，晚塘明衣衿。\n乳燕不歸宿，雙雙飛向林。\n微照露花影，輕雲浮麥隂。\n無人可招隠，盡日登山吟。\n","id":65201,"chapter":"卷八十三","chapternum":83,"title":"霽後作〈齊梁體〉","titledesc":"","collection":"","collectiondesc":"","poemindex":113},{"author":"曹鄴","charstyle":"古體詩","content":"悄悄月出樹，東南若微霜。\n愁人不成寐，五月夜亦長。\n佳期杳天末，骨肉不在旁。\n年華且有恨，厥體難久康。\n人言力耕者，歳旱亦有糧。\n吾道固如此，安得苦倀倀。\n","id":65202,"chapter":"卷八十三","chapternum":83,"title":"夜坐有懐","titledesc":"","collection":"","collectiondesc":"","poemindex":114},{"author":"曹鄴","charstyle":"古體詩","content":"亂蓬無根日，送子入青塞。\n蒼茫萬里秋，如見原野大。\n鳥雀寒不下，山川迥相對。\n一馬没黃雲，登高望猶在。\n驚風忽然起，白日黯已晦。\n如何怨路長，出門天之外。\n","id":65203,"chapter":"卷八十三","chapternum":83,"title":"送友人入塞","titledesc":"","collection":"","collectiondesc":"","poemindex":115},{"author":"曹鄴","charstyle":"古體詩","content":"當春人盡歸我獨無歸計送君自多感不是縁下第君看山上草盡有干雲勢結根既不然何必更掩袂澧水鱸魚賤荆門楊柳細勿為陽艶留此處有月桂言畢尊未乾十二門欲閉佇立望不見登高更留涕吟君别我詩悵望水烟際","id":65204,"chapter":"卷八十三","chapternum":83,"title":"送厲圖南下第歸澧州","titledesc":"","collection":"","collectiondesc":"","poemindex":116},{"author":"曹鄴","charstyle":"古體詩","content":"上國花照地遣君向西征旁人亦有恨况復故人情單車欲行去别酒忽然醒如何今夜夢半作道路程邊士不好禮全家住軍城城中鼓角嚴旅客常夜驚中有左記室逢人眼光明西門未歸者下馬如到京還應一開卷為子心不平慇懃説中抱壯志勿自輕","id":65205,"chapter":"卷八十三","chapternum":83,"title":"送進士李殷下第遊汾河","titledesc":"","collection":"","collectiondesc":"","poemindex":117},{"author":"曹鄴","charstyle":"古體詩","content":"岐路不在天十年行不至一旦公道開青雲在平地枕上數聲鼓衡門已如市白日探得珠不待驪龍睡怱怱出九衢童僕顏色異故衣未及換尚有去年淚晴陽照花影落絮浮野翠對酒時忽驚猶疑夢中事自憐孤飛鳥時接鸞鳯翅永懐共濟心莫起胡越意","id":65206,"chapter":"卷八十三","chapternum":83,"title":"杏園席上同年","titledesc":"","collection":"","collectiondesc":"","poemindex":118},{"author":"曹鄴","charstyle":"古體詩","content":"萬里一孤舟春行夏方到骨肉盡單羸沈憂滿懐抱羇孤相對泣性命不相保開户山鼠驚蟲聲亂秋草白菌縁屋生黃蒿擁籬倒對此起長嗟芳年亦須老恩門為宰相出入用天道忽于摧落間收得青松操全家到江陵屋虚風浩浩中腸自相伐日夕如冦盜其下有孤姪其上有孀嫂黃糧賤于土一飯常不飽天斜日光薄地濕蟲叫噪唯恐道忽消形容益枯槁古人於黃雀豈望白環報奉荅恩地恩何慙以誠吿","id":65207,"chapter":"卷八十三","chapternum":83,"title":"翠孤至渚宫寄座主相公","titledesc":"","collection":"","collectiondesc":"","poemindex":119},{"author":"曹鄴","charstyle":"古體詩","content":"池塘靜於寺俗事不到眼下馬如在山令人忽疎散明公有高思到此遂長返乘興挈一壺折荷以為盞入竹藤似蛇侵牆水成蘚幽鳥不識人時來拂冠冕沿流路若窮及行路猶逺洞中已云夕洞口天未晚自憐不羈者寫物性常簡翻愁此興多引得嵇康嬾","id":65208,"chapter":"卷八十三","chapternum":83,"title":"從天平節度使遊平流園","titledesc":"","collection":"","collectiondesc":"","poemindex":120},{"author":"曹鄴","charstyle":"古體詩","content":"越鳥棲不定孤飛入齊鄉日暮天欲雨那兼羽翎傷州民言刺史蠧物甚於蝗受命大執法草草是行裝僕隸皆分散單車驛路長四顧無相識奔馳若投荒重門下長鎖樹影空過牆驅囚遶廊屋𧥄𧥄如牛羊獄吏相對語簿書堆滿牀敲枷打鎖聲終日在目旁既捨三山侣來餘五斗糧忍學空城雀潛身入官倉國中天子令頭上白日光曲木用處多不如直為梁恐孤食恩地畫夜心不遑仲夏天氣熱鬢鬚忽成霜社鼠不可灌城狐不易防偶於擒縱間盡得見否臧截斷姦吏舌劈開寃人腸明朝向西望走馬歸汶陽","id":65209,"chapter":"卷八十三","chapternum":83,"title":"奉命齊州推事畢寄本府尚書","titledesc":"","collection":"","collectiondesc":"","poemindex":121},{"author":"曹鄴","charstyle":"近體詩","content":"逺水猶歸壑，征人合憶鄉。\n泣多盈䄂血，吟苦滿頭霜。\n楚國連天浪，衡門到海荒。\n何當生燕羽，時得近雕梁。\n","id":65210,"chapter":"卷八十三","chapternum":83,"title":"長城下","titledesc":"","collection":"","collectiondesc":"","poemindex":122},{"author":"曹鄴","charstyle":"近體詩","content":"劒外九華英，緘題下玉京。\n開時微月上，碾處亂泉聲。\n半夜招僧至，孤吟對月烹。\n碧沈霞脚碎，香泛乳花輕。\n六腑睡神去，數朝詩思清。\n用餘不敢費，留伴肘書行。\n","id":65211,"chapter":"卷八十三","chapternum":83,"title":"故人寄茶","titledesc":"","collection":"","collectiondesc":"","poemindex":123},{"author":"曹鄴","charstyle":"近體詩","content":"荻花蘆葉滿溪流，一簇笙歌在水樓。\n金管曲長人盡醉，玉簪恩重獨生愁。\n女蘿力弱難逢地，桐樹心孤易感秋。\n莫怪當歡却惆悵，全家欲上五湖舟。\n","id":65212,"chapter":"卷八十三","chapternum":83,"title":"碧潯宴上有懐知已","titledesc":"","collection":"","collectiondesc":"","poemindex":124},{"author":"曹鄴","charstyle":"近體詩","content":"數片紅霞映夕陽，攬君衣袂更移觴。\n行人莫歎碧雲晚，上國每年春草芳。\n雪過藍闗寒氣薄，雁囘湘浦怨聲長。\n應無惆悵滄波逺，十二重樓非我鄉。\n","id":65213,"chapter":"卷八十三","chapternum":83,"title":"送進士下第歸南海","titledesc":"","collection":"","collectiondesc":"","poemindex":125},{"author":"曹鄴","charstyle":"近體詩","content":"君山南面浪連天，一客愁心兩處懸。\n身逐片帆歸楚澤，魂随流水向秦川。\n月囘浦北千尋雪，樹出湖東幾㸃烟。\n更欲登樓向西望，北風催上洞庭船。\n","id":65214,"chapter":"卷八十三","chapternum":83,"title":"旅次岳陽寄京中親故","titledesc":"","collection":"","collectiondesc":"","poemindex":126},{"author":"曹鄴","charstyle":"近體詩","content":"西風吹急景，美人照金井。\n不見面上花，却恨井中影。\n","id":65215,"chapter":"卷八十三","chapternum":83,"title":"金井怨","titledesc":"","collection":"","collectiondesc":"","poemindex":127},{"author":"曹鄴","charstyle":"近體詩","content":"但見出門蹤，不見入門跡。\n却笑山頭女，無端化為石。\n","id":65216,"chapter":"卷八十三","chapternum":83,"title":"思不見","titledesc":"","collection":"","collectiondesc":"","poemindex":128},{"author":"曹鄴","charstyle":"近體詩","content":"郎有蘼蕪心，妾有芙蓉質。\n不辭嫁與郎，築城無休日。\n","id":65217,"chapter":"卷八十三","chapternum":83,"title":"築城","titledesc":"","collection":"","collectiondesc":"","poemindex":129},{"author":"曹鄴","charstyle":"近體詩","content":"嗚嗚啄人鴉，軋軋上城車。\n力盡土不盡，得歸亦無家。\n","id":65218,"chapter":"卷八十三","chapternum":83,"title":"築城","titledesc":"","collection":"","collectiondesc":"","poemindex":130},{"author":"曹鄴","charstyle":"近體詩","content":"築人非築城，圍秦豈圍我。\n不知城上土，化作宫中火。\n","id":65219,"chapter":"卷八十三","chapternum":83,"title":"築城","titledesc":"","collection":"","collectiondesc":"","poemindex":131},{"author":"曹鄴","charstyle":"近體詩","content":"蓮子房房嫩，菖蒲葉葉齊。\n共結池中根，不厭池中泥。\n","id":65220,"chapter":"卷八十三","chapternum":83,"title":"樂府體","titledesc":"","collection":"","collectiondesc":"","poemindex":132},{"author":"曹鄴","charstyle":"近體詩","content":"美人如新花，許嫁還獨守。\n豈無青銅鏡，終日自疑醜。\n","id":65221,"chapter":"卷八十三","chapternum":83,"title":"四怨三愁五情詩","titledesc":"","collection":"","collectiondesc":"","poemindex":133},{"author":"曹鄴","charstyle":"近體詩","content":"庭花已結子，巖花纔㺯色。\n誰令生處逺，用盡春風力。\n","id":65222,"chapter":"卷八十三","chapternum":83,"title":"四怨三愁五情詩","titledesc":"","collection":"","collectiondesc":"","poemindex":134},{"author":"曹鄴","charstyle":"近體詩","content":"短鬟一如螓，長睂一如蛾。\n相共棹蓮舟，得花不如他。\n","id":65223,"chapter":"卷八十三","chapternum":83,"title":"四怨三愁五情詩","titledesc":"","collection":"","collectiondesc":"","poemindex":135},{"author":"曹鄴","charstyle":"近體詩","content":"手推嘔啞車，朝朝暮暮耕。\n未曽分得穀，空得老農名。\n","id":65224,"chapter":"卷八十三","chapternum":83,"title":"四怨三愁五情詩","titledesc":"","collection":"","collectiondesc":"","poemindex":136},{"author":"曹鄴","charstyle":"近體詩","content":"逺夢如水急，白髮如草新。\n歸期待春至，春至還送人。\n","id":65225,"chapter":"卷八十三","chapternum":83,"title":"四怨三愁五情詩","titledesc":"","collection":"","collectiondesc":"","poemindex":137},{"author":"曹鄴","charstyle":"近體詩","content":"澗草短短青，山月朗朗明。\n此夜目不掩，屋頭鳥啼聲。\n","id":65226,"chapter":"卷八十三","chapternum":83,"title":"四怨三愁五情詩","titledesc":"","collection":"","collectiondesc":"","poemindex":138},{"author":"曹鄴","charstyle":"近體詩","content":"别家鬢未生，到城鬢似髮。\n朝朝臨川望，灞水不入越。\n","id":65227,"chapter":"卷八十三","chapternum":83,"title":"四怨三愁五情詩","titledesc":"","collection":"","collectiondesc":"","poemindex":139},{"author":"曹鄴","charstyle":"近體詩","content":"東西是長江，南北是官道。\n牛羊不戀山，只戀山中草。\n","id":65228,"chapter":"卷八十三","chapternum":83,"title":"四怨三愁五情詩","titledesc":"","collection":"","collectiondesc":"","poemindex":140},{"author":"曹鄴","charstyle":"近體詩","content":"阿嬌生漢宫，西施住南國。\n專房莫相妬，各自有顔色。\n","id":65229,"chapter":"卷八十三","chapternum":83,"title":"四怨三愁五情詩","titledesc":"","collection":"","collectiondesc":"","poemindex":141},{"author":"曹鄴","charstyle":"近體詩","content":"蛺蝶空中飛，夭桃庭中春。\n見他夫婦好，有女初嫁人。\n","id":65230,"chapter":"卷八十三","chapternum":83,"title":"四怨三愁五情詩","titledesc":"","collection":"","collectiondesc":"","poemindex":142},{"author":"曹鄴","charstyle":"近體詩","content":"檳榔自無柯，椰葉自無隂。\n常羨庭前竹，生筍高於林。\n","id":65231,"chapter":"卷八十三","chapternum":83,"title":"四怨三愁五情詩","titledesc":"","collection":"","collectiondesc":"","poemindex":143},{"author":"曹鄴","charstyle":"近體詩","content":"野雀滿城饑，交交復飛飛。\n勿恡官倉粟，官倉無空時。\n","id":65232,"chapter":"卷八十三","chapternum":83,"title":"四怨三愁五情詩","titledesc":"","collection":"","collectiondesc":"","poemindex":144},{"author":"曹鄴","charstyle":"近體詩","content":"衡門亦無路，何况入西秦。\n救病不得穴，徒為採艾人。\n","id":65233,"chapter":"卷八十三","chapternum":83,"title":"入闗","titledesc":"","collection":"","collectiondesc":"","poemindex":145},{"author":"曹鄴","charstyle":"近體詩","content":"寒女面如花，寂寂花對影。\n况我不嫁容，甘為瓶墮井。\n","id":65234,"chapter":"卷八十三","chapternum":83,"title":"自退","titledesc":"","collection":"","collectiondesc":"","poemindex":146},{"author":"曹鄴","charstyle":"近體詩","content":"江邊野花不須採，梁頭野燕不用親。\n西施本是越溪女，承恩不薦越溪人。\n","id":65235,"chapter":"卷八十三","chapternum":83,"title":"徒相逢","titledesc":"","collection":"","collectiondesc":"","poemindex":147},{"author":"曹鄴","charstyle":"近體詩","content":"邵平𤓰地接吾，廬穀雨乾時手自。\n鋤昨日春風欺不，在就床吹落讀殘。\n","id":65236,"chapter":"卷八十三","chapternum":83,"title":"老圃堂〈一作薛能〉","titledesc":"","collection":"","collectiondesc":"","poemindex":148},{"author":"曹鄴","charstyle":"近體詩","content":"掃葉煎茶摘葉書，心閒無夢夜窗虚。\n只應光武恩波晚，豈是嚴君戀釣魚。\n","id":65237,"chapter":"卷八十三","chapternum":83,"title":"題山居","titledesc":"","collection":"","collectiondesc":"","poemindex":149},{"author":"曹鄴","charstyle":"近體詩","content":"數㸃香烟出廟門，女娥飛去影中存。\n年年嶺上春無主，露泣花愁斷客魂。\n","id":65238,"chapter":"卷八十三","chapternum":83,"title":"題女郎廟","titledesc":"","collection":"","collectiondesc":"","poemindex":150},{"author":"曹鄴","charstyle":"近體詩","content":"一川草色青裊裊，遶屋水聲如在家。\n悵望美人不攜手，牆東又發數枝花。\n","id":65239,"chapter":"卷八十三","chapternum":83,"title":"寄劉駕","titledesc":"","collection":"","collectiondesc":"","poemindex":151},{"author":"曹鄴","charstyle":"近體詩","content":"曽於青海獨聞蟬，又向空庭夜聽泉。\n不似齋堂人靜處，秋聲長在七條絃。\n","id":65240,"chapter":"卷八十三","chapternum":83,"title":"聽劉尊師彈琴","titledesc":"","collection":"","collectiondesc":"","poemindex":152}]