[
  {
    "id": 121885,
    "uid": "line-10-1",
    "chapter": "卷十",
    "chapternum": 10,
    "charstyle": "",
    "linenum": 1,
    "type": "章节说明",
    "linetype": "bookdesc",
    "content": "欽定四庫全書",
    "author": ""
  },
  {
    "id": 121886,
    "uid": "line-10-2",
    "chapter": "卷十",
    "chapternum": 10,
    "charstyle": "",
    "linenum": 2,
    "type": "章节说明",
    "linetype": "bookdesc",
    "content": "御定全唐詩錄卷十",
    "author": ""
  },
  {
    "id": 121887,
    "uid": "line-10-3",
    "chapter": "卷十",
    "chapternum": 10,
    "charstyle": "",
    "linenum": 3,
    "type": "作者",
    "linetype": "author",
    "content": "張敬忠",
    "author": "張敬忠"
  },
  {
    "id": 121888,
    "uid": "line-10-4",
    "chapter": "卷十",
    "chapternum": 10,
    "charstyle": "",
    "linenum": 4,
    "type": "作者说明",
    "linetype": "authordesc",
    "content": "張仁愿在朔方奏用御史張敬忠等分總軍事累遷吏部郎中開元中拜平盧節度使",
    "author": "張敬忠"
  },
  {
    "id": 121889,
    "uid": "line-10-5",
    "chapter": "卷十",
    "chapternum": 10,
    "charstyle": "近體詩",
    "linenum": 5,
    "type": "古近体",
    "linetype": "charstyle",
    "content": "近體詩",
    "author": "張敬忠"
  },
  {
    "id": 121890,
    "uid": "line-10-6",
    "chapter": "卷十",
    "chapternum": 10,
    "charstyle": "近體詩",
    "linenum": 6,
    "type": "标题",
    "linetype": "title",
    "content": "邊詞",
    "author": "張敬忠"
  },
  {
    "id": 121891,
    "uid": "line-10-7",
    "chapter": "卷十",
    "chapternum": 10,
    "charstyle": "近體詩",
    "linenum": 7,
    "type": "内容",
    "linetype": "content",
    "content": "五原春色舊來遲二月垂楊未挂絲即今河畔氷開日正是長安花落時",
    "author": "張敬忠"
  },
  {
    "id": 121892,
    "uid": "line-10-8",
    "chapter": "卷十",
    "chapternum": 10,
    "charstyle": "",
    "linenum": 8,
    "type": "作者",
    "linetype": "author",
    "content": "姚崇",
    "author": "姚崇"
  },
  {
    "id": 121893,
    "uid": "line-10-9",
    "chapter": "卷十",
    "chapternum": 10,
    "charstyle": "",
    "linenum": 9,
    "type": "作者说明",
    "linetype": "authordesc",
    "content": "崇本名元崇字元之陜州硤石人應下筆成章舉累遷夏官中郎武后奇其才超遷夏官侍郎知政事俄遷鳳閣侍郎春官尚書睿宗時為中書令先天中代郭元振為兵部尚書同中書門下三品復遷紫微令開元中封梁國公諡文獻",
    "author": "姚崇"
  },
  {
    "id": 121894,
    "uid": "line-10-10",
    "chapter": "卷十",
    "chapternum": 10,
    "charstyle": "近體詩",
    "linenum": 10,
    "type": "古近体",
    "linetype": "charstyle",
    "content": "近體詩",
    "author": "姚崇"
  },
  {
    "id": 121895,
    "uid": "line-10-11",
    "chapter": "卷十",
    "chapternum": 10,
    "charstyle": "近體詩",
    "linenum": 11,
    "type": "标题",
    "linetype": "title",
    "content": "夜渡江",
    "author": "姚崇"
  },
  {
    "id": 121896,
    "uid": "line-10-12",
    "chapter": "卷十",
    "chapternum": 10,
    "charstyle": "近體詩",
    "linenum": 12,
    "type": "内容",
    "linetype": "content",
    "content": "夜渚帶浮烟蒼茫晦逺天舟輕不覺動䌫急始知牽聽草遥尋岸聞香暗識蓮唯看孤帆影常恐客心懸",
    "author": "姚崇"
  },
  {
    "id": 121897,
    "uid": "line-10-13",
    "chapter": "卷十",
    "chapternum": 10,
    "charstyle": "",
    "linenum": 13,
    "type": "作者",
    "linetype": "author",
    "content": "李邕",
    "author": "李邕"
  },
  {
    "id": 121898,
    "uid": "line-10-14",
    "chapter": "卷十",
    "chapternum": 10,
    "charstyle": "",
    "linenum": 14,
    "type": "作者说明",
    "linetype": "authordesc",
    "content": "邕字太和江都人善子也長安初拜左拾遺開元中為左臺侍御史累遭貶謫以討賊功歴括淄滑三州刺史素有聲稱上計京師後進不識阡陌聚觀以為古人天寶中為北海太守李林甫忌之以柳勣事遣御史就郡杖殺之初邕擅才名尤長碑頌雖貶職在外中朝衣冠及天下寺觀多齎金帛往求其文凡數百篇受餽遺至鉅萬焉",
    "author": "李邕"
  },
  {
    "id": 121899,
    "uid": "line-10-15",
    "chapter": "卷十",
    "chapternum": 10,
    "charstyle": "",
    "linenum": 15,
    "type": "作者说明",
    "linetype": "authordesc",
    "content": "盧藏用嘗謂邕如干將鏌鎁難與爭鋒但虞傷缺耳卒如其言",
    "author": "李邕"
  },
  {
    "id": 121900,
    "uid": "line-10-16",
    "chapter": "卷十",
    "chapternum": 10,
    "charstyle": "近體詩",
    "linenum": 16,
    "type": "古近体",
    "linetype": "charstyle",
    "content": "近體詩",
    "author": "李邕"
  },
  {
    "id": 121901,
    "uid": "line-10-17",
    "chapter": "卷十",
    "chapternum": 10,
    "charstyle": "近體詩",
    "linenum": 17,
    "type": "标题",
    "linetype": "title",
    "content": "奉和初春幸太平公主南莊應制",
    "author": "李邕"
  },
  {
    "id": 121902,
    "uid": "line-10-18",
    "chapter": "卷十",
    "chapternum": 10,
    "charstyle": "近體詩",
    "linenum": 18,
    "type": "内容",
    "linetype": "content",
    "content": "傳聞銀漢石支機復見金輿出紫微織女橋邊烏鵲起仙人樓上鳳凰飛流風入座飄歌扇瀑水侵堦濺舞衣今日還同犯牛斗乘槎共逐海潮歸",
    "author": "李邕"
  },
  {
    "id": 121903,
    "uid": "line-10-19",
    "chapter": "卷十",
    "chapternum": 10,
    "charstyle": "",
    "linenum": 19,
    "type": "作者",
    "linetype": "author",
    "content": "李景伯",
    "author": "李景伯"
  },
  {
    "id": 121904,
    "uid": "line-10-20",
    "chapter": "卷十",
    "chapternum": 10,
    "charstyle": "",
    "linenum": 20,
    "type": "作者说明",
    "linetype": "authordesc",
    "content": "景伯邢州人懐逺子也景龍中為給事中遷諫議大夫景雲中累遷散騎常侍",
    "author": "李景伯"
  },
  {
    "id": 121905,
    "uid": "line-10-21",
    "chapter": "卷十",
    "chapternum": 10,
    "charstyle": "近體詩",
    "linenum": 21,
    "type": "古近体",
    "linetype": "charstyle",
    "content": "近體詩",
    "author": "李景伯"
  },
  {
    "id": 121906,
    "uid": "line-10-22",
    "chapter": "卷十",
    "chapternum": 10,
    "charstyle": "近體詩",
    "linenum": 22,
    "type": "标题",
    "linetype": "title",
    "content": "回波辭",
    "author": "李景伯"
  },
  {
    "id": 121907,
    "uid": "line-10-23",
    "chapter": "卷十",
    "chapternum": 10,
    "charstyle": "近體詩",
    "linenum": 23,
    "type": "内容",
    "linetype": "content",
    "content": "回波爾時酒巵微臣職在箴䂓侍讌既過三爵喧譁竊恐非儀〈中宗嘗宴侍臣及朝集使酒酣各令為回波辭衆皆為諂佞語及自要榮位次至景伯云云蕭至忠稱之曰此直諫臣也〉",
    "author": "李景伯"
  },
  {
    "id": 121908,
    "uid": "line-10-24",
    "chapter": "卷十",
    "chapternum": 10,
    "charstyle": "",
    "linenum": 24,
    "type": "作者",
    "linetype": "author",
    "content": "賈曽",
    "author": "賈曽"
  },
  {
    "id": 121909,
    "uid": "line-10-25",
    "chapter": "卷十",
    "chapternum": 10,
    "charstyle": "",
    "linenum": 25,
    "type": "作者说明",
    "linetype": "authordesc",
    "content": "曽洛陽人少知名景雲中為吏部員外郎開元初拜中書舍人與蘇晉同掌制誥皆以詞學見知時稱蘇賈遷禮部侍郎",
    "author": "賈曽"
  },
  {
    "id": 121910,
    "uid": "line-10-26",
    "chapter": "卷十",
    "chapternum": 10,
    "charstyle": "近體詩",
    "linenum": 26,
    "type": "古近体",
    "linetype": "charstyle",
    "content": "近體詩",
    "author": "賈曽"
  },
  {
    "id": 121911,
    "uid": "line-10-27",
    "chapter": "卷十",
    "chapternum": 10,
    "charstyle": "近體詩",
    "linenum": 27,
    "type": "标题",
    "linetype": "title",
    "content": "奉和春日出苑矚目應令",
    "author": "賈曽"
  },
  {
    "id": 121912,
    "uid": "line-10-28",
    "chapter": "卷十",
    "chapternum": 10,
    "charstyle": "近體詩",
    "linenum": 28,
    "type": "标题说明",
    "linetype": "titledesc",
    "content": "時為太子舍人使在東都作",
    "author": "賈曽"
  },
  {
    "id": 121913,
    "uid": "line-10-29",
    "chapter": "卷十",
    "chapternum": 10,
    "charstyle": "近體詩",
    "linenum": 29,
    "type": "内容",
    "linetype": "content",
    "content": "銅龍曉闢問安迴金輅春遊博望開渭水晴光揺草樹終南佳氣入樓臺招賢已從商山老托乘還徵鄴下才臣在東周獨留滯忻逢睿𦸼日邊來",
    "author": "賈曽"
  },
  {
    "id": 121914,
    "uid": "line-10-30",
    "chapter": "卷十",
    "chapternum": 10,
    "charstyle": "",
    "linenum": 30,
    "type": "作者",
    "linetype": "author",
    "content": "袁恕已",
    "author": "袁恕已"
  },
  {
    "id": 121915,
    "uid": "line-10-31",
    "chapter": "卷十",
    "chapternum": 10,
    "charstyle": "",
    "linenum": 31,
    "type": "作者说明",
    "linetype": "authordesc",
    "content": "恕已滄州東光人長安中歴遷司刑少卿預誅張易之兄弟拜中書令封南陽郡王後貶環州",
    "author": "袁恕已"
  },
  {
    "id": 121916,
    "uid": "line-10-32",
    "chapter": "卷十",
    "chapternum": 10,
    "charstyle": "近體詩",
    "linenum": 32,
    "type": "古近体",
    "linetype": "charstyle",
    "content": "近體詩",
    "author": "袁恕已"
  },
  {
    "id": 121917,
    "uid": "line-10-33",
    "chapter": "卷十",
    "chapternum": 10,
    "charstyle": "近體詩",
    "linenum": 33,
    "type": "标题",
    "linetype": "title",
    "content": "詠屏風",
    "author": "袁恕已"
  },
  {
    "id": 121918,
    "uid": "line-10-34",
    "chapter": "卷十",
    "chapternum": 10,
    "charstyle": "近體詩",
    "linenum": 34,
    "type": "内容",
    "linetype": "content",
    "content": "綺閣雲霞滿芳林草樹新鳥驚疑欲曙花笑不闗春山對彈琴客谿流垂釣人請看車馬客行處有風塵",
    "author": "袁恕已"
  },
  {
    "id": 121919,
    "uid": "line-10-35",
    "chapter": "卷十",
    "chapternum": 10,
    "charstyle": "",
    "linenum": 35,
    "type": "作者",
    "linetype": "author",
    "content": "張旭",
    "author": "張旭"
  },
  {
    "id": 121920,
    "uid": "line-10-36",
    "chapter": "卷十",
    "chapternum": 10,
    "charstyle": "",
    "linenum": 36,
    "type": "作者说明",
    "linetype": "authordesc",
    "content": "旭蘇州人善書嗜酒毎大醉呼叫狂走乃下筆或以頭濡墨而書既醒自視以為神世呼張顛初仕常熟尉有老人陳牒求判宿昔又來旭責之老人曰觀公筆竒妙欲以藏家爾旭自言始見公主擔夫爭道又聞鼔吹而得筆法意觀倡公孫舞劍器得其神",
    "author": "張旭"
  },
  {
    "id": 121921,
    "uid": "line-10-37",
    "chapter": "卷十",
    "chapternum": 10,
    "charstyle": "近體詩",
    "linenum": 37,
    "type": "古近体",
    "linetype": "charstyle",
    "content": "近體詩",
    "author": "張旭"
  },
  {
    "id": 121922,
    "uid": "line-10-38",
    "chapter": "卷十",
    "chapternum": 10,
    "charstyle": "近體詩",
    "linenum": 38,
    "type": "标题",
    "linetype": "title",
    "content": "桃花谿",
    "author": "張旭"
  },
  {
    "id": 121923,
    "uid": "line-10-39",
    "chapter": "卷十",
    "chapternum": 10,
    "charstyle": "近體詩",
    "linenum": 39,
    "type": "内容",
    "linetype": "content",
    "content": "隠隠飛橋隔野煙石磯西畔問漁船桃花盡日隨流水洞在清谿何處邊",
    "author": "張旭"
  },
  {
    "id": 121924,
    "uid": "line-10-40",
    "chapter": "卷十",
    "chapternum": 10,
    "charstyle": "近體詩",
    "linenum": 40,
    "type": "标题",
    "linetype": "title",
    "content": "一日書",
    "author": "張旭"
  },
  {
    "id": 121925,
    "uid": "line-10-41",
    "chapter": "卷十",
    "chapternum": 10,
    "charstyle": "近體詩",
    "linenum": 41,
    "type": "内容",
    "linetype": "content",
    "content": "春草青青萬里餘邊城落日見離居情知海上三年别不寄雲間一紙書",
    "author": "張旭"
  },
  {
    "id": 121926,
    "uid": "line-10-42",
    "chapter": "卷十",
    "chapternum": 10,
    "charstyle": "近體詩",
    "linenum": 42,
    "type": "标题",
    "linetype": "title",
    "content": "山行留客",
    "author": "張旭"
  },
  {
    "id": 121927,
    "uid": "line-10-43",
    "chapter": "卷十",
    "chapternum": 10,
    "charstyle": "近體詩",
    "linenum": 43,
    "type": "内容",
    "linetype": "content",
    "content": "山光物態弄春暉莫為輕陰便擬歸縱使晴明無雨色入雲湥處亦沾衣",
    "author": "張旭"
  },
  {
    "id": 121928,
    "uid": "line-10-44",
    "chapter": "卷十",
    "chapternum": 10,
    "charstyle": "",
    "linenum": 44,
    "type": "作者",
    "linetype": "author",
    "content": "賀知章",
    "author": "賀知章"
  },
  {
    "id": 121929,
    "uid": "line-10-45",
    "chapter": "卷十",
    "chapternum": 10,
    "charstyle": "",
    "linenum": 45,
    "type": "作者说明",
    "linetype": "authordesc",
    "content": "知章字季真越州永興人證聖初擢進士累遷太常博士開元初遷禮部侍郎兼集賢院學士後授秘書監晩節誕放自號四明狂客及秘書外監天寶初病夢遊帝居數日寤乃請為道士以宅為千秋觀求周宫湖數頃為放生池有詔賜鏡湖剡川一曲擢其子僧子為會稽郡司馬賜緋魚使侍養詔令供帳東門百寮祖餞御製送詩并序云天寶三年太子賔客賀知章鑒止足之分抗歸老之疏解組辭榮志期入道朕以其年在遲暮用循挂冠之事俾遂赤松之遊正月五日將歸會稽遂餞東路乃命六卿庶尹大夫供帳青門寵行邁也豈惟崇徳尚齒抑亦勵俗勸人無令二疏獨光漢冊乃賦詩贈行",
    "author": "賀知章"
  },
  {
    "id": 121930,
    "uid": "line-10-46",
    "chapter": "卷十",
    "chapternum": 10,
    "charstyle": "近體詩",
    "linenum": 46,
    "type": "古近体",
    "linetype": "charstyle",
    "content": "近體詩",
    "author": "賀知章"
  },
  {
    "id": 121931,
    "uid": "line-10-47",
    "chapter": "卷十",
    "chapternum": 10,
    "charstyle": "近體詩",
    "linenum": 47,
    "type": "标题",
    "linetype": "title",
    "content": "送人之軍中",
    "author": "賀知章"
  },
  {
    "id": 121932,
    "uid": "line-10-48",
    "chapter": "卷十",
    "chapternum": 10,
    "charstyle": "近體詩",
    "linenum": 48,
    "type": "内容",
    "linetype": "content",
    "content": "常經絶脈塞復見斷腸流送子成今别令人起昔愁隴雲晴半雨邊草夏先秋萬里長城寄無貽漢國憂",
    "author": "賀知章"
  },
  {
    "id": 121933,
    "uid": "line-10-49",
    "chapter": "卷十",
    "chapternum": 10,
    "charstyle": "近體詩",
    "linenum": 49,
    "type": "标题",
    "linetype": "title",
    "content": "題袁氏别業",
    "author": "賀知章"
  },
  {
    "id": 121934,
    "uid": "line-10-50",
    "chapter": "卷十",
    "chapternum": 10,
    "charstyle": "近體詩",
    "linenum": 50,
    "type": "内容",
    "linetype": "content",
    "content": "主人不相識偶坐為林泉莫漫愁沽酒囊中自有錢",
    "author": "賀知章"
  },
  {
    "id": 121935,
    "uid": "line-10-51",
    "chapter": "卷十",
    "chapternum": 10,
    "charstyle": "近體詩",
    "linenum": 51,
    "type": "标题",
    "linetype": "title",
    "content": "詠柳",
    "author": "賀知章"
  },
  {
    "id": 121936,
    "uid": "line-10-52",
    "chapter": "卷十",
    "chapternum": 10,
    "charstyle": "近體詩",
    "linenum": 52,
    "type": "内容",
    "linetype": "content",
    "content": "碧玉妝成一樹髙萬條垂下緑絲縧不知細葉誰裁出二月春風似剪刀",
    "author": "賀知章"
  },
  {
    "id": 121937,
    "uid": "line-10-53",
    "chapter": "卷十",
    "chapternum": 10,
    "charstyle": "近體詩",
    "linenum": 53,
    "type": "标题",
    "linetype": "title",
    "content": "回鄉偶書",
    "author": "賀知章"
  },
  {
    "id": 121938,
    "uid": "line-10-54",
    "chapter": "卷十",
    "chapternum": 10,
    "charstyle": "近體詩",
    "linenum": 54,
    "type": "内容组合",
    "linetype": "contentgroup",
    "content": "",
    "author": "賀知章"
  },
  {
    "id": 121939,
    "uid": "line-10-55",
    "chapter": "卷十",
    "chapternum": 10,
    "charstyle": "近體詩",
    "linenum": 55,
    "type": "内容",
    "linetype": "content",
    "content": "少小離鄉老大回鄉音無改鬢毛衰兒童相見不相識笑問客從何處來",
    "author": "賀知章"
  },
  {
    "id": 121940,
    "uid": "line-10-56",
    "chapter": "卷十",
    "chapternum": 10,
    "charstyle": "近體詩",
    "linenum": 56,
    "type": "内容",
    "linetype": "content",
    "content": "離别家鄉嵗月多近來人事半銷磨唯有門前鏡湖水春風不改舊時波",
    "author": "賀知章"
  },
  {
    "id": 121941,
    "uid": "line-10-57",
    "chapter": "卷十",
    "chapternum": 10,
    "charstyle": "近體詩",
    "linenum": 57,
    "type": "内容组合",
    "linetype": "contentgroup",
    "content": "",
    "author": "賀知章"
  },
  {
    "id": 121942,
    "uid": "line-10-58",
    "chapter": "卷十",
    "chapternum": 10,
    "charstyle": "",
    "linenum": 58,
    "type": "作者",
    "linetype": "author",
    "content": "張諤",
    "author": "張諤"
  },
  {
    "id": 121943,
    "uid": "line-10-59",
    "chapter": "卷十",
    "chapternum": 10,
    "charstyle": "",
    "linenum": 59,
    "type": "作者说明",
    "linetype": "authordesc",
    "content": "諤登景龍進士第岐王範好儒士與閻朝隠劉廷琦鄭繇等飲酒賦詩駙馬都尉裴虚已善䜟緯坐私與範遊徙嶺南廷琦貶雅州司户諤山茌丞然明皇於範無間也",
    "author": "張諤"
  },
  {
    "id": 121944,
    "uid": "line-10-60",
    "chapter": "卷十",
    "chapternum": 10,
    "charstyle": "古體詩",
    "linenum": 60,
    "type": "古近体",
    "linetype": "charstyle",
    "content": "古體詩",
    "author": "張諤"
  },
  {
    "id": 121945,
    "uid": "line-10-61",
    "chapter": "卷十",
    "chapternum": 10,
    "charstyle": "古體詩",
    "linenum": 61,
    "type": "标题",
    "linetype": "title",
    "content": "百子池",
    "author": "張諤"
  },
  {
    "id": 121946,
    "uid": "line-10-62",
    "chapter": "卷十",
    "chapternum": 10,
    "charstyle": "古體詩",
    "linenum": 62,
    "type": "内容",
    "linetype": "content",
    "content": "舊聞百子漢家池漢家渌水今逶迤宫女厭鏡笑窺池身前影後不相見無數容華空自知",
    "author": "張諤"
  },
  {
    "id": 121947,
    "uid": "line-10-63",
    "chapter": "卷十",
    "chapternum": 10,
    "charstyle": "近體詩",
    "linenum": 63,
    "type": "古近体",
    "linetype": "charstyle",
    "content": "近體詩",
    "author": "張諤"
  },
  {
    "id": 121948,
    "uid": "line-10-64",
    "chapter": "卷十",
    "chapternum": 10,
    "charstyle": "近體詩",
    "linenum": 64,
    "type": "标题",
    "linetype": "title",
    "content": "東封山下宴羣臣",
    "author": "張諤"
  },
  {
    "id": 121949,
    "uid": "line-10-65",
    "chapter": "卷十",
    "chapternum": 10,
    "charstyle": "近體詩",
    "linenum": 65,
    "type": "内容",
    "linetype": "content",
    "content": "萬里扈封巒羣公遇此歡幔城連夜靜霜仗滿空寒輦路宵煙合旌門曉月殘明朝陪聖主山下禮圓壇",
    "author": "張諤"
  },
  {
    "id": 121950,
    "uid": "line-10-66",
    "chapter": "卷十",
    "chapternum": 10,
    "charstyle": "近體詩",
    "linenum": 66,
    "type": "标题",
    "linetype": "title",
    "content": "岐王山亭",
    "author": "張諤"
  },
  {
    "id": 121951,
    "uid": "line-10-67",
    "chapter": "卷十",
    "chapternum": 10,
    "charstyle": "近體詩",
    "linenum": 67,
    "type": "内容",
    "linetype": "content",
    "content": "王家傍緑池春色正相宜豈有樓臺好兼看草樹奇石榴天上葉椰子日南枝出入千門裏年年樂未移",
    "author": "張諤"
  },
  {
    "id": 121952,
    "uid": "line-10-68",
    "chapter": "卷十",
    "chapternum": 10,
    "charstyle": "近體詩",
    "linenum": 68,
    "type": "标题",
    "linetype": "title",
    "content": "三日岐王宅",
    "author": "張諤"
  },
  {
    "id": 121953,
    "uid": "line-10-69",
    "chapter": "卷十",
    "chapternum": 10,
    "charstyle": "近體詩",
    "linenum": 69,
    "type": "内容",
    "linetype": "content",
    "content": "玉女貴妃生嫛婗始發聲金盆浴未了綳子繡初成翡翠雕芳褥真珠帖小纓何時學健步鬭取落花輕",
    "author": "張諤"
  },
  {
    "id": 121954,
    "uid": "line-10-70",
    "chapter": "卷十",
    "chapternum": 10,
    "charstyle": "近體詩",
    "linenum": 70,
    "type": "标题",
    "linetype": "title",
    "content": "滿月",
    "author": "張諤"
  },
  {
    "id": 121955,
    "uid": "line-10-71",
    "chapter": "卷十",
    "chapternum": 10,
    "charstyle": "近體詩",
    "linenum": 71,
    "type": "内容",
    "linetype": "content",
    "content": "社金流茂祉庭玉表奇才竹似因談植蘭疑入夢栽烏將入子去鳳逐九雛來今夜明珠色當隨滿月開",
    "author": "張諤"
  },
  {
    "id": 121956,
    "uid": "line-10-72",
    "chapter": "卷十",
    "chapternum": 10,
    "charstyle": "近體詩",
    "linenum": 72,
    "type": "标题",
    "linetype": "title",
    "content": "岐王席上詠美人",
    "author": "張諤"
  },
  {
    "id": 121957,
    "uid": "line-10-73",
    "chapter": "卷十",
    "chapternum": 10,
    "charstyle": "近體詩",
    "linenum": 73,
    "type": "内容",
    "linetype": "content",
    "content": "半額畫雙蛾盈盈燭下歌玉杯寒意少金屋夜情多香豔王分帖裙嬌敇賜羅平陽莫相妒喚出不如佗",
    "author": "張諤"
  },
  {
    "id": 121958,
    "uid": "line-10-74",
    "chapter": "卷十",
    "chapternum": 10,
    "charstyle": "近體詩",
    "linenum": 74,
    "type": "标题",
    "linetype": "title",
    "content": "九日",
    "author": "張諤"
  },
  {
    "id": 121959,
    "uid": "line-10-75",
    "chapter": "卷十",
    "chapternum": 10,
    "charstyle": "近體詩",
    "linenum": 75,
    "type": "内容",
    "linetype": "content",
    "content": "秋天林下不知春一種佳遊事也均絳葉從朝飛着夜黄花開日未成旬將横陌樹頻驚馬半醉歸途數問人城逺登髙併九日茱萸凡作幾年新",
    "author": "張諤"
  },
  {
    "id": 121960,
    "uid": "line-10-76",
    "chapter": "卷十",
    "chapternum": 10,
    "charstyle": "近體詩",
    "linenum": 76,
    "type": "标题",
    "linetype": "title",
    "content": "延平門髙齋亭子應岐王教",
    "author": "張諤"
  },
  {
    "id": 121961,
    "uid": "line-10-77",
    "chapter": "卷十",
    "chapternum": 10,
    "charstyle": "近體詩",
    "linenum": 77,
    "type": "内容",
    "linetype": "content",
    "content": "花源藥嶼鳳城西翠幙紗窓鶯亂啼昨夜葡萄初上架今朝楊柳半垂堤片片仙雲來渡水雙雙燕子共銜泥請語東風催後騎併將歌舞向前谿",
    "author": "張諤"
  },
  {
    "id": 121962,
    "uid": "line-10-78",
    "chapter": "卷十",
    "chapternum": 10,
    "charstyle": "近體詩",
    "linenum": 78,
    "type": "标题",
    "linetype": "title",
    "content": "九日宴",
    "author": "張諤"
  },
  {
    "id": 121963,
    "uid": "line-10-79",
    "chapter": "卷十",
    "chapternum": 10,
    "charstyle": "近體詩",
    "linenum": 79,
    "type": "内容",
    "linetype": "content",
    "content": "秋葉風吹黄颯颯晴雲日照白鱗鱗歸來得問茱萸女今日登髙醉幾人",
    "author": "張諤"
  },
  {
    "id": 121964,
    "uid": "line-10-80",
    "chapter": "卷十",
    "chapternum": 10,
    "charstyle": "",
    "linenum": 80,
    "type": "作者",
    "linetype": "author",
    "content": "武平一",
    "author": "武平一"
  },
  {
    "id": 121965,
    "uid": "line-10-81",
    "chapter": "卷十",
    "chapternum": 10,
    "charstyle": "",
    "linenum": 81,
    "type": "作者说明",
    "linetype": "authordesc",
    "content": "平一名甄以字行河南人博學通春秋工文辭武后時畏禍隠嵩山修浮屠法屢詔不應中宗立迫召為修文館學士雖宴豫嘗因詩頌規戒開元後貶蘇州參軍徙金壇令既謫名亦不衰",
    "author": "武平一"
  },
  {
    "id": 121966,
    "uid": "line-10-82",
    "chapter": "卷十",
    "chapternum": 10,
    "charstyle": "古體詩",
    "linenum": 82,
    "type": "古近体",
    "linetype": "charstyle",
    "content": "古體詩",
    "author": "武平一"
  },
  {
    "id": 121967,
    "uid": "line-10-83",
    "chapter": "卷十",
    "chapternum": 10,
    "charstyle": "古體詩",
    "linenum": 83,
    "type": "标题",
    "linetype": "title",
    "content": "駕幸温泉",
    "author": "武平一"
  },
  {
    "id": 121968,
    "uid": "line-10-84",
    "chapter": "卷十",
    "chapternum": 10,
    "charstyle": "古體詩",
    "linenum": 84,
    "type": "内容",
    "linetype": "content",
    "content": "秦王登碣石周后襲崑崙何必在遐逺方稱萬㝢尊我皇順時豫星駕動軒轅雄㦸交馳道清笳度國門迴輿長樂觀校獵上林園行漏移三象連營總八屯旌揺鸚鵡谷騎轉鳳凰原絶壁蒼苔古靈泉碧溜温參差開水殿䆗窱敞巖垣豐邑蹤猶在驪宫跡尚存煙松銜翠幄雪逕遶花源侍從推元草文章召武賁深仁浹夷夏洪造溢乾坤謬忝王枚列多慙雨露恩",
    "author": "武平一"
  },
  {
    "id": 121969,
    "uid": "line-10-85",
    "chapter": "卷十",
    "chapternum": 10,
    "charstyle": "近體詩",
    "linenum": 85,
    "type": "古近体",
    "linetype": "charstyle",
    "content": "近體詩",
    "author": "武平一"
  },
  {
    "id": 121970,
    "uid": "line-10-86",
    "chapter": "卷十",
    "chapternum": 10,
    "charstyle": "近體詩",
    "linenum": 86,
    "type": "标题",
    "linetype": "title",
    "content": "駕宴安樂公主新宅應制",
    "author": "武平一"
  },
  {
    "id": 121971,
    "uid": "line-10-87",
    "chapter": "卷十",
    "chapternum": 10,
    "charstyle": "近體詩",
    "linenum": 87,
    "type": "内容",
    "linetype": "content",
    "content": "紫漢秦樓敞黄山魯館開簪裾分上席歌舞列平臺馬既如龍至人疑學鳳來幸欣聨棣蕚何以接鄒枚",
    "author": "武平一"
  },
  {
    "id": 121972,
    "uid": "line-10-88",
    "chapter": "卷十",
    "chapternum": 10,
    "charstyle": "近體詩",
    "linenum": 88,
    "type": "标题",
    "linetype": "title",
    "content": "興慶池侍宴應制",
    "author": "武平一"
  },
  {
    "id": 121973,
    "uid": "line-10-89",
    "chapter": "卷十",
    "chapternum": 10,
    "charstyle": "近體詩",
    "linenum": 89,
    "type": "内容",
    "linetype": "content",
    "content": "鑾輿羽駕直城隈帳殿旌門此地開皎潔靈潭圖日月參差畫舸結樓臺波揺岸影隨橈轉風送荷香入酒來願奉聖情歡不極長遊雲漢幾昭回",
    "author": "武平一"
  },
  {
    "id": 121974,
    "uid": "line-10-90",
    "chapter": "卷十",
    "chapternum": 10,
    "charstyle": "近體詩",
    "linenum": 90,
    "type": "标题",
    "linetype": "title",
    "content": "奉和立春内出綵花樹應制",
    "author": "武平一"
  },
  {
    "id": 121975,
    "uid": "line-10-91",
    "chapter": "卷十",
    "chapternum": 10,
    "charstyle": "近體詩",
    "linenum": 91,
    "type": "内容",
    "linetype": "content",
    "content": "鑾輅青旗下帝臺東郊上苑望春來黄鶯未解林間囀紅蘂先從殿裏開畫閣條風初變柳銀塘曲水半含苔欣逢睿藻光韶律更促霞觴畏景催〈紀事云是日中宗手批云平一年雖最少文甚警新恱紅蘂之先開訝黄鸝之未囀循環吟咀賞歎兼懐今更賜花一枝以彰其美所賜學士花並令揷在頭上後所賜者平一左右交插〉",
    "author": "武平一"
  },
  {
    "id": 121976,
    "uid": "line-10-92",
    "chapter": "卷十",
    "chapternum": 10,
    "charstyle": "",
    "linenum": 92,
    "type": "作者",
    "linetype": "author",
    "content": "閻朝隠",
    "author": "閻朝隠"
  },
  {
    "id": 121977,
    "uid": "line-10-93",
    "chapter": "卷十",
    "chapternum": 10,
    "charstyle": "",
    "linenum": 93,
    "type": "作者说明",
    "linetype": "authordesc",
    "content": "朝隠字友倩趙州人少與弟仙舟俱知名文章雖無風雅之體善搆奇為時所賞累遷給事中預修三教珠英張易之等篇什多是朝隠潛代為之聖厯中轉麟臺少監易之伏誅徙嶺外尋召還先天中復為秘書少監坐事貶通州别駕",
    "author": "閻朝隠"
  },
  {
    "id": 121978,
    "uid": "line-10-94",
    "chapter": "卷十",
    "chapternum": 10,
    "charstyle": "",
    "linenum": 94,
    "type": "作者说明",
    "linetype": "authordesc",
    "content": "張說評云朝隠之文如麗服靚妝燕歌趙舞觀者忘疲若類之風雅則罪人矣",
    "author": "閻朝隠"
  },
  {
    "id": 121979,
    "uid": "line-10-95",
    "chapter": "卷十",
    "chapternum": 10,
    "charstyle": "古體詩",
    "linenum": 95,
    "type": "古近体",
    "linetype": "charstyle",
    "content": "古體詩",
    "author": "閻朝隠"
  },
  {
    "id": 121980,
    "uid": "line-10-96",
    "chapter": "卷十",
    "chapternum": 10,
    "charstyle": "古體詩",
    "linenum": 96,
    "type": "标题",
    "linetype": "title",
    "content": "采蓮女",
    "author": "閻朝隠"
  },
  {
    "id": 121981,
    "uid": "line-10-97",
    "chapter": "卷十",
    "chapternum": 10,
    "charstyle": "古體詩",
    "linenum": 97,
    "type": "内容",
    "linetype": "content",
    "content": "采蓮女采蓮舟春日春江碧水流蓮衣承玉釧蓮刺罥銀鈎薄暮歛容歌一曲氛氲香氣滿汀洲",
    "author": "閻朝隠"
  },
  {
    "id": 121982,
    "uid": "line-10-98",
    "chapter": "卷十",
    "chapternum": 10,
    "charstyle": "近體詩",
    "linenum": 98,
    "type": "古近体",
    "linetype": "charstyle",
    "content": "近體詩",
    "author": "閻朝隠"
  },
  {
    "id": 121983,
    "uid": "line-10-99",
    "chapter": "卷十",
    "chapternum": 10,
    "charstyle": "近體詩",
    "linenum": 99,
    "type": "标题",
    "linetype": "title",
    "content": "三日曲水侍宴應制",
    "author": "閻朝隠"
  },
  {
    "id": 121984,
    "uid": "line-10-100",
    "chapter": "卷十",
    "chapternum": 10,
    "charstyle": "近體詩",
    "linenum": 100,
    "type": "内容",
    "linetype": "content",
    "content": "三月重三日千春續萬春聖澤如東海天文似北辰荷葉珠盤淨蓮花寶葢新陛下制萬國臣作水心人",
    "author": "閻朝隠"
  },
  {
    "id": 121985,
    "uid": "line-10-101",
    "chapter": "卷十",
    "chapternum": 10,
    "charstyle": "",
    "linenum": 101,
    "type": "作者",
    "linetype": "author",
    "content": "盧僎",
    "author": "盧僎"
  },
  {
    "id": 121986,
    "uid": "line-10-102",
    "chapter": "卷十",
    "chapternum": 10,
    "charstyle": "",
    "linenum": 102,
    "type": "作者说明",
    "linetype": "authordesc",
    "content": "僎中宗時人從愿之從父韓思復故吏也自聞喜尉入為學士終吏部員外郎",
    "author": "盧僎"
  },
  {
    "id": 121987,
    "uid": "line-10-103",
    "chapter": "卷十",
    "chapternum": 10,
    "charstyle": "古體詩",
    "linenum": 103,
    "type": "古近体",
    "linetype": "charstyle",
    "content": "古體詩",
    "author": "盧僎"
  },
  {
    "id": 121988,
    "uid": "line-10-104",
    "chapter": "卷十",
    "chapternum": 10,
    "charstyle": "古體詩",
    "linenum": 104,
    "type": "标题",
    "linetype": "title",
    "content": "十月梅花書贈",
    "author": "盧僎"
  },
  {
    "id": 121989,
    "uid": "line-10-105",
    "chapter": "卷十",
    "chapternum": 10,
    "charstyle": "古體詩",
    "linenum": 105,
    "type": "内容",
    "linetype": "content",
    "content": "君不見巴鄉氣候與華别年年十月梅花發上苑今應雪作花寧知此地花為雪自從遷播落黔巴三見江上開新花故園風花虚洛汭窮峽凝雲度嵗華花情縱似河陽好客心倍傷邊候早春候颯驚樓上梅霜威未落江潭草江水侵天去不還樓花覆簾空坐攀一向花前看白髪幾回夢裏憶紅顔紅顔白髪雲泥改何異桑田移碧海郤想華年故國時唯餘一片空心在空心弔影向誰陳雲臺仙閣舊遊人儻知巴樹連冬發應憐南國氣長春",
    "author": "盧僎"
  },
  {
    "id": 121990,
    "uid": "line-10-106",
    "chapter": "卷十",
    "chapternum": 10,
    "charstyle": "近體詩",
    "linenum": 106,
    "type": "古近体",
    "linetype": "charstyle",
    "content": "近體詩",
    "author": "盧僎"
  },
  {
    "id": 121991,
    "uid": "line-10-107",
    "chapter": "卷十",
    "chapternum": 10,
    "charstyle": "近體詩",
    "linenum": 107,
    "type": "标题",
    "linetype": "title",
    "content": "嵗晩還京臺望城闕成口别先贈交親",
    "author": "盧僎"
  },
  {
    "id": 121992,
    "uid": "line-10-108",
    "chapter": "卷十",
    "chapternum": 10,
    "charstyle": "近體詩",
    "linenum": 108,
    "type": "内容",
    "linetype": "content",
    "content": "紫陌開行樹朱城出晩霞猶憐慣去國疑是夢還家風弱知催柳林青覺待花交親望歸騎幾處擁年華",
    "author": "盧僎"
  },
  {
    "id": 121993,
    "uid": "line-10-109",
    "chapter": "卷十",
    "chapternum": 10,
    "charstyle": "近體詩",
    "linenum": 109,
    "type": "标题",
    "linetype": "title",
    "content": "上幸皇太子新院應制",
    "author": "盧僎"
  },
  {
    "id": 121994,
    "uid": "line-10-110",
    "chapter": "卷十",
    "chapternum": 10,
    "charstyle": "近體詩",
    "linenum": 110,
    "type": "内容",
    "linetype": "content",
    "content": "佳氣曉䓤䓤乾行入震宫前星迎北極少海被南風視膳銅樓下吹笙玉座中訓湥家以正義舉俗為公父子成釗合君臣禹啓同仰天歌聖道猶愧乏雕蟲",
    "author": "盧僎"
  },
  {
    "id": 121995,
    "uid": "line-10-111",
    "chapter": "卷十",
    "chapternum": 10,
    "charstyle": "近體詩",
    "linenum": 111,
    "type": "标题",
    "linetype": "title",
    "content": "奉和李令扈從温泉宫賜遊驪山韋侍郎别業",
    "author": "盧僎"
  },
  {
    "id": 121996,
    "uid": "line-10-112",
    "chapter": "卷十",
    "chapternum": 10,
    "charstyle": "近體詩",
    "linenum": 112,
    "type": "内容",
    "linetype": "content",
    "content": "風后軒皇佐雲鋒謝客居承恩來翠嶺締賞出丹除飛葢松溪寂清笳玉洞虚窺巖詳霧豹過水畧泉魚鄉入無何有時還上古初伊皋羞過狹魏邴服麤疎白雪縁情降青霞落卷舒多慙郎署在輙繼國風餘",
    "author": "盧僎"
  },
  {
    "id": 121997,
    "uid": "line-10-113",
    "chapter": "卷十",
    "chapternum": 10,
    "charstyle": "近體詩",
    "linenum": 113,
    "type": "标题",
    "linetype": "title",
    "content": "南樓望",
    "author": "盧僎"
  },
  {
    "id": 121998,
    "uid": "line-10-114",
    "chapter": "卷十",
    "chapternum": 10,
    "charstyle": "近體詩",
    "linenum": 114,
    "type": "内容",
    "linetype": "content",
    "content": "去國三巴逺登樓萬里春傷心江上客不是故鄉人",
    "author": "盧僎"
  },
  {
    "id": 121999,
    "uid": "line-10-115",
    "chapter": "卷十",
    "chapternum": 10,
    "charstyle": "",
    "linenum": 115,
    "type": "作者",
    "linetype": "author",
    "content": "韋元旦",
    "author": "韋元旦"
  },
  {
    "id": 122000,
    "uid": "line-10-116",
    "chapter": "卷十",
    "chapternum": 10,
    "charstyle": "",
    "linenum": 116,
    "type": "作者说明",
    "linetype": "authordesc",
    "content": "元旦京兆萬年人擢進士補東阿尉遷左臺御史與張易之通姻屬易之敗貶感義尉妻韋后弟憑以復進為主客員外郎遷中書舍人",
    "author": "韋元旦"
  },
  {
    "id": 122001,
    "uid": "line-10-117",
    "chapter": "卷十",
    "chapternum": 10,
    "charstyle": "近體詩",
    "linenum": 117,
    "type": "古近体",
    "linetype": "charstyle",
    "content": "近體詩",
    "author": "韋元旦"
  },
  {
    "id": 122002,
    "uid": "line-10-118",
    "chapter": "卷十",
    "chapternum": 10,
    "charstyle": "近體詩",
    "linenum": 118,
    "type": "标题",
    "linetype": "title",
    "content": "奉和立春遊苑迎春應制",
    "author": "韋元旦"
  },
  {
    "id": 122003,
    "uid": "line-10-119",
    "chapter": "卷十",
    "chapternum": 10,
    "charstyle": "近體詩",
    "linenum": 119,
    "type": "内容",
    "linetype": "content",
    "content": "灞涘長安恒近日殷正臘月早迎新池魚戲葉仍含凍宫女裁花已作春向苑雲疑承翠幄入林風若起青蘋年年斗柄東無限願挹瓊觴壽北辰",
    "author": "韋元旦"
  },
  {
    "id": 122004,
    "uid": "line-10-120",
    "chapter": "卷十",
    "chapternum": 10,
    "charstyle": "近體詩",
    "linenum": 120,
    "type": "标题",
    "linetype": "title",
    "content": "興慶池侍宴應制",
    "author": "韋元旦"
  },
  {
    "id": 122005,
    "uid": "line-10-121",
    "chapter": "卷十",
    "chapternum": 10,
    "charstyle": "近體詩",
    "linenum": 121,
    "type": "内容",
    "linetype": "content",
    "content": "滄池漭沆帝城邊殊勝昆明鑿漢年夾岸旌旗疏輦道中流簫鼓振樓船雲峰四起迎宸幄水樹千重入御筵宴樂已深魚藻詠承恩更欲奏甘泉",
    "author": "韋元旦"
  },
  {
    "id": 122006,
    "uid": "line-10-122",
    "chapter": "卷十",
    "chapternum": 10,
    "charstyle": "近體詩",
    "linenum": 122,
    "type": "标题",
    "linetype": "title",
    "content": "安樂公主山庄",
    "author": "韋元旦"
  },
  {
    "id": 122007,
    "uid": "line-10-123",
    "chapter": "卷十",
    "chapternum": 10,
    "charstyle": "近體詩",
    "linenum": 123,
    "type": "内容",
    "linetype": "content",
    "content": "銀河南渚帝城隅帝輦平明出九衢刻鳳蟠螭凌桂邸穿池壘石寫蓬壺瓊簫暫下鈞天樂綺綴長懸明月珠仙牓承恩爭既醉方知朝野更歡娛",
    "author": "韋元旦"
  },
  {
    "id": 122008,
    "uid": "line-10-124",
    "chapter": "卷十",
    "chapternum": 10,
    "charstyle": "",
    "linenum": 124,
    "type": "作者",
    "linetype": "author",
    "content": "徐堅",
    "author": "徐堅"
  },
  {
    "id": 122009,
    "uid": "line-10-125",
    "chapter": "卷十",
    "chapternum": 10,
    "charstyle": "",
    "linenum": 125,
    "type": "作者说明",
    "linetype": "authordesc",
    "content": "堅字元固湖州長城人少好學性寛厚聖厯中為東都留守判官預修三教珠英諸人俱依堅規制書成遷司封員外郎睿宗時拜黄門侍郎開元中為集賢院學士累封東海郡公堅多前後修撰格式氏族及國史等凡七入書府時論美之",
    "author": "徐堅"
  },
  {
    "id": 122010,
    "uid": "line-10-126",
    "chapter": "卷十",
    "chapternum": 10,
    "charstyle": "",
    "linenum": 126,
    "type": "作者说明",
    "linetype": "authordesc",
    "content": "春明退朝錄云堅為集賢院學士討集故事兼前世文詞撰初學記",
    "author": "徐堅"
  },
  {
    "id": 122011,
    "uid": "line-10-127",
    "chapter": "卷十",
    "chapternum": 10,
    "charstyle": "古體詩",
    "linenum": 127,
    "type": "古近体",
    "linetype": "charstyle",
    "content": "古體詩",
    "author": "徐堅"
  },
  {
    "id": 122012,
    "uid": "line-10-128",
    "chapter": "卷十",
    "chapternum": 10,
    "charstyle": "古體詩",
    "linenum": 128,
    "type": "标题",
    "linetype": "title",
    "content": "棹歌行",
    "author": "徐堅"
  },
  {
    "id": 122013,
    "uid": "line-10-129",
    "chapter": "卷十",
    "chapternum": 10,
    "charstyle": "古體詩",
    "linenum": 129,
    "type": "内容",
    "linetype": "content",
    "content": "棹女飾銀鈎新妝下翠樓霜絲青桂檝蘭栧紫霞舟水落金陵曙風起洞庭秋扣舷過曲浦飛帆越回流影入桃花浪香飄杜若洲洲長殊未返蕭散雲霞晩日下大江平煙生歸岸逺岸逺聞潮波爭途遊戲多因聲趙津女來聴采菱歌",
    "author": "徐堅"
  },
  {
    "id": 122014,
    "uid": "line-10-130",
    "chapter": "卷十",
    "chapternum": 10,
    "charstyle": "",
    "linenum": 130,
    "type": "作者",
    "linetype": "author",
    "content": "韋述",
    "author": "韋述"
  },
  {
    "id": 122015,
    "uid": "line-10-131",
    "chapter": "卷十",
    "chapternum": 10,
    "charstyle": "",
    "linenum": 131,
    "type": "作者说明",
    "linetype": "authordesc",
    "content": "述京兆萬年人家儲書二千卷兒時誦憶畧遍舉進士時宋之問曰童子何業述曰性嗜書所撰唐春秋三十篇恨未畢它唯命之問曰本求茂才乃得遷固遂上第述在史職二十年累有脩撰蕭頴士以為譙周陳壽之流",
    "author": "韋述"
  },
  {
    "id": 122016,
    "uid": "line-10-132",
    "chapter": "卷十",
    "chapternum": 10,
    "charstyle": "古體詩",
    "linenum": 132,
    "type": "古近体",
    "linetype": "charstyle",
    "content": "古體詩",
    "author": "韋述"
  },
  {
    "id": 122017,
    "uid": "line-10-133",
    "chapter": "卷十",
    "chapternum": 10,
    "charstyle": "古體詩",
    "linenum": 133,
    "type": "标题",
    "linetype": "title",
    "content": "晩度伊水",
    "author": "韋述"
  },
  {
    "id": 122018,
    "uid": "line-10-134",
    "chapter": "卷十",
    "chapternum": 10,
    "charstyle": "古體詩",
    "linenum": 134,
    "type": "内容",
    "linetype": "content",
    "content": "悠悠渉伊水伊水清見石是時春向深兩岸草如積迢遞望洲嶼逶迤亘津陌新樹落疎紅遥原上深碧回瞻洛陽苑遽有長山隔烟霧猶辨家風塵已為客登陟多異趣往來見行役雲起早已昏鳥飛日將夕光陰逝不借超然暮疇昔逺遊亦何為歸來存竹帛",
    "author": "韋述"
  },
  {
    "id": 122019,
    "uid": "line-10-135",
    "chapter": "卷十",
    "chapternum": 10,
    "charstyle": "",
    "linenum": 135,
    "type": "作者",
    "linetype": "author",
    "content": "宋璟",
    "author": "宋璟"
  },
  {
    "id": 122020,
    "uid": "line-10-136",
    "chapter": "卷十",
    "chapternum": 10,
    "charstyle": "",
    "linenum": 136,
    "type": "作者说明",
    "linetype": "authordesc",
    "content": "璟邢州南和人其先自廣平徙焉少耿介有大節弱冠舉進士累轉鳳閣舍人當官正色則天甚重之睿宗朝遷吏部尚書同中書門下三品開元中拜侍中累封廣平郡公後遷尚書右丞相與張說源乾曜同日拜官皮日休桃花賦序云余嘗慕宋廣平之為相正姿勁質剛態毅狀疑其鐵石心腸不能吐婉媚辭然覩其文而有梅花賦清便富艶得南朝徐庾之體",
    "author": "宋璟"
  },
  {
    "id": 122021,
    "uid": "line-10-137",
    "chapter": "卷十",
    "chapternum": 10,
    "charstyle": "近體詩",
    "linenum": 137,
    "type": "古近体",
    "linetype": "charstyle",
    "content": "近體詩",
    "author": "宋璟"
  },
  {
    "id": 122022,
    "uid": "line-10-138",
    "chapter": "卷十",
    "chapternum": 10,
    "charstyle": "近體詩",
    "linenum": 138,
    "type": "标题",
    "linetype": "title",
    "content": "蒲津迎駕",
    "author": "宋璟"
  },
  {
    "id": 122023,
    "uid": "line-10-139",
    "chapter": "卷十",
    "chapternum": 10,
    "charstyle": "近體詩",
    "linenum": 139,
    "type": "内容",
    "linetype": "content",
    "content": "回鑾下蒲坂飛飾指秦京雒上黄雲送關中紫氣迎霞朝看馬色月曉聴雞鳴防拒連山險長橋壓水平省方知化洽察俗覺時清天下長無事空餘襟帶名",
    "author": "宋璟"
  },
  {
    "id": 122024,
    "uid": "line-10-140",
    "chapter": "卷十",
    "chapternum": 10,
    "charstyle": "近體詩",
    "linenum": 140,
    "type": "标题",
    "linetype": "title",
    "content": "奉和御製璟與張說源乾曜同日上官命宴都堂賜詩應制",
    "author": "宋璟"
  },
  {
    "id": 122025,
    "uid": "line-10-141",
    "chapter": "卷十",
    "chapternum": 10,
    "charstyle": "近體詩",
    "linenum": 141,
    "type": "内容",
    "linetype": "content",
    "content": "丞相邦之重非賢諒不居老臣慵且憊何徳以當諸厚秩先為忝崇班復此除太常陳禮樂中掖降簪裾聖酒山河潤仙文象緯舒冐恩懐寵錫陳力省空虚郭隗慙無駿馮驩愧有魚不知周勃者榮幸定何如〈按本傳開元十七年璟為尚書右丞相張說為左丞相源乾曜為太子少傅同日拜有詔大官設饌太常奏樂㑹百官尚書省東堂帝賦三傑詩自冩以賜〉",
    "author": "宋璟"
  },
  {
    "id": 122026,
    "uid": "line-10-142",
    "chapter": "卷十",
    "chapternum": 10,
    "charstyle": "",
    "linenum": 142,
    "type": "作者",
    "linetype": "author",
    "content": "王灣",
    "author": "王灣"
  },
  {
    "id": 122027,
    "uid": "line-10-143",
    "chapter": "卷十",
    "chapternum": 10,
    "charstyle": "",
    "linenum": 143,
    "type": "作者说明",
    "linetype": "authordesc",
    "content": "灣洛陽人登先天進士第開元初為榮陽主簿後為洛陽尉",
    "author": "王灣"
  },
  {
    "id": 122028,
    "uid": "line-10-144",
    "chapter": "卷十",
    "chapternum": 10,
    "charstyle": "",
    "linenum": 144,
    "type": "作者说明",
    "linetype": "authordesc",
    "content": "殷璠云灣詞翰早著為天下所稱最者不過一二遊吳中江南意云海日生殘夜江春入舊年詩人以來少有此句張燕公手題政事堂毎示能文令為楷式又擣衣篇云月華照杵空隨妾風響傳砧不到君所有衆制咸類若斯",
    "author": "王灣"
  },
  {
    "id": 122029,
    "uid": "line-10-145",
    "chapter": "卷十",
    "chapternum": 10,
    "charstyle": "古體詩",
    "linenum": 145,
    "type": "古近体",
    "linetype": "charstyle",
    "content": "古體詩",
    "author": "王灣"
  },
  {
    "id": 122030,
    "uid": "line-10-146",
    "chapter": "卷十",
    "chapternum": 10,
    "charstyle": "古體詩",
    "linenum": 146,
    "type": "标题",
    "linetype": "title",
    "content": "奉和登終南山",
    "author": "王灣"
  },
  {
    "id": 122031,
    "uid": "line-10-147",
    "chapter": "卷十",
    "chapternum": 10,
    "charstyle": "古體詩",
    "linenum": 147,
    "type": "内容",
    "linetype": "content",
    "content": "常愛南山遊因而盡原隰數朝至林嶺百仞登嵬岌石壯馬徑窮苔色步縁入物奇春狀改氣逺天香集虚洞策杖鳴低雲拂衣濕倚巖見廬舍入户欣拜揖問性矜勤勞示心教澄習玉英時供飯芝草為余拾境絶人不行潭深鳥空立一乗從此授九轉兼是給辭處若輕飛憇來唯吐吸開襟超已勝迴路倐而及烟色松上深水流山下急漸平逢車騎向晩睨城邑峰在野趣繁塵飄宦情澁辛苦久為吏榮進何妄執日暮懐此山悠然賦斯什",
    "author": "王灣"
  },
  {
    "id": 122032,
    "uid": "line-10-148",
    "chapter": "卷十",
    "chapternum": 10,
    "charstyle": "近體詩",
    "linenum": 148,
    "type": "古近体",
    "linetype": "charstyle",
    "content": "近體詩",
    "author": "王灣"
  },
  {
    "id": 122033,
    "uid": "line-10-149",
    "chapter": "卷十",
    "chapternum": 10,
    "charstyle": "近體詩",
    "linenum": 149,
    "type": "标题",
    "linetype": "title",
    "content": "次北固山下",
    "author": "王灣"
  },
  {
    "id": 122034,
    "uid": "line-10-150",
    "chapter": "卷十",
    "chapternum": 10,
    "charstyle": "近體詩",
    "linenum": 150,
    "type": "内容",
    "linetype": "content",
    "content": "客路青山外行舟緑水前潮平兩岸濶風正一帆懸海日生殘夜江春入舊年鄉書何處達歸雁洛陽邊",
    "author": "王灣"
  },
  {
    "id": 122035,
    "uid": "line-10-151",
    "chapter": "卷十",
    "chapternum": 10,
    "charstyle": "近體詩",
    "linenum": 151,
    "type": "标题",
    "linetype": "title",
    "content": "觀搊箏〈一作祖詠詩〉",
    "author": "王灣"
  },
  {
    "id": 122036,
    "uid": "line-10-152",
    "chapter": "卷十",
    "chapternum": 10,
    "charstyle": "近體詩",
    "linenum": 152,
    "type": "内容",
    "linetype": "content",
    "content": "虚室有秦箏箏新月復清絃多弄委曲柱促語分明曉怨凝繁手春嬌入曼聲近來唯此樂傳得美人情",
    "author": "王灣"
  },
  {
    "id": 122037,
    "uid": "line-10-153",
    "chapter": "卷十",
    "chapternum": 10,
    "charstyle": "",
    "linenum": 153,
    "type": "作者",
    "linetype": "author",
    "content": "王泠然",
    "author": "王泠然"
  },
  {
    "id": 122038,
    "uid": "line-10-154",
    "chapter": "卷十",
    "chapternum": 10,
    "charstyle": "",
    "linenum": 154,
    "type": "作者说明",
    "linetype": "authordesc",
    "content": "泠然舉進士開元初王丘為吏部典選奬用皆一時茂秀見王丘傳",
    "author": "王泠然"
  },
  {
    "id": 122039,
    "uid": "line-10-155",
    "chapter": "卷十",
    "chapternum": 10,
    "charstyle": "近體詩",
    "linenum": 155,
    "type": "古近体",
    "linetype": "charstyle",
    "content": "近體詩",
    "author": "王泠然"
  },
  {
    "id": 122040,
    "uid": "line-10-156",
    "chapter": "卷十",
    "chapternum": 10,
    "charstyle": "近體詩",
    "linenum": 156,
    "type": "标题",
    "linetype": "title",
    "content": "淮南寄舍弟",
    "author": "王泠然"
  },
  {
    "id": 122041,
    "uid": "line-10-157",
    "chapter": "卷十",
    "chapternum": 10,
    "charstyle": "近體詩",
    "linenum": 157,
    "type": "内容",
    "linetype": "content",
    "content": "㫺余從不調經嵗旅淮源念爾長相失何時返故園寄書迷處所分袂隔涼温逺道俱為客他鄉共在原歸情春伴雁愁泣夜隨猿愧見髙堂上朝朝獨倚門",
    "author": "王泠然"
  },
  {
    "id": 122042,
    "uid": "line-10-158",
    "chapter": "卷十",
    "chapternum": 10,
    "charstyle": "",
    "linenum": 158,
    "type": "作者",
    "linetype": "author",
    "content": "萬齊融",
    "author": "萬齊融"
  },
  {
    "id": 122043,
    "uid": "line-10-159",
    "chapter": "卷十",
    "chapternum": 10,
    "charstyle": "",
    "linenum": 159,
    "type": "作者说明",
    "linetype": "authordesc",
    "content": "齊融越州人與賀朝包融于休烈齊名終崑山令",
    "author": "萬齊融"
  },
  {
    "id": 122044,
    "uid": "line-10-160",
    "chapter": "卷十",
    "chapternum": 10,
    "charstyle": "古體詩",
    "linenum": 160,
    "type": "古近体",
    "linetype": "charstyle",
    "content": "古體詩",
    "author": "萬齊融"
  },
  {
    "id": 122045,
    "uid": "line-10-161",
    "chapter": "卷十",
    "chapternum": 10,
    "charstyle": "古體詩",
    "linenum": 161,
    "type": "标题",
    "linetype": "title",
    "content": "三日緑潭篇",
    "author": "萬齊融"
  },
  {
    "id": 122046,
    "uid": "line-10-162",
    "chapter": "卷十",
    "chapternum": 10,
    "charstyle": "古體詩",
    "linenum": 162,
    "type": "内容",
    "linetype": "content",
    "content": "春潭滉漾接隋宫宫闕連延潭水東蘋苔嫩色含波緑桃李新花照底紅垂菱布藻如妝鏡麗日晴天相照映素影沈沈對蝶飛金沙礫礫窺魚泳佳人祓禊賞韶年傾國傾城併可憐拾翠總來芳樹下踏青爭遶緑潭邊公子王孫恣游翫沙陽水曲情無厭禽浮似挹羽觴杯鱗躍疑投水心劍金鞭玉勒騁輕肥落絮紅塵擁路飛緑水殘霞催席散畫樓初月待人歸",
    "author": "萬齊融"
  },
  {
    "id": 122047,
    "uid": "line-10-163",
    "chapter": "卷十",
    "chapternum": 10,
    "charstyle": "近體詩",
    "linenum": 163,
    "type": "古近体",
    "linetype": "charstyle",
    "content": "近體詩",
    "author": "萬齊融"
  },
  {
    "id": 122048,
    "uid": "line-10-164",
    "chapter": "卷十",
    "chapternum": 10,
    "charstyle": "近體詩",
    "linenum": 164,
    "type": "标题",
    "linetype": "title",
    "content": "贈别江〈闕字〉",
    "author": "萬齊融"
  },
  {
    "id": 122049,
    "uid": "line-10-165",
    "chapter": "卷十",
    "chapternum": 10,
    "charstyle": "近體詩",
    "linenum": 165,
    "type": "内容",
    "linetype": "content",
    "content": "東南飛烏處言是故鄉天江上風花晩君行定幾千計程頻破月數别屢開年明嵗潯陽水相思寄采蓮",
    "author": "萬齊融"
  },
  {
    "id": 122050,
    "uid": "line-10-166",
    "chapter": "卷十",
    "chapternum": 10,
    "charstyle": "",
    "linenum": 166,
    "type": "作者",
    "linetype": "author",
    "content": "李憕",
    "author": "李憕"
  },
  {
    "id": 122051,
    "uid": "line-10-167",
    "chapter": "卷十",
    "chapternum": 10,
    "charstyle": "",
    "linenum": 167,
    "type": "作者说明",
    "linetype": "authordesc",
    "content": "憕太原人以明經舉開元中為監察御史給事中天寶中轉光禄卿東京留守遷禮部尚書遇禄山害諡忠懿",
    "author": "李憕"
  },
  {
    "id": 122052,
    "uid": "line-10-168",
    "chapter": "卷十",
    "chapternum": 10,
    "charstyle": "近體詩",
    "linenum": 168,
    "type": "古近体",
    "linetype": "charstyle",
    "content": "近體詩",
    "author": "李憕"
  },
  {
    "id": 122053,
    "uid": "line-10-169",
    "chapter": "卷十",
    "chapternum": 10,
    "charstyle": "近體詩",
    "linenum": 169,
    "type": "标题",
    "linetype": "title",
    "content": "奉和聖製從蓬萊向興慶閣道中留春雨中春望之作應制",
    "author": "李憕"
  },
  {
    "id": 122054,
    "uid": "line-10-170",
    "chapter": "卷十",
    "chapternum": 10,
    "charstyle": "近體詩",
    "linenum": 170,
    "type": "内容",
    "linetype": "content",
    "content": "别館春還淑氣催三宫路轉鳳凰臺雲飛北闕輕陰散雨歇南山積翠來御柳遥隨天仗發林花不待曉風開已知聖澤深無限更喜年芳入睿才",
    "author": "李憕"
  },
  {
    "id": 122055,
    "uid": "line-10-171",
    "chapter": "卷十",
    "chapternum": 10,
    "charstyle": "",
    "linenum": 171,
    "type": "作者",
    "linetype": "author",
    "content": "崔湜",
    "author": "崔湜"
  },
  {
    "id": 122056,
    "uid": "line-10-172",
    "chapter": "卷十",
    "chapternum": 10,
    "charstyle": "",
    "linenum": 172,
    "type": "作者说明",
    "linetype": "authordesc",
    "content": "湜字澄瀾定州人少以文辭知名舉進士累轉左補闕預修三教珠英神龍初轉考功員外郎武三思遷兵部侍郎又附託上官昭容轉中書侍郎平章事典選失序為李尚隠所劾左轉江州司馬授襄陽刺史韋庶人臨朝復為中書侍郎同門下三品先天中拜中書令蕭至忠誅湜流嶺外後知湜本謀賜死荆州",
    "author": "崔湜"
  },
  {
    "id": 122057,
    "uid": "line-10-173",
    "chapter": "卷十",
    "chapternum": 10,
    "charstyle": "古體詩",
    "linenum": 173,
    "type": "古近体",
    "linetype": "charstyle",
    "content": "古體詩",
    "author": "崔湜"
  },
  {
    "id": 122058,
    "uid": "line-10-174",
    "chapter": "卷十",
    "chapternum": 10,
    "charstyle": "古體詩",
    "linenum": 174,
    "type": "标题",
    "linetype": "title",
    "content": "大漠行",
    "author": "崔湜"
  },
  {
    "id": 122059,
    "uid": "line-10-175",
    "chapter": "卷十",
    "chapternum": 10,
    "charstyle": "古體詩",
    "linenum": 175,
    "type": "内容",
    "linetype": "content",
    "content": "單于犯薊堧驃騎畧蕭邊南山木葉飛下地北海蓬根亂上天科斗連營太原道魚麗合陣武威川三軍遥倚㐲萬里相馳逐旌斾悠悠靜瀚源鼙鼓喧喧動盧谷窮徼出幽陵吁嗟倦寢興馬蹄凍溜石胡毳煖生氷雲沙泱漭天光閉河塞陰沉海色凝崆峒異國誰能託蕭索邊心常不樂近見行人畏白龍遥聞公主愁黄鶴陽春半岐路間瑶臺苑玉門闗百花芳樹紅將歇二月蘭皋緑未還陣雲不散魚龍水雨雪猶飛鴻雁山山障連綿不可極路逺辛勤夢顔色北堂萱草不寄來東園桃李長相憶漢將紛紜攻戰盈胡冦蕭條幽朔寧韓君拜節偏知逺鄭吉驅旌坐見迎火絶煙沉右西極谷靜山空左北平但使將軍能百戰不須天子築長城",
    "author": "崔湜"
  },
  {
    "id": 122060,
    "uid": "line-10-176",
    "chapter": "卷十",
    "chapternum": 10,
    "charstyle": "近體詩",
    "linenum": 176,
    "type": "古近体",
    "linetype": "charstyle",
    "content": "近體詩",
    "author": "崔湜"
  },
  {
    "id": 122061,
    "uid": "line-10-177",
    "chapter": "卷十",
    "chapternum": 10,
    "charstyle": "近體詩",
    "linenum": 177,
    "type": "标题",
    "linetype": "title",
    "content": "奉和御製白鹿觀〈一作鄭愔詩〉",
    "author": "崔湜"
  },
  {
    "id": 122062,
    "uid": "line-10-178",
    "chapter": "卷十",
    "chapternum": 10,
    "charstyle": "近體詩",
    "linenum": 178,
    "type": "内容",
    "linetype": "content",
    "content": "御旗探紫籙仙仗闢丹丘捧藥芝童下焚香桂女留鸞歌無嵗月鶴語記春秋臣朔何其幸常陪漢武遊",
    "author": "崔湜"
  },
  {
    "id": 122063,
    "uid": "line-10-179",
    "chapter": "卷十",
    "chapternum": 10,
    "charstyle": "近體詩",
    "linenum": 179,
    "type": "标题",
    "linetype": "title",
    "content": "幸梨園亭觀打毬應制",
    "author": "崔湜"
  },
  {
    "id": 122064,
    "uid": "line-10-180",
    "chapter": "卷十",
    "chapternum": 10,
    "charstyle": "近體詩",
    "linenum": 180,
    "type": "内容",
    "linetype": "content",
    "content": "年光陌上發香輦禁中遊草緑鴛鴦殿花明翡翠樓寶杯承露酌仙管雜風流今日陪歡豫皇恩不可酬",
    "author": "崔湜"
  },
  {
    "id": 122065,
    "uid": "line-10-181",
    "chapter": "卷十",
    "chapternum": 10,
    "charstyle": "近體詩",
    "linenum": 181,
    "type": "标题",
    "linetype": "title",
    "content": "折楊柳",
    "author": "崔湜"
  },
  {
    "id": 122066,
    "uid": "line-10-182",
    "chapter": "卷十",
    "chapternum": 10,
    "charstyle": "近體詩",
    "linenum": 182,
    "type": "内容",
    "linetype": "content",
    "content": "二月風光半三邊戍不還年華妾自惜楊柳為君攀落絮縈衫袖垂條拂髻鬟那堪音信斷流涕望陽闗",
    "author": "崔湜"
  },
  {
    "id": 122067,
    "uid": "line-10-183",
    "chapter": "卷十",
    "chapternum": 10,
    "charstyle": "近體詩",
    "linenum": 183,
    "type": "标题",
    "linetype": "title",
    "content": "媫妤怨",
    "author": "崔湜"
  },
  {
    "id": 122068,
    "uid": "line-10-184",
    "chapter": "卷十",
    "chapternum": 10,
    "charstyle": "近體詩",
    "linenum": 184,
    "type": "内容",
    "linetype": "content",
    "content": "不分君恩斷新妝視鏡中容華尚春日嬌愛已秋風枕席臨窻曉帷屏向月空年年後庭樹榮落在深宫",
    "author": "崔湜"
  },
  {
    "id": 122069,
    "uid": "line-10-185",
    "chapter": "卷十",
    "chapternum": 10,
    "charstyle": "近體詩",
    "linenum": 185,
    "type": "标题",
    "linetype": "title",
    "content": "酬杜麟臺春恩",
    "author": "崔湜"
  },
  {
    "id": 122070,
    "uid": "line-10-186",
    "chapter": "卷十",
    "chapternum": 10,
    "charstyle": "近體詩",
    "linenum": 186,
    "type": "内容",
    "linetype": "content",
    "content": "春還上林苑花滿洛陽城鴛衾夜凝思龍鏡曉含情憶夢殘燈落離魂暗馬驚可憐朝與暮樓上獨盈盈〈紀事云湜執政時年三十八嘗暮出端門下天津馬上賦詩云春還上林苑花滿洛陽城張說見之嘆曰文與位固可致其年不可及也〉",
    "author": "崔湜"
  },
  {
    "id": 122071,
    "uid": "line-10-187",
    "chapter": "卷十",
    "chapternum": 10,
    "charstyle": "近體詩",
    "linenum": 187,
    "type": "标题",
    "linetype": "title",
    "content": "襄城即事",
    "author": "崔湜"
  },
  {
    "id": 122072,
    "uid": "line-10-188",
    "chapter": "卷十",
    "chapternum": 10,
    "charstyle": "近體詩",
    "linenum": 188,
    "type": "内容",
    "linetype": "content",
    "content": "子牟懐魏闕元凱滯襄城冠葢仍為里池臺尚識名山光晴後緑江色晩來清借問東流水何時到玉京",
    "author": "崔湜"
  },
  {
    "id": 122073,
    "uid": "line-10-189",
    "chapter": "卷十",
    "chapternum": 10,
    "charstyle": "近體詩",
    "linenum": 189,
    "type": "标题",
    "linetype": "title",
    "content": "襄陽作",
    "author": "崔湜"
  },
  {
    "id": 122074,
    "uid": "line-10-190",
    "chapter": "卷十",
    "chapternum": 10,
    "charstyle": "近體詩",
    "linenum": 190,
    "type": "内容",
    "linetype": "content",
    "content": "廟堂初解印郡邸忽腰章按節巡河右鳴騶入漢陽城臨南峴出樹繞北津長好學風猶扇誇才俗未亡江山距七澤煙雨接三湘蛟浦菱荷淨漁舟橘柚香醉中求習氏夢裏憶襄王宅壊仍思鳳碑存更憶羊下車慙政美閉閣幸時康多謝征南術于今尚不忘",
    "author": "崔湜"
  },
  {
    "id": 122075,
    "uid": "line-10-191",
    "chapter": "卷十",
    "chapternum": 10,
    "charstyle": "近體詩",
    "linenum": 191,
    "type": "章节说明",
    "linetype": "bookdesc",
    "content": "御定全唐詩録卷十",
    "author": "崔湜"
  }
]