[{"id":64186,"chapter":"卷七十三","chapternum":73,"charstyle":"古體詩","title":"感懐詩〈時滄州用兵〉","titledesc":"","collection":"","collectiondesc":"","poemindex":1,"author":"杜牧","content":"髙文㑹隋季，提劍徇天意。\n扶持萬代人，步驟三皇地。\n聖云繼之神，神仍用文治。\n徳澤酌生靈，沉酣薫骨髓。\n旄頭騎箕尾，風塵薊門起。\n胡兵殺漢兵，屍滿咸陽市。\n宣皇走豪傑，談笑開中否。\n蟠聮兩河間，燼萌終不弭。\n號為精兵處，齊蔡燕趙魏。\n合環千里疆，爭為一家事。\n逆子嫁鹵孫，西隣聘東里。\n急熱同手足，唱和如宫徴。\n法制自作為，禮文爭僭擬。\n壓階螭鬭角，畫屋龍交尾。\n署紙日替名，分財賞稱賜。\n刳隍㰹萬尋，繚垣叠千雉。\n誓將付孱孫，血絶然方已。\n九廟仗神靈，四海為輸委。\n如何七十年，汗赩含羞恥。\n韓彭不再生，英衛皆為鬼。\n凶門爪牙輩，穣穣如兒戲。\n累聖但日吁，閫外將誰寄。\n屯田數十萬，隄防常慴惴。\n急征赴軍須，厚賦資凶器。\n因隳畫一法，且逐隨時利。\n流品極䝉尨，網羅漸離弛。\n戎狄日開張，黎元愈憔悴。\n邈矣逺太平，蕭然盡煩費。\n至於貞元來，風流恣綺靡。\n艱極泰循來，元和聖天子。\n元和聖天子，英明湯武上。\n茅茨覆宮殿，封章綻帷帳。\n伍旅拔雄兒，夢卜庸真相。\n勃雲走轟霆，河南一平盪。\n繼於長慶初，燕趙終舁襁。\n攜妻負子來，北闕爭頓顙。\n故老撫兒孫，爾生今有望。\n茹鯁喉尚隘，負重力未壯。\n坐幄無竒兵，吞舟漏疎網。\n骨添薊垣沙，血漲滹沱浪。\n秖云徒有征，安能問無狀。\n一日五諸侯，奔亡如鳥徃。\n取之難梯天，失之易反掌。\n蒼然太行路，翦翦還榛莽。\n闗西賤男子，誓肉虜杯羮。\n請數繫虜事，誰其為我聴。\n蕩蕩乾坤大，曈曈日月明。\n叱起文武業，可以豁洪溟。\n安得封域内，長有扈苗征。\n七十里百里，彼亦何常爭。\n徃徃念所至，得醉愁蘇醒。\n韜舌辱壯心，呌閽無助聲。\n聊書感懐韻，焚之遺賈生。\n"},{"id":64187,"chapter":"卷七十三","chapternum":73,"charstyle":"古體詩","title":"李甘詩","titledesc":"","collection":"","collectiondesc":"","poemindex":2,"author":"杜牧","content":"太和八九年，訓注極虓虎。\n潜身九地底，轉上青天去。\n四海鏡清澄，千官雲片縷。\n公私各閒暇，追遊日相伍。\n豈知禍亂根，枝葉潜滋莽。\n九年夏四月，天誡若言語。\n烈風駕地震，獰雷驅猛雨。\n夜於正殿階，拔去千年樹。\n吾君不省覺，二凶日威武。\n操持北斗柄，開閉天門路。\n森森明廷士，縮縮循墻鼠。\n平生負名節，一旦如俘虜。\n指名為鈎黨，錮迹誰告訴。\n喜無李杜誅，敢憚髠鉗苦。\n時當仲秋月，日直曰庚午。\n喧喧皆傳言，明晨相登注。\n予時與和鼎，官班各持斧。\n和鼎顧予云，我死有處所。\n當廷裂詔書，退立須鼎俎。\n君門曉日開，赭案横霞布。\n儼雅千官容，勃鬱吾纍怒。\n適屬命鄜將，昨之傳者誤。\n明日詔書下，謫斥南荒去。\n夜登青泥坂，墜車傷左股。\n病妻尚在牀，稚子初離乳。\n幽蘭思楚澤，恨水啼湘渚。\n怳怳三閭魂，悠悠一千古。\n其冬二兇敗，渙汗開湯罟。\n賢者須喪亡，讒人尚堆堵。\n予於後四年，諌官事明主。\n常欲雪幽寃，於時一禆補。\n拜章豈艱難，膽薄多憂懼。\n如何干斗氣，竟作炎荒土。\n題此涕滋筆，以代投湘賦〈甘字和鼎官侍御史鄭注侍講禁中求為宰相朝廷譁言將用之甘倡言白麻出我必裂之既而麻出乃以趙儋為鄜坊節度使甘坐輕肆貶封卅司馬〉。\n"},{"id":64188,"chapter":"卷七十三","chapternum":73,"charstyle":"古體詩","title":"杜秋娘詩〈并序〉","titledesc":"杜秋金陵女也年十五為李錡妾後錡叛滅籍之入宫有寵於景陵穆宗即位命秋為皇子傅姆皇子壯封漳王鄭注用事誣丞相欲去已者指王為根王被罪廢削秋因賜歸故里予過金陵感其窮且老為之賦詩","collection":"","collectiondesc":"","poemindex":3,"author":"杜牧","content":"京江水清滑，生女白如脂。\n其間杜秋娘，不勞朱粉施。\n老濞即山鑄，後庭千雙眉。\n秋持玉斚醉，與唱金縷衣〈勸君莫惜金縷衣勸君須惜少年時花開堪折直須折莫待無花空折枝李錡長唱此詞〉。\n濞既白首叛，秋亦紅涙滋。\n吳江落日渡，灞㟁緑楊垂。\n聮裾見天子，盼眄獨依依。\n椒壁懸錦幕，鏡奩蟠蛟螭。\n低鬟認新寵，窈裊復融怡。\n月上白璧門，桂影涼參差。\n金階露新重，閒捻紫簫吹。\n莓苔夾城路，南苑雁初飛。\n紅粉羽林仗，獨賜辟邪旗。\n歸來煮豹胎，饜飫不能飴。\n咸池昇日慶，銅雀分香悲。\n雷音後車逺，事徃落花時。\n燕禖得皇子，壯髮緑緌緌。\n畫堂授傅姆，天人親捧持。\n虎睛珠絡褓，金盤犀鎮帷。\n長楊射熊羆，武帳弄啞咿。\n漸抛竹馬劇，稍出舞雞竒。\n嶄嶄整冠珮，侍宴坐瑶池。\n眉宇儼圖畫，神秀射朝暉。\n一尺桐偶人，江充知自欺。\n王幽茅土削，秋放故鄉歸。\n觚稜拂斗極，回首尚遲遲。\n四朝三十載，似夢復疑非。\n潼闗識舊吏，吏髪已如絲。\n却喚吳江渡，舟人那得知。\n歸來四隣改，茂苑草菲菲。\n清血灑不盡，仰天知問誰。\n寒衣一疋素，夜借隣人機。\n我昨金陵過，聞之為歔欷。\n自古皆一貫，變化安能推。\n夏姬滅兩國，逃作巫臣妻。\n西子下姑蘇，一舸逐鴟夷。\n織室魏豹俘，作漢太平基。\n誤置代籍中，兩朝尊母儀。\n光武紹髙祖，本係生唐兒。\n珊瑚破髙齊，作婢舂黄糜。\n蕭后去揚州，突厥為閼氏。\n女子固不定，士林亦難期。\n射鈎後呼父，釣翁王者師。\n無國要孟子，有人毁仲尼。\n秦因逐客令，柄歸丞相斯。\n安知魏齊首，見㫁簀中屍。\n給喪蹶張輩，廊廟冠峩危。\n珥貂七葉貴，何妨戎虜支。\n蘇武却生返，鄧通終死饑。\n主張既難測，翻覆亦其宜。\n地盡有何物，天外復何之。\n指何為而捉，足何為而馳。\n耳何為而聴，目何為而窺。\n已身不自曉，此外何思維。\n因此一樽酒，題作杜秋詩。\n愁來獨長咏，聊可以自貽。\n"},{"id":64189,"chapter":"卷七十三","chapternum":73,"charstyle":"古體詩","title":"張好好詩〈并序〉","titledesc":"牧太和三年佐故吏部沈公江西幕好好年十三始以善歌來樂籍中後一嵗公移鎮宣城復置好好於宣城籍中後二嵗為沈著作述師以雙鬟納之後二嵗於洛陽東城重覩好好感舊傷懐故題詩贈之","collection":"","collectiondesc":"","poemindex":4,"author":"杜牧","content":"君為豫章姝，十三纔有餘。\n翠茁鳳生尾，丹葉蓮含跗。\n髙閣倚天半，章江聮碧虚。\n此地試君唱，特使華筵鋪。\n主公顧四座，始訝來踟蹰。\n吳娃起引贊，低徊映長裾。\n雙環可髙下，纔過青羅襦。\n盼盼乍垂袖，一聲雛鳳呼。\n繁絃迸闗紐，塞管裂圓蘆。\n衆音不能逐，裊裊穿雲衢。\n主人再三嘆，謂言天下殊。\n贈之天馬錦，副以水犀梳。\n龍沙㸔秋浪，明月遊朱湖。\n自此每相見，三日已為疎。\n玉質隨月滿，艶態逐春舒。\n絳唇漸輕巧，雲步轉虚徐。\n旌斾忽東下，笙歌隨舳艫。\n霜凋謝樓樹，沙暖句溪蒲。\n身外任塵土，樽前極懽娛。\n飄然集仙客〈著作嘗任集賢校理〉，諷賦欺相如。\n聘之碧瑶珮，載以紫雲車。\n洞閉水聲逺，月髙蟾影孤。\n爾來未幾嵗，散盡髙陽徒。\n洛城重相見，婥婥為當壚。\n恠我苦何事，少年垂白鬚。\n朋遊今在否，落拓更能無。\n門館慟哭後，水雲秋景初。\n斜日掛衰栁，涼風生座隅。\n灑盡滿衿涙，短歌聊一書。\n"},{"id":64190,"chapter":"卷七十三","chapternum":73,"charstyle":"古體詩","title":"惜春","titledesc":"","collection":"","collectiondesc":"","poemindex":5,"author":"杜牧","content":"春半年已除，其餘强為有。\n即此醉殘花，便同嘗臘酒。\n悵望送春杯，殷勤掃花帚。\n誰為駐東流，年年長在手。\n"},{"id":64191,"chapter":"卷七十三","chapternum":73,"charstyle":"古體詩","title":"村行","titledesc":"","collection":"","collectiondesc":"","poemindex":6,"author":"杜牧","content":"春半南陽西，柔桑遍村塢。\n娉娉垂栁風，㸃㸃迴塘雨。\n蓑唱牧牛兒，籬窺蒨裙女。\n半濕解征衫，主人饋雞黍。\n"},{"id":64192,"chapter":"卷七十三","chapternum":73,"charstyle":"古體詩","title":"題池州弄水亭","titledesc":"","collection":"","collectiondesc":"","poemindex":7,"author":"杜牧","content":"弄水亭前溪，颭灔翠綃舞。\n綺席草芊芊，紫嵐峰伍伍。\n螭蟠得形勢，翬飛如軒户。\n一鏡奩曲堤，萬丸跳猛雨。\n檻前燕雁棲，枕上巴帆去。\n叢筠侍修廊，密蕙媚幽圃。\n杉樹碧為幢，花駢紅作堵。\n停樽遲晩月，咽咽上幽渚。\n客舟耿孤燈，萬里人夜語。\n漫流罥苔槎，饑鳬曬雪羽。\n玄絲落釣餌，氷鱗看吞吐。\n㫁霓天帔垂，狂燒漢旗怒。\n曠朗半秋曉，蕭瑟好風露。\n光潔疑可攬，欲以襟懐貯。\n幽抱吟九歌，羇情思湘浦。\n四時皆異狀，終日為良遇。\n小山浸石稜，撑舟入幽處。\n孤歌倚桂巖，晩酒眠松塢。\n紆餘帶竹村，蠶鄉足砧杵。\n塍泉落環珮，畦苗差纂組。\n風俗知所尚，豪强恥孤侮。\n隣喪不相舂，公租無詬負。\n農時貴伏臘，簪瑱事禮賂。\n鄉校富華禮，征行産强弩。\n不能自勉去，但媿來何暮。\n故園漢上林，信美非吾土。\n"},{"id":64193,"chapter":"卷七十三","chapternum":73,"charstyle":"古體詩","title":"題宣州開元寺〈寺置於東晉時〉","titledesc":"","collection":"","collectiondesc":"","poemindex":8,"author":"杜牧","content":"南朝謝朓城，東吴最深處。\n前國去如鴻，遺寺藏烟塢。\n樓飛九十尺，廊環四百柱。\n髙髙下下中，風繞松桂樹。\n青苔照朱閣，白鳥兩相語。\n溪聲入僧夢，月色暉粉堵。\n閱景無旦夕，憑欄有今古。\n留我酒一樽，前山看春雨。\n"},{"id":64194,"chapter":"卷七十三","chapternum":73,"charstyle":"古體詩","title":"題寜州浮雲寺樓寄湖州張郎中","titledesc":"","collection":"","collectiondesc":"","poemindex":9,"author":"杜牧","content":"去春疎雨餘，同倚朱欄語。\n當時樓下水，今日到何處。\n恨如春草多，事與孤鴻去。\n楚㟁栁何窮，别愁紛若絮。\n"},{"id":64195,"chapter":"卷七十三","chapternum":73,"charstyle":"古體詩","title":"赴京初入汴口曉景即事先寄兵部李郎中","titledesc":"","collection":"","collectiondesc":"","poemindex":10,"author":"杜牧","content":"清淮控隋漕，北走長安道。\n檣影櫛櫛斜，浪態迤迤好。\n初旭紅可染，明河澹如掃。\n澤濶鳥來遲，村饑人語早。\n露蔓蟲絲多，風蒲燕雛老。\n秋思髙蕭蕭，客愁長裊裊。\n因懐京洛間，官遊何草草。\n什伍持津梁，澒湧争追討。\n翾便詎可尋，幾秘安能考。\n小人乏馨香，上下將何禱。\n惟有君子心，顯豁知幽抱。\n"},{"id":64196,"chapter":"卷七十三","chapternum":73,"charstyle":"古體詩","title":"長安送友人遊湖南","titledesc":"","collection":"","collectiondesc":"","poemindex":11,"author":"杜牧","content":"子性極弘和，愚衷深褊狷。\n相捨囂譊中，吾過何由鮮。\n楚國饒風煙，湘㟁苦縈宛。\n山密夕陽多，人稀芳草逺。\n青梅繁枝低，斑筍新梢短。\n奠哭𦵏魚人，酒醒且眠飯。\n"},{"id":64197,"chapter":"卷七十三","chapternum":73,"charstyle":"古體詩","title":"冬至日寄小姪阿宜詩","titledesc":"","collection":"","collectiondesc":"","poemindex":12,"author":"杜牧","content":"小姪名阿宜，未得三尺長。\n頭圓筋骨𦂳，兩臉明且光。\n去年學官人，竹馬遶四廊。\n指揮羣兒輩，意氣何堅剛。\n今年始讀書，下口三五行。\n隨兄旦夕去，歛手整衣裳。\n去嵗冬至日，拜我立我傍。\n祝爾願爾貴，仍且夀命長。\n今年我江外，今日生一陽。\n憶爾不可見，祝爾傾一觴。\n陽徳比君子，初生甚微茫。\n排隂出九地，萬物隨開張。\n一似小兒學，日就復月將。\n勤勤不自已，二十能文章。\n仕宦至公相，致君作堯湯。\n我家公相家，劍珮嘗丁當。\n舊第開朱門，長安城中央。\n第中無一物，萬卷書滿堂。\n家集二百編，上下馳皇王。\n多是撫州寫，今來五紀强。\n尚可與爾讀，助爾為賢良。\n經書刮根本，史書閲興亡。\n髙摘屈宋艶，濃薫班馬香。\n李杜泛浩浩，韓柳摩蒼蒼。\n近者四君子，與古争强梁。\n願爾一祝後，讀書日日忙。\n一日讀十紙，一月讀一箱。\n朝廷用文治，大開官職塲。\n願爾出門去，取官如驅羊。\n吾兄苦好古，學問不可量。\n晝居府中治，夜歸書滿牀。\n後貴有金玉，必不為汝藏。\n崔昭生崔芸，李兼生窟郎。\n堆錢一百屋，破散何披猖。\n今雖未即死，餓凍幾欲僵。\n參軍與縣尉，塵土驚劻勷。\n一語不中治，笞箠身滿瘡。\n官罷得絲髪，好買百樹桑。\n稅錢未輸足，得米不敢嘗。\n願爾聞我語，懽喜入心腸。\n大明帝宫闕，杜曲我池塘。\n我苦自潦倒，看汝争翺翔。\n總語諸小道，此詩不可忘。\n"},{"id":64198,"chapter":"卷七十三","chapternum":73,"charstyle":"古體詩","title":"送沈處士赴蘇州李中丞招以詩贈行","titledesc":"","collection":"","collectiondesc":"","poemindex":13,"author":"杜牧","content":"山城樹葉紅，下有碧溪水。\n溪橋向吳路，酒旗誇酒美。\n下馬此送君，髙歌為君醉。\n念君苞材能，百工在城壘。\n空山三十年，鹿裘掛𥦗睡。\n自言隴西公，飄然我知已。\n舉酒屬吴門，今朝為君起。\n懸弓三百斤，嚢書數萬紙。\n戰賊即戰賊，為吏即為吏。\n盡我所有無，惟公之指使。\n予曰隴西公，滔滔大君子。\n常思掄羣材，一為國家治。\n譬如匠見木，礙眼皆不棄。\n大者麤十圍，小者細一指。\n榍橛與棟梁，施之皆有位。\n忽然竪明堂，一揮立能致。\n予亦何為者，亦受公恩紀。\n處士常有言，殘冦為犬豕。\n常恨兩手空，不得一馬箠。\n今依隴西公，如虎傅兩翅。\n公非刺史材，當坐巖廊地。\n處士魁竒姿，必展平生志。\n東吴饒風光，翠巘多名寺。\n疎煙亹亹秋，獨酌平生思。\n因書問故人，能忘批紙尾。\n公或憶姓名，為說多憔悴。\n"},{"id":64199,"chapter":"卷七十三","chapternum":73,"charstyle":"古體詩","title":"郡齋獨酌〈黄州作〉","titledesc":"","collection":"","collectiondesc":"","poemindex":14,"author":"杜牧","content":"前年髩生雪今年鬚帶霜時節序鱗次古今同雁行甘英窮西海四萬到洛陽東南我所見北可計幽荒中畫一萬國角角棊布方地頑壓不穴天迥老不僵屈指百萬世過如霹靂忙人生落其内何者為彭殤促束自繫縛儒衣寛且長旗亭雪中過敢問當壚娘我愛李侍中標標七尺强白羽八扎弓䏶壓緑檀槍風前畧横陣紫髯分兩傍淮西萬虎士怒目不敢當功成賜宴麟徳殿猨超鶻掠廣毬塲三千宫女側頭看相排踏碎雙明璫旌竿幖幖旗㸌㸌意氣横鞭歸故鄉我愛朱處士三吴當中央罷亞〈䆉稏同〉百頃稻西風吹半黄尚可活鄉里豈惟滿囷倉後嶺翠撲撲前溪碧泱泱霧曉起鳬雁日晩下牛羊叔舅欲飲我社甕爾來嘗伯姊子欲歸彼亦有壺漿西阡下栁塢東陌繞荷塘姻親骨肉舍煙火遥相望太守政如水長官貪似狼征輸一云畢任爾自存亡我昔造其室羽儀鸞鶴翔交横碧流上竹映琴書牀出語無近俗堯舜禹武湯問今天子少誰人為棟梁我曰天子聖晉公提紀綱聨兵數十萬附海正誅滄謂言大義小不義取易卷席如探嚢犀甲吴兵鬭弓弩虵矛燕騎馳鋒鋩豈知三載幾百戰鈎車不得望其牆答云此山外有事同胡羌誰將國伐叛話與釣魚郎溪南重回首一逕出修篁爾來十三載斯人未曽忘徃徃自撫已涙下神蒼茫御史詔分洛舉趾何猖狂闕下諌官業拜疏無文章尋僧解幽夢乞酒緩愁腸豈為妻子計未去山林藏平生五色線願補舜衣裳絃歌教燕趙蘭芷浴河湟腥羶一掃灑兇狠皆披攘生人但眠食夀域富農桑孤吟志在此自亦笑荒唐江郡雨初霽刀好截秋光池邉成獨酌擁鼻菊枝香醺酣更唱太平曲仁聖天子夀無疆"},{"id":64200,"chapter":"卷七十三","chapternum":73,"charstyle":"古體詩","title":"自宣州赴官入京路逢裴坦判官歸宣州因題贈","titledesc":"","collection":"","collectiondesc":"","poemindex":15,"author":"杜牧","content":"敬亭山下百，頃竹中有詩。\n人小謝城城，髙跨樓滿金。\n碧下聴一溪，寒水聲梅花。\n落徑香繚繞，雪白玉璫花。\n下行縈風酒，斾挂珠閣半。\n醉遊人聞弄，笙我初到此。\n未三十頭腦，釤利筋骨輕。\n畫堂檀板秋，拍碎一引有。\n時聮十觥老，閒腰下丈二。\n組塵土髙懸，千載名重遊。\n髩白事皆改，惟見東流春。\n水平對酒不，敢起逢君還。\n眼明雲罍看，人捧波臉任。\n他横一醉六，十日古來聞。\n阮生是非離，别際始見醉。\n中情今日送，君話前事髙。\n歌引劍還一，傾江湖酒伴。\n如相問終老，煙波不計程。\n"},{"id":64201,"chapter":"卷七十三","chapternum":73,"charstyle":"古體詩","title":"池州送孟遲先軰","titledesc":"","collection":"","collectiondesc":"","poemindex":16,"author":"杜牧","content":"昔子來陵陽時當，苦炎熱我雖在金。\n臺頭角長垂折奉，披塵意驚立語平。\n生豁寺樓最鶱軒，坐送飛鳥没一罇。\n中夜酒半破前峰，月煙院松飄蕭風。\n廊竹交戞時步郭，西南繚徑苔圓折。\n好鳥響丁丁小溪，光汃汃〈普八切〉籬落見娉。\n婷機絲弄啞軋烟，溼樹姿嬌雨餘山。\n態活仲秋徃歴陽，同上牛磯歇大江。\n吞天去一練横坤，抹千帆美滿風曉。\n日殷鮮血歴陽裴，太守襟韻苦超越。\n鞔鼓畫麒麟看君，擊狂節離袖颭應。\n勞恨粉啼還咽明，年忝諌官緑樹秦。\n川濶子提健筆來，勢若夸父渴九衢。\n林馬撾千門織車，轍秦臺破心膽黥。\n陣驚毛髪子既屈，一鳴余固宜三刖。\n慵憂長者來病怯，長街喝僧爐風雪。\n夜相對眠一褐暖，灰重擁瓶曉粥還。\n分鉢青雲馬生角，黄州使持節秦嶺。\n望樊川祗得回頭，别商山四皓祠心。\n與樗蒱說大澤蒹，葭風孤城狐兔窟。\n且復考詩書無因，見簮笏古訓屹如。\n山古風冷刮骨周，鼎列瓶罌荆璧横。\n抛摋力盡不可取，忽忽狂歌發三年。\n未為苦兩郡非不，達秋浦倚吴江去。\n檝飛青鶻溪山好，畫圖洞壑深閨闥。\n竹岡森羽林花塢，團宫纈景物非不。\n佳獨坐如韝紲丹，鵲東飛來喃喃送。\n君札呼兒旋供衫，走門空踏襪手把。\n一枝物桂花香帶，雪喜極至無言笑。\n餘翻不恱人生直，作百嵗翁亦是萬。\n古一瞬中吾欲東，召龍伯翁上天掲。\n取北斗柄蓬萊頂，上斡海水水盡到。\n底看海空月於何，處去日於何處來。\n跳丸相趂走不住，堯舜禹湯文武周。\n孔皆為灰酌此一，杯酒與君狂且歌。\n離别豈足更闗意，衰老相隨可奈何。\n"},{"id":64202,"chapter":"卷七十三","chapternum":73,"charstyle":"近體詩","title":"秋晚與沈十七舎人期遊樊川不至","titledesc":"","collection":"","collectiondesc":"","poemindex":17,"author":"杜牧","content":"邀侣以官解，泛然成獨遊。\n川光初媚日，山色正矜秋。\n野竹疎還密，巗泉咽復流。\n杜村連潏水，晩步見垂鈎。\n"},{"id":64203,"chapter":"卷七十三","chapternum":73,"charstyle":"近體詩","title":"揚州","titledesc":"","collection":"","collectiondesc":"","poemindex":18,"author":"杜牧","content":"煬帝雷塘上，迷藏有舊樓。\n誰家唱水調，明月滿揚州。\n駿馬宜閒出，千金好暗遊。\n喧闐醉年少，半脫紫茸裘。\n"},{"id":64204,"chapter":"卷七十三","chapternum":73,"charstyle":"近體詩","title":"揚州","titledesc":"","collection":"","collectiondesc":"","poemindex":19,"author":"杜牧","content":"秋風放螢苑，春草鬭雞臺。\n金絡擎雕去，鸞環拾翠來。\n蜀船紅錦重，越槖水沉堆。\n處處皆華表，淮王奈却迴。\n"},{"id":64205,"chapter":"卷七十三","chapternum":73,"charstyle":"近體詩","title":"睦州","titledesc":"","collection":"","collectiondesc":"","poemindex":20,"author":"杜牧","content":"州在釣臺邉，溪山實可憐。\n有家皆掩映，無處不潺湲。\n好樹鳴幽鳥，晴樓入野烟。\n殘春杜陵客，中酒落花前。\n"},{"id":64206,"chapter":"卷七十三","chapternum":73,"charstyle":"近體詩","title":"題揚州禪智寺","titledesc":"","collection":"","collectiondesc":"","poemindex":21,"author":"杜牧","content":"雨過一蟬噪，飄蕭松桂秋。\n青苔滿堦砌，白鳥故遲留。\n暮靄生深樹，斜陽下小樓。\n誰知竹西路，歌吹是揚州。\n"},{"id":64207,"chapter":"卷七十三","chapternum":73,"charstyle":"近體詩","title":"代吴興妓春初寄薛軍事","titledesc":"","collection":"","collectiondesc":"","poemindex":22,"author":"杜牧","content":"霧泠侵紅粉，春隂撲翠鈿。\n自悲臨曉鏡，誰與惜流年。\n栁暗霏微雨，花愁黯淡天。\n金釵有幾隻，抽當酒家錢。\n"},{"id":64208,"chapter":"卷七十三","chapternum":73,"charstyle":"近體詩","title":"池州春送前進士蒯希逸","titledesc":"","collection":"","collectiondesc":"","poemindex":23,"author":"杜牧","content":"芳草復芳草，㫁腸還㫁腸。\n自然堪下涙，何必更殘陽。\n楚㟁千萬里，燕鴻三兩行。\n有家歸不得，况舉别君觴。\n"},{"id":64209,"chapter":"卷七十三","chapternum":73,"charstyle":"近體詩","title":"句溪夏日送盧霈秀才歸王屋山將欲赴舉","titledesc":"","collection":"","collectiondesc":"","poemindex":24,"author":"杜牧","content":"野店正分泊，繭蠶初引絲。\n行人碧溪渡，繫馬緑楊枝。\n苒苒跡始去，悠悠心所期。\n秋山念君别，惆悵桂花時。\n"},{"id":64210,"chapter":"卷七十三","chapternum":73,"charstyle":"近體詩","title":"吴宫詞","titledesc":"","collection":"","collectiondesc":"","poemindex":25,"author":"杜牧","content":"越兵驅綺羅，越女唱吴歌。\n宫燼花聲少，臺荒麋跡多。\n茱萸垂曉露，菡蓞落秋波。\n無遣君王醉，滿城嚬翠蛾。\n"},{"id":64211,"chapter":"卷七十三","chapternum":73,"charstyle":"近體詩","title":"吴宫詞","titledesc":"","collection":"","collectiondesc":"","poemindex":26,"author":"杜牧","content":"香逕繞吴宫，千帆落照中。\n鶴鳴山苦雨，魚躍水多風。\n城帶晩莎緑，池連秋蓼紅。\n當年國門外，誰信伍員忠。\n"},{"id":64212,"chapter":"卷七十三","chapternum":73,"charstyle":"近體詩","title":"早行","titledesc":"","collection":"","collectiondesc":"","poemindex":27,"author":"杜牧","content":"垂鞭信馬行，數里未雞鳴。\n林下帶殘夢，葉飛時忽驚。\n霜凝孤鶴迥，月曉逺山横。\n僮僕休辭險，時平路復平。\n"},{"id":64213,"chapter":"卷七十三","chapternum":73,"charstyle":"近體詩","title":"漁父","titledesc":"","collection":"","collectiondesc":"","poemindex":28,"author":"杜牧","content":"白髪滄浪上，全忘是與非。\n秋潭垂釣去，夜月叩舷歸。\n烟影侵蘆㟁，潮㾗在竹扉。\n終年狎鷗鳥，來去且無機。\n"},{"id":64214,"chapter":"卷七十三","chapternum":73,"charstyle":"近體詩","title":"昔事文皇帝三十二韻","titledesc":"","collection":"","collectiondesc":"","poemindex":29,"author":"杜牧","content":"昔事文皇帝，叨官在諌垣。\n奏章為得地，齚齒負明恩。\n金虎知難動，毛釐亦恥言。\n撩頭雖欲吐，到口却成吞。\n照膽常懸鏡，窺天自戴盆。\n周鍾既窕槬，黥陣亦瘢痕。\n鳳闕觚稜影，仙盤曉日暾。\n雨晴文石滑，風暖㦸衣翻。\n每慮號無告，長憂駭不存。\n隨行唯跼蹐，出語但寒暄。\n宫省咽喉任，戈矛羽衛屯。\n光塵皆影附，車馬定西奔。\n億萬持衡價，錙銖挾契論。\n堆時過北斗，積處滿西園。\n接棹隋河溢，連蹄蜀棧刓。\n漉空滄海水，捜盡卓王孫。\n鬭巧猴雕刺，誇趫索挂跟。\n狐威假白額，梟嘯得黄昏。\n馥馥芝蘭圃，森森枳棘藩。\n吠聲嗾國猘，公議怯膺門。\n竄逐諸丞相，蒼茫逺帝閽。\n一名為吉士，誰免弔湘魂。\n間世英明主，中興道徳尊。\n崑崗憐積火，河漢注清源。\n川口隄防决，隂車鬼恠掀。\n重雲開朗照，九地雪幽寃。\n我實剛腸者，形甘短褐髠。\n曽經觸蠆尾，猶得凭熊軒。\n杜若芳洲翠，嚴光釣瀨喧。\n溪山侵越角，封壌盡吴根。\n客恨縈春細，鄉愁壓思繁。\n祝堯千萬夀，再拜揖餘罇。\n"},{"id":64215,"chapter":"卷七十三","chapternum":73,"charstyle":"近體詩","title":"華清宫三十韻","titledesc":"","collection":"","collectiondesc":"","poemindex":30,"author":"杜牧","content":"繡嶺明珠殿，層巒下繚墻。\n仰窺雕檻影，猶想赭袍光。\n昔帝登封後，中原自古强。\n一千年際㑹，三萬里農桑。\n几席延堯舜，軒墀立禹湯。\n雷霆馳號令，星斗煥文章。\n釣築乗時用，芝蘭在處芳。\n北扉閒木索，南面富循良。\n至道思玄圃，平居厭未央。\n鈎陳裹巗谷，文陛壓青蒼。\n歌吹千秋節，樓臺八月涼。\n神仙髙縹緲，環珮碎丁當。\n泉暖涵窓鏡，雲嬌惹粉嚢。\n嫩嵐滋翠葆，清渭照紅粧。\n帖泰生靈夀，歡娱嵗序長。\n月聞仙曲調，霓作舞衣裳。\n雨露偏金穴，乾坤入醉鄉。\n玩兵師漢武，迴手倒干將。\n鯨鬛掀東海，胡牙揭上陽。\n喧呼馬嵬血，零落羽林槍。\n傾國留無路，還魂怨有香。\n蜀峰横慘澹，秦樹逺微茫。\n鼎重山難轉，天扶業更昌。\n望賢遺故老，花蕚舊池塘。\n徃事人誰問，幽襟淚獨傷。\n碧簷斜送日，殷葉半凋霜。\n迸水傾瑶砌，疎風罅玉房。\n塵埃羯鼓索，片段荔枝筐。\n鳥啄摧寒木，蝸涎蠧畫梁。\n孤烟知客恨，遥起泰陵傍。\n"},{"id":64216,"chapter":"卷七十三","chapternum":73,"charstyle":"近體詩","title":"為人題贈","titledesc":"","collection":"","collectiondesc":"","poemindex":31,"author":"杜牧","content":"我乏凌雲稱，君無買笑金。\n虚傳南國貌，争奈五陵心。\n桂席塵瑶珮，瓊樓燼水沉。\n凝魂輕薦夢，低耳悔聴琴。\n日落珠簾卷，春寒錦幙深。\n誰家樓上笛，何處月明砧。\n蘭徑飛蝴蝶，筠籠語翠禽。\n和簮抛鳳髻，將涙入鴛衾。\n的的添新恨，迢迢絶好音。\n文園終病渴，休咏白頭吟。\n"},{"id":64217,"chapter":"卷七十三","chapternum":73,"charstyle":"近體詩","title":"為人題贈","titledesc":"","collection":"","collectiondesc":"","poemindex":32,"author":"杜牧","content":"緑樹鶯鶯語，平江燕燕飛。\n枕前聞雁去，樓上送春歸。\n半月縆雙臉，凝腰素一圍。\n西墻苔漠漠，南浦夢依依。\n有恨簮花懶，無憀鬭草稀。\n雕籠長慘澹，蘭畹漫芳菲。\n鏡斂青蛾黛，燈挑肌腕肥。\n避人勻迸淚，拖袖倚殘暉。\n有貌雖桃李，單栖足是非。\n雲軿載馭去，寒夜看裁衣。\n"},{"id":64218,"chapter":"卷七十三","chapternum":73,"charstyle":"近體詩","title":"春末題池州弄水亭","titledesc":"","collection":"","collectiondesc":"","poemindex":33,"author":"杜牧","content":"使君四十四，兩佩左銅魚。\n為吏非為吏，讀書底讀書。\n晩花紅艶静，髙樹緑隂初。\n亭宇清無比，溪山畫不如。\n嘉賔能嘯咏，官妓巧粧梳。\n逐日愁皆碎，隨時醉有餘。\n偃須求五鼎，陶祇愛吾廬。\n趣向人皆異，賢豪莫笑渠。\n"},{"id":64219,"chapter":"卷七十三","chapternum":73,"charstyle":"近體詩","title":"朱坡","titledesc":"","collection":"","collectiondesc":"","poemindex":34,"author":"杜牧","content":"下杜鄉園古，泉聲繞舎啼。\n静思長慘切，薄宦與乖暌。\n北闕千門外，南山午谷西。\n倚川紅葉嶺，連寺綠楊堤。\n迥野翹霜鶴，澄潭舞錦雞。\n濤驚堆萬岫，舸急轉千溪。\n眉㸃萱芽嫩，風條柳幄迷。\n岸藤梢虺尾，沙渚印麑蹄。\n火燎湘桃塢，波光碧繡畦。\n日痕絙翠巘，波影墮晴霓。\n蝸壁斕斑蘚，銀筵荳蔲泥。\n洞雲生片叚，苔徑繚髙低。\n偃蹇松公老，森嚴竹陣齊。\n小蓮蛙欲語，幽笋稚相攜。\n漢館留餘址，周臺接故蹊。\n蟠蛟崗隠隠，班雉草萋萋。\n樹老蘿紆組，岩深石啟閨。\n侵窓紫桂茂，拂面翠禽棲。\n有計冠終挂，無才筆漫提。\n自塵何太甚，休笑觸籓羝。\n"},{"id":64220,"chapter":"卷七十三","chapternum":73,"charstyle":"近體詩","title":"許七侍御棄官東歸瀟灑江南頗聞自適髙秋企望題詩寄贈十韻","titledesc":"","collection":"","collectiondesc":"","poemindex":35,"author":"杜牧","content":"天子繡衣吏，東吳美退居。\n有園同庾信，避事學相如。\n蘭畹晴香嫩，筠溪翠影疎。\n江山九秋後，風月六朝餘。\n錦肆開詩軸，青嚢結道書。\n霜岩紅薜荔，露沼白芙渠。\n睡雨髙梧密，棊燈小閣虚。\n凍醪元亮秫，寒鱠季鷹魚。\n塵意迷今古，雲情識卷舒。\n他年雪中棹，陽羡訪吾廬〈余義興縣近有水榭〉。\n"},{"id":64221,"chapter":"卷七十三","chapternum":73,"charstyle":"近體詩","title":"題吳興消暑樓十二韻","titledesc":"","collection":"","collectiondesc":"","poemindex":36,"author":"杜牧","content":"晴日登攀好，危樓物象饒。\n一溪通四境，萬岫遶層霄。\n鳥翼舒華屋，魚鱗掉短橈。\n浪花機乍織，雲葉匠新雕。\n臺榭羅嘉卉，城池敞麗譙。\n蟾蜍來作檻，螮蝀引成橋。\n燕任隨秋葉，人空集早潮。\n楚鴻行盡直，沙鷺立偏翹。\n暮角凄遊旅，清歌慘泬寥。\n景牽遊目困，愁託酒腸銷。\n逺吹流松韻，殘陽渡柳梢。\n時陪庾公賞，還悟脫煩囂〈按吴興無潮亦趂韻及之耳〉。\n"},{"id":64222,"chapter":"卷七十三","chapternum":73,"charstyle":"近體詩","title":"和裴傑秀才新櫻桃","titledesc":"","collection":"","collectiondesc":"","poemindex":37,"author":"杜牧","content":"新果真瓊液，人應宴紫蘭。\n圓疑竊龍頷，色巳奪雞冠。\n逺火微微辨，繁星歴歴看。\n茂先知味好，曼倩恨偷難。\n忍用烹騂酪，從將玩玉盤。\n流年如可駐，何必九華丹。\n"}]