{
	"獨孤及": {
		"author": "獨孤及",
		"authordesc": "及字至之洛陽人為兒時讀孝經父試之曰兒志何語對曰立身行道揚名於後世宗黨奇之天寳中以有道舉髙第補華隂尉歴官左拾遺禮部員外濠舒二州刺史以治課加司封郎中賜金紫徙常州諡曰憲\n崔祐甫曰常州之文立憲誡世襃賢遏惡為用故議論最長其或列於碑頌流於詠歌峻如嵩華盛於江河"
	},
	"崔國輔": {
		"author": "崔國輔",
		"authordesc": "國輔呉郡人明皇時應縣令舉授許昌令累遷集賢直學士禮部員外郎後坐王鉷近親貶晉陵郡司馬\n殷璠云國輔詩婉孌清楚深宜諷詠樂府數章古人不及也"
	},
	"綦毋潛": {
		"author": "綦毋潛",
		"authordesc": "潛字季通荆南人開元十四年舉進士由宜夀尉入為集賢待制遷右拾遺終著作郎\n殷璠云拾遺詩舉體清秀蕭蕭跨俗桑門之役于已獨能至如松覆山殿冷不可多得又如鐘聲和白雲歴代未有借使若人加氣質減雕飾則髙視三百年外也"
	},
	"薛據": {
		"author": "薛據",
		"authordesc": "據河中寳鼎人開元天寳間據與弟播揔相繼登科終禮部侍郎一云荆南人官至太子司議郎殷璠云據為人骨鯁有氣魄其文亦爾自傷不早達因著古興詩云投珠恐見疑擬玉但垂泣道在君不舉功成歎何及怨憤頗深至如寒風吹長林白日原上没又孟冬時短晷日盡西南天可謂曠代之佳句\n紀事云省署開文苑滄浪學釣翁據之詩也子美懷據詩乃云獨當省署開文苑兼泛滄浪學釣翁"
	},
	"丘為": {
		"author": "丘為",
		"authordesc": "為嘉興人事繼母孝常有靈芝生堂下累官太子右庶子時年八十餘而母無恙給俸禄之半及居憂觀察使韓滉以致仕官給禄所以恵養老臣不可在喪為異唯罷春秋羊酒初還鄉縣令謁之為𠉀門磬折令坐乃拜經縣署降馬而趨年九十六"
	},
	"祖詠": {
		"author": "祖詠",
		"authordesc": "詠洛陽人開元十二年進士張説在并州引為駕部員外郎\n殷璠云詠詩剪刻省浄用思尤苦氣雖不髙調頗凌俗至如霽日園林好清明煙火新亦可稱為才子也"
	},
	"張子容": {
		"author": "張子容",
		"authordesc": "子容先天二年進士為樂城尉與孟浩然友善"
	},
	"崔宗之": {
		"author": "崔宗之",
		"authordesc": "宗之名成輔以字行齊國公日用之子少襲父爵好學寛博有風舉韓朝宗薦之於朝開元中歴左司郎中侍御史後謫金陵與李白詩酒倡和"
	},
	"盧象": {
		"author": "盧象",
		"authordesc": "象字緯卿汶水人劉夢得紀其文云公始以章句振起於開元中與王維崔顥比肩驤首鼓行於時妍詞一發樂府傳貴由前進士補祕書郎轉右衛倉曹掾丞相曲江公方執文衡揣摩後進得公深器之擢為左補闕河南府司録司勲員外郎名盛氣髙少所卑下為飛語所中左遷齊邠鄭三郡司馬入為膳部員外郎大盗起幽陵入洛師執公脅之從謫果州長史又貶永州司户移進長史詔拜主客員外郎道病留武昌遂不起\n殷璠云象雅而平素有大體得國士之風曩在挍書名光祕閣如靈越山多秀新安江甚清盡東南之數郡也"
	}
}