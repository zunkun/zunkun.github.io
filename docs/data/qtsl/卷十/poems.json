[
  {
    "id": 58067,
    "uid": "poem-10-1",
    "chapter": "卷十",
    "chapternum": 10,
    "charstyle": "近體詩",
    "title": "邊詞",
    "titledesc": "",
    "collection": "",
    "collectiondesc": "",
    "poemindex": 1,
    "author": "張敬忠",
    "content": "五原春色舊來遲，二月垂楊未挂絲。\n即今河畔氷開日，正是長安花落時。\n"
  },
  {
    "id": 58068,
    "uid": "poem-10-2",
    "chapter": "卷十",
    "chapternum": 10,
    "charstyle": "近體詩",
    "title": "夜渡江",
    "titledesc": "",
    "collection": "",
    "collectiondesc": "",
    "poemindex": 2,
    "author": "姚崇",
    "content": "夜渚帶浮烟，蒼茫晦逺天。\n舟輕不覺動，䌫急始知牽。\n聽草遥尋岸，聞香暗識蓮。\n唯看孤帆影，常恐客心懸。\n"
  },
  {
    "id": 58069,
    "uid": "poem-10-3",
    "chapter": "卷十",
    "chapternum": 10,
    "charstyle": "近體詩",
    "title": "奉和初春幸太平公主南莊應制",
    "titledesc": "",
    "collection": "",
    "collectiondesc": "",
    "poemindex": 3,
    "author": "李邕",
    "content": "傳聞銀漢石支機，復見金輿出紫微。\n織女橋邊烏鵲起，仙人樓上鳳凰飛。\n流風入座飄歌扇，瀑水侵堦濺舞衣。\n今日還同犯牛斗，乘槎共逐海潮歸。\n"
  },
  {
    "id": 58070,
    "uid": "poem-10-4",
    "chapter": "卷十",
    "chapternum": 10,
    "charstyle": "近體詩",
    "title": "回波辭",
    "titledesc": "",
    "collection": "",
    "collectiondesc": "",
    "poemindex": 4,
    "author": "李景伯",
    "content": "回波爾時酒巵，微臣職在箴䂓。\n侍讌既過三爵，喧譁竊恐非儀〈中宗嘗宴侍臣及朝集使酒酣各令為回波辭衆皆為諂佞語及自要榮位次至景伯云云蕭至忠稱之曰此直諫臣也〉。\n"
  },
  {
    "id": 58071,
    "uid": "poem-10-5",
    "chapter": "卷十",
    "chapternum": 10,
    "charstyle": "近體詩",
    "title": "奉和春日出苑矚目應令",
    "titledesc": "時為太子舍人使在東都作",
    "collection": "",
    "collectiondesc": "",
    "poemindex": 5,
    "author": "賈曽",
    "content": "銅龍曉闢問安迴，金輅春遊博望開。\n渭水晴光揺草樹，終南佳氣入樓臺。\n招賢已從商山老，托乘還徵鄴下才。\n臣在東周獨留滯，忻逢睿𦸼日邊來。\n"
  },
  {
    "id": 58072,
    "uid": "poem-10-6",
    "chapter": "卷十",
    "chapternum": 10,
    "charstyle": "近體詩",
    "title": "詠屏風",
    "titledesc": "",
    "collection": "",
    "collectiondesc": "",
    "poemindex": 6,
    "author": "袁恕已",
    "content": "綺閣雲霞滿，芳林草樹新。\n鳥驚疑欲曙，花笑不闗春。\n山對彈琴客，谿流垂釣人。\n請看車馬客，行處有風塵。\n"
  },
  {
    "id": 58073,
    "uid": "poem-10-7",
    "chapter": "卷十",
    "chapternum": 10,
    "charstyle": "近體詩",
    "title": "桃花谿",
    "titledesc": "",
    "collection": "",
    "collectiondesc": "",
    "poemindex": 7,
    "author": "張旭",
    "content": "隠隠飛橋隔野煙，石磯西畔問漁船。\n桃花盡日隨流水，洞在清谿何處邊。\n"
  },
  {
    "id": 58074,
    "uid": "poem-10-8",
    "chapter": "卷十",
    "chapternum": 10,
    "charstyle": "近體詩",
    "title": "一日書",
    "titledesc": "",
    "collection": "",
    "collectiondesc": "",
    "poemindex": 8,
    "author": "張旭",
    "content": "春草青青萬里餘，邊城落日見離居。\n情知海上三年别，不寄雲間一紙書。\n"
  },
  {
    "id": 58075,
    "uid": "poem-10-9",
    "chapter": "卷十",
    "chapternum": 10,
    "charstyle": "近體詩",
    "title": "山行留客",
    "titledesc": "",
    "collection": "",
    "collectiondesc": "",
    "poemindex": 9,
    "author": "張旭",
    "content": "山光物態弄春暉，莫為輕陰便擬歸。\n縱使晴明無雨色，入雲湥處亦沾衣。\n"
  },
  {
    "id": 58076,
    "uid": "poem-10-10",
    "chapter": "卷十",
    "chapternum": 10,
    "charstyle": "近體詩",
    "title": "送人之軍中",
    "titledesc": "",
    "collection": "",
    "collectiondesc": "",
    "poemindex": 10,
    "author": "賀知章",
    "content": "常經絶脈塞，復見斷腸流。\n送子成今别，令人起昔愁。\n隴雲晴半雨，邊草夏先秋。\n萬里長城寄，無貽漢國憂。\n"
  },
  {
    "id": 58077,
    "uid": "poem-10-11",
    "chapter": "卷十",
    "chapternum": 10,
    "charstyle": "近體詩",
    "title": "題袁氏别業",
    "titledesc": "",
    "collection": "",
    "collectiondesc": "",
    "poemindex": 11,
    "author": "賀知章",
    "content": "主人不相識，偶坐為林泉。\n莫漫愁沽酒，囊中自有錢。\n"
  },
  {
    "id": 58078,
    "uid": "poem-10-12",
    "chapter": "卷十",
    "chapternum": 10,
    "charstyle": "近體詩",
    "title": "詠柳",
    "titledesc": "",
    "collection": "",
    "collectiondesc": "",
    "poemindex": 12,
    "author": "賀知章",
    "content": "碧玉妝成一樹髙，萬條垂下緑絲縧。\n不知細葉誰裁出，二月春風似剪刀。\n"
  },
  {
    "id": 58079,
    "uid": "poem-10-13",
    "chapter": "卷十",
    "chapternum": 10,
    "charstyle": "近體詩",
    "title": "回鄉偶書",
    "titledesc": "",
    "collection": "",
    "collectiondesc": "",
    "poemindex": 13,
    "author": "賀知章",
    "content": "少小離鄉老大回，鄉音無改鬢毛衰。\n兒童相見不相識，笑問客從何處來。\n"
  },
  {
    "id": 58080,
    "uid": "poem-10-14",
    "chapter": "卷十",
    "chapternum": 10,
    "charstyle": "近體詩",
    "title": "回鄉偶書",
    "titledesc": "",
    "collection": "",
    "collectiondesc": "",
    "poemindex": 14,
    "author": "賀知章",
    "content": "離别家鄉嵗月多，近來人事半銷磨。\n唯有門前鏡湖水，春風不改舊時波。\n"
  },
  {
    "id": 58081,
    "uid": "poem-10-15",
    "chapter": "卷十",
    "chapternum": 10,
    "charstyle": "古體詩",
    "title": "百子池",
    "titledesc": "",
    "collection": "",
    "collectiondesc": "",
    "poemindex": 15,
    "author": "張諤",
    "content": "舊聞百子漢家池，漢家渌水今逶迤。\n宫女厭鏡笑窺池，身前影後不相見。\n無數容華空自知，"
  },
  {
    "id": 58082,
    "uid": "poem-10-16",
    "chapter": "卷十",
    "chapternum": 10,
    "charstyle": "近體詩",
    "title": "東封山下宴羣臣",
    "titledesc": "",
    "collection": "",
    "collectiondesc": "",
    "poemindex": 16,
    "author": "張諤",
    "content": "萬里扈封巒，羣公遇此歡。\n幔城連夜靜，霜仗滿空寒。\n輦路宵煙合，旌門曉月殘。\n明朝陪聖主，山下禮圓壇。\n"
  },
  {
    "id": 58083,
    "uid": "poem-10-17",
    "chapter": "卷十",
    "chapternum": 10,
    "charstyle": "近體詩",
    "title": "岐王山亭",
    "titledesc": "",
    "collection": "",
    "collectiondesc": "",
    "poemindex": 17,
    "author": "張諤",
    "content": "王家傍緑池，春色正相宜。\n豈有樓臺好，兼看草樹奇。\n石榴天上葉，椰子日南枝。\n出入千門裏，年年樂未移。\n"
  },
  {
    "id": 58084,
    "uid": "poem-10-18",
    "chapter": "卷十",
    "chapternum": 10,
    "charstyle": "近體詩",
    "title": "三日岐王宅",
    "titledesc": "",
    "collection": "",
    "collectiondesc": "",
    "poemindex": 18,
    "author": "張諤",
    "content": "玉女貴妃生，嫛婗始發聲。\n金盆浴未了，綳子繡初成。\n翡翠雕芳褥，真珠帖小纓。\n何時學健步，鬭取落花輕。\n"
  },
  {
    "id": 58085,
    "uid": "poem-10-19",
    "chapter": "卷十",
    "chapternum": 10,
    "charstyle": "近體詩",
    "title": "滿月",
    "titledesc": "",
    "collection": "",
    "collectiondesc": "",
    "poemindex": 19,
    "author": "張諤",
    "content": "社金流茂祉，庭玉表奇才。\n竹似因談植，蘭疑入夢栽。\n烏將入子去，鳳逐九雛來。\n今夜明珠色，當隨滿月開。\n"
  },
  {
    "id": 58086,
    "uid": "poem-10-20",
    "chapter": "卷十",
    "chapternum": 10,
    "charstyle": "近體詩",
    "title": "岐王席上詠美人",
    "titledesc": "",
    "collection": "",
    "collectiondesc": "",
    "poemindex": 20,
    "author": "張諤",
    "content": "半額畫雙蛾，盈盈燭下歌。\n玉杯寒意少，金屋夜情多。\n香豔王分帖，裙嬌敇賜羅。\n平陽莫相妒，喚出不如佗。\n"
  },
  {
    "id": 58087,
    "uid": "poem-10-21",
    "chapter": "卷十",
    "chapternum": 10,
    "charstyle": "近體詩",
    "title": "九日",
    "titledesc": "",
    "collection": "",
    "collectiondesc": "",
    "poemindex": 21,
    "author": "張諤",
    "content": "秋天林下不知春，一種佳遊事也均。\n絳葉從朝飛着夜，黄花開日未成旬。\n將横陌樹頻驚馬，半醉歸途數問人。\n城逺登髙併九日，茱萸凡作幾年新。\n"
  },
  {
    "id": 58088,
    "uid": "poem-10-22",
    "chapter": "卷十",
    "chapternum": 10,
    "charstyle": "近體詩",
    "title": "延平門髙齋亭子應岐王教",
    "titledesc": "",
    "collection": "",
    "collectiondesc": "",
    "poemindex": 22,
    "author": "張諤",
    "content": "花源藥嶼鳳城西，翠幙紗窓鶯亂啼。\n昨夜葡萄初上架，今朝楊柳半垂堤。\n片片仙雲來渡水，雙雙燕子共銜泥。\n請語東風催後騎，併將歌舞向前谿。\n"
  },
  {
    "id": 58089,
    "uid": "poem-10-23",
    "chapter": "卷十",
    "chapternum": 10,
    "charstyle": "近體詩",
    "title": "九日宴",
    "titledesc": "",
    "collection": "",
    "collectiondesc": "",
    "poemindex": 23,
    "author": "張諤",
    "content": "秋葉風吹黄颯颯，晴雲日照白鱗鱗。\n歸來得問茱萸女，今日登髙醉幾人。\n"
  },
  {
    "id": 58090,
    "uid": "poem-10-24",
    "chapter": "卷十",
    "chapternum": 10,
    "charstyle": "古體詩",
    "title": "駕幸温泉",
    "titledesc": "",
    "collection": "",
    "collectiondesc": "",
    "poemindex": 24,
    "author": "武平一",
    "content": "秦王登碣石，周后襲崑崙。\n何必在遐逺，方稱萬㝢尊。\n我皇順時豫，星駕動軒轅。\n雄㦸交馳道，清笳度國門。\n迴輿長樂觀，校獵上林園。\n行漏移三象，連營總八屯。\n旌揺鸚鵡谷，騎轉鳳凰原。\n絶壁蒼苔古，靈泉碧溜温。\n參差開水殿，䆗窱敞巖垣。\n豐邑蹤猶在，驪宫跡尚存。\n煙松銜翠幄，雪逕遶花源。\n侍從推元草，文章召武賁。\n深仁浹夷夏，洪造溢乾坤。\n謬忝王枚列，多慙雨露恩。\n"
  },
  {
    "id": 58091,
    "uid": "poem-10-25",
    "chapter": "卷十",
    "chapternum": 10,
    "charstyle": "近體詩",
    "title": "駕宴安樂公主新宅應制",
    "titledesc": "",
    "collection": "",
    "collectiondesc": "",
    "poemindex": 25,
    "author": "武平一",
    "content": "紫漢秦樓敞，黄山魯館開。\n簪裾分上席，歌舞列平臺。\n馬既如龍至，人疑學鳳來。\n幸欣聨棣蕚，何以接鄒枚。\n"
  },
  {
    "id": 58092,
    "uid": "poem-10-26",
    "chapter": "卷十",
    "chapternum": 10,
    "charstyle": "近體詩",
    "title": "興慶池侍宴應制",
    "titledesc": "",
    "collection": "",
    "collectiondesc": "",
    "poemindex": 26,
    "author": "武平一",
    "content": "鑾輿羽駕直城隈，帳殿旌門此地開。\n皎潔靈潭圖日月，參差畫舸結樓臺。\n波揺岸影隨橈轉，風送荷香入酒來。\n願奉聖情歡不極，長遊雲漢幾昭回。\n"
  },
  {
    "id": 58093,
    "uid": "poem-10-27",
    "chapter": "卷十",
    "chapternum": 10,
    "charstyle": "近體詩",
    "title": "奉和立春内出綵花樹應制",
    "titledesc": "",
    "collection": "",
    "collectiondesc": "",
    "poemindex": 27,
    "author": "武平一",
    "content": "鑾輅青旗下帝臺，東郊上苑望春來。\n黄鶯未解林間囀，紅蘂先從殿裏開。\n畫閣條風初變柳，銀塘曲水半含苔。\n欣逢睿藻光韶律，更促霞觴畏景催〈紀事云是日中宗手批云平一年雖最少文甚警新恱紅蘂之先開訝黄鸝之未囀循環吟咀賞歎兼懐今更賜花一枝以彰其美所賜學士花並令揷在頭上後所賜者平一左右交插〉。\n"
  },
  {
    "id": 58094,
    "uid": "poem-10-28",
    "chapter": "卷十",
    "chapternum": 10,
    "charstyle": "古體詩",
    "title": "采蓮女",
    "titledesc": "",
    "collection": "",
    "collectiondesc": "",
    "poemindex": 28,
    "author": "閻朝隠",
    "content": "采蓮女采蓮舟春日春江碧水流蓮衣承玉釧蓮刺罥銀鈎薄暮歛容歌一曲氛氲香氣滿汀洲"
  },
  {
    "id": 58095,
    "uid": "poem-10-29",
    "chapter": "卷十",
    "chapternum": 10,
    "charstyle": "近體詩",
    "title": "三日曲水侍宴應制",
    "titledesc": "",
    "collection": "",
    "collectiondesc": "",
    "poemindex": 29,
    "author": "閻朝隠",
    "content": "三月重三日，千春續萬春。\n聖澤如東海，天文似北辰。\n荷葉珠盤淨，蓮花寶葢新。\n陛下制萬國，臣作水心人。\n"
  },
  {
    "id": 58096,
    "uid": "poem-10-30",
    "chapter": "卷十",
    "chapternum": 10,
    "charstyle": "古體詩",
    "title": "十月梅花書贈",
    "titledesc": "",
    "collection": "",
    "collectiondesc": "",
    "poemindex": 30,
    "author": "盧僎",
    "content": "君不見巴鄉氣候與華别，年年十月梅花發。\n上苑今應雪作花，寧知此地花為雪。\n自從遷播落黔巴，三見江上開新花。\n故園風花虚洛汭，窮峽凝雲度嵗華。\n花情縱似河陽好，客心倍傷邊候早。\n春候颯驚樓上梅，霜威未落江潭草。\n江水侵天去不還，樓花覆簾空坐攀。\n一向花前看白髪，幾回夢裏憶紅顔。\n紅顔白髪雲泥改，何異桑田移碧海。\n郤想華年故國時，唯餘一片空心在。\n空心弔影向誰陳，雲臺仙閣舊遊人。\n儻知巴樹連冬發，應憐南國氣長春。\n"
  },
  {
    "id": 58097,
    "uid": "poem-10-31",
    "chapter": "卷十",
    "chapternum": 10,
    "charstyle": "近體詩",
    "title": "嵗晩還京臺望城闕成口别先贈交親",
    "titledesc": "",
    "collection": "",
    "collectiondesc": "",
    "poemindex": 31,
    "author": "盧僎",
    "content": "紫陌開行樹，朱城出晩霞。\n猶憐慣去國，疑是夢還家。\n風弱知催柳，林青覺待花。\n交親望歸騎，幾處擁年華。\n"
  },
  {
    "id": 58098,
    "uid": "poem-10-32",
    "chapter": "卷十",
    "chapternum": 10,
    "charstyle": "近體詩",
    "title": "上幸皇太子新院應制",
    "titledesc": "",
    "collection": "",
    "collectiondesc": "",
    "poemindex": 32,
    "author": "盧僎",
    "content": "佳氣曉䓤䓤，乾行入震宫。\n前星迎北極，少海被南風。\n視膳銅樓下，吹笙玉座中。\n訓湥家以正，義舉俗為公。\n父子成釗合，君臣禹啓同。\n仰天歌聖道，猶愧乏雕蟲。\n"
  },
  {
    "id": 58099,
    "uid": "poem-10-33",
    "chapter": "卷十",
    "chapternum": 10,
    "charstyle": "近體詩",
    "title": "奉和李令扈從温泉宫賜遊驪山韋侍郎别業",
    "titledesc": "",
    "collection": "",
    "collectiondesc": "",
    "poemindex": 33,
    "author": "盧僎",
    "content": "風后軒皇佐，雲鋒謝客居。\n承恩來翠嶺，締賞出丹除。\n飛葢松溪寂，清笳玉洞虚。\n窺巖詳霧豹，過水畧泉魚。\n鄉入無何有，時還上古初。\n伊皋羞過狹，魏邴服麤疎。\n白雪縁情降，青霞落卷舒。\n多慙郎署在，輙繼國風餘。\n"
  },
  {
    "id": 58100,
    "uid": "poem-10-34",
    "chapter": "卷十",
    "chapternum": 10,
    "charstyle": "近體詩",
    "title": "南樓望",
    "titledesc": "",
    "collection": "",
    "collectiondesc": "",
    "poemindex": 34,
    "author": "盧僎",
    "content": "去國三巴逺，登樓萬里春。\n傷心江上客，不是故鄉人。\n"
  },
  {
    "id": 58101,
    "uid": "poem-10-35",
    "chapter": "卷十",
    "chapternum": 10,
    "charstyle": "近體詩",
    "title": "奉和立春遊苑迎春應制",
    "titledesc": "",
    "collection": "",
    "collectiondesc": "",
    "poemindex": 35,
    "author": "韋元旦",
    "content": "灞涘長安恒近日，殷正臘月早迎新。\n池魚戲葉仍含凍，宫女裁花已作春。\n向苑雲疑承翠幄，入林風若起青蘋。\n年年斗柄東無限，願挹瓊觴壽北辰。\n"
  },
  {
    "id": 58102,
    "uid": "poem-10-36",
    "chapter": "卷十",
    "chapternum": 10,
    "charstyle": "近體詩",
    "title": "興慶池侍宴應制",
    "titledesc": "",
    "collection": "",
    "collectiondesc": "",
    "poemindex": 36,
    "author": "韋元旦",
    "content": "滄池漭沆帝城邊，殊勝昆明鑿漢年。\n夾岸旌旗疏輦道，中流簫鼓振樓船。\n雲峰四起迎宸幄，水樹千重入御筵。\n宴樂已深魚藻詠，承恩更欲奏甘泉。\n"
  },
  {
    "id": 58103,
    "uid": "poem-10-37",
    "chapter": "卷十",
    "chapternum": 10,
    "charstyle": "近體詩",
    "title": "安樂公主山庄",
    "titledesc": "",
    "collection": "",
    "collectiondesc": "",
    "poemindex": 37,
    "author": "韋元旦",
    "content": "銀河南渚帝城隅，帝輦平明出九衢。\n刻鳳蟠螭凌桂邸，穿池壘石寫蓬壺。\n瓊簫暫下鈞天樂，綺綴長懸明月珠。\n仙牓承恩爭既醉，方知朝野更歡娛。\n"
  },
  {
    "id": 58104,
    "uid": "poem-10-38",
    "chapter": "卷十",
    "chapternum": 10,
    "charstyle": "古體詩",
    "title": "棹歌行",
    "titledesc": "",
    "collection": "",
    "collectiondesc": "",
    "poemindex": 38,
    "author": "徐堅",
    "content": "棹女飾銀鈎，新妝下翠樓。\n霜絲青桂檝，蘭栧紫霞舟。\n水落金陵曙，風起洞庭秋。\n扣舷過曲浦，飛帆越回流。\n影入桃花浪，香飄杜若洲。\n洲長殊未返，蕭散雲霞晩。\n日下大江平，煙生歸岸逺。\n岸逺聞潮波，爭途遊戲多。\n因聲趙津女，來聴采菱歌。\n"
  },
  {
    "id": 58105,
    "uid": "poem-10-39",
    "chapter": "卷十",
    "chapternum": 10,
    "charstyle": "古體詩",
    "title": "晩度伊水",
    "titledesc": "",
    "collection": "",
    "collectiondesc": "",
    "poemindex": 39,
    "author": "韋述",
    "content": "悠悠渉伊水，伊水清見石。\n是時春向深，兩岸草如積。\n迢遞望洲嶼，逶迤亘津陌。\n新樹落疎紅，遥原上深碧。\n回瞻洛陽苑，遽有長山隔。\n烟霧猶辨家，風塵已為客。\n登陟多異趣，往來見行役。\n雲起早已昏，鳥飛日將夕。\n光陰逝不借，超然暮疇昔。\n逺遊亦何為，歸來存竹帛。\n"
  },
  {
    "id": 58106,
    "uid": "poem-10-40",
    "chapter": "卷十",
    "chapternum": 10,
    "charstyle": "近體詩",
    "title": "蒲津迎駕",
    "titledesc": "",
    "collection": "",
    "collectiondesc": "",
    "poemindex": 40,
    "author": "宋璟",
    "content": "回鑾下蒲坂，飛飾指秦京。\n雒上黄雲送，關中紫氣迎。\n霞朝看馬色，月曉聴雞鳴。\n防拒連山險，長橋壓水平。\n省方知化洽，察俗覺時清。\n天下長無事，空餘襟帶名。\n"
  },
  {
    "id": 58107,
    "uid": "poem-10-41",
    "chapter": "卷十",
    "chapternum": 10,
    "charstyle": "近體詩",
    "title": "奉和御製璟與張說源乾曜同日上官命宴都堂賜詩應制",
    "titledesc": "",
    "collection": "",
    "collectiondesc": "",
    "poemindex": 41,
    "author": "宋璟",
    "content": "丞相邦之重，非賢諒不居。\n老臣慵且憊，何徳以當諸。\n厚秩先為忝，崇班復此除。\n太常陳禮樂，中掖降簪裾。\n聖酒山河潤，仙文象緯舒。\n冐恩懐寵錫，陳力省空虚。\n郭隗慙無駿，馮驩愧有魚。\n不知周勃者，榮幸定何如〈按本傳開元十七年璟為尚書右丞相張說為左丞相源乾曜為太子少傅同日拜有詔大官設饌太常奏樂㑹百官尚書省東堂帝賦三傑詩自冩以賜〉。\n"
  },
  {
    "id": 58108,
    "uid": "poem-10-42",
    "chapter": "卷十",
    "chapternum": 10,
    "charstyle": "古體詩",
    "title": "奉和登終南山",
    "titledesc": "",
    "collection": "",
    "collectiondesc": "",
    "poemindex": 42,
    "author": "王灣",
    "content": "常愛南山遊，因而盡原隰。\n數朝至林嶺，百仞登嵬岌。\n石壯馬徑窮，苔色步縁入。\n物奇春狀改，氣逺天香集。\n虚洞策杖鳴，低雲拂衣濕。\n倚巖見廬舍，入户欣拜揖。\n問性矜勤勞，示心教澄習。\n玉英時供飯，芝草為余拾。\n境絶人不行，潭深鳥空立。\n一乗從此授，九轉兼是給。\n辭處若輕飛，憇來唯吐吸。\n開襟超已勝，迴路倐而及。\n烟色松上深，水流山下急。\n漸平逢車騎，向晩睨城邑。\n峰在野趣繁，塵飄宦情澁。\n辛苦久為吏，榮進何妄執。\n日暮懐此山，悠然賦斯什。\n"
  },
  {
    "id": 58109,
    "uid": "poem-10-43",
    "chapter": "卷十",
    "chapternum": 10,
    "charstyle": "近體詩",
    "title": "次北固山下",
    "titledesc": "",
    "collection": "",
    "collectiondesc": "",
    "poemindex": 43,
    "author": "王灣",
    "content": "客路青山外，行舟緑水前。\n潮平兩岸濶，風正一帆懸。\n海日生殘夜，江春入舊年。\n鄉書何處達，歸雁洛陽邊。\n"
  },
  {
    "id": 58110,
    "uid": "poem-10-44",
    "chapter": "卷十",
    "chapternum": 10,
    "charstyle": "近體詩",
    "title": "觀搊箏〈一作祖詠詩〉",
    "titledesc": "",
    "collection": "",
    "collectiondesc": "",
    "poemindex": 44,
    "author": "王灣",
    "content": "虚室有秦箏，箏新月復清。\n絃多弄委曲，柱促語分明。\n曉怨凝繁手，春嬌入曼聲。\n近來唯此樂，傳得美人情。\n"
  },
  {
    "id": 58111,
    "uid": "poem-10-45",
    "chapter": "卷十",
    "chapternum": 10,
    "charstyle": "近體詩",
    "title": "淮南寄舍弟",
    "titledesc": "",
    "collection": "",
    "collectiondesc": "",
    "poemindex": 45,
    "author": "王泠然",
    "content": "㫺余從不調，經嵗旅淮源。\n念爾長相失，何時返故園。\n寄書迷處所，分袂隔涼温。\n逺道俱為客，他鄉共在原。\n歸情春伴雁，愁泣夜隨猿。\n愧見髙堂上，朝朝獨倚門。\n"
  },
  {
    "id": 58112,
    "uid": "poem-10-46",
    "chapter": "卷十",
    "chapternum": 10,
    "charstyle": "古體詩",
    "title": "三日緑潭篇",
    "titledesc": "",
    "collection": "",
    "collectiondesc": "",
    "poemindex": 46,
    "author": "萬齊融",
    "content": "春潭滉漾接隋宫，宫闕連延潭水東。\n蘋苔嫩色含波緑，桃李新花照底紅。\n垂菱布藻如妝鏡，麗日晴天相照映。\n素影沈沈對蝶飛，金沙礫礫窺魚泳。\n佳人祓禊賞韶年，傾國傾城併可憐。\n拾翠總來芳樹下，踏青爭遶緑潭邊。\n公子王孫恣游翫，沙陽水曲情無厭。\n禽浮似挹羽觴杯，鱗躍疑投水心劍。\n金鞭玉勒騁輕肥，落絮紅塵擁路飛。\n緑水殘霞催席散，畫樓初月待人歸。\n"
  },
  {
    "id": 58113,
    "uid": "poem-10-47",
    "chapter": "卷十",
    "chapternum": 10,
    "charstyle": "近體詩",
    "title": "贈别江〈闕字〉",
    "titledesc": "",
    "collection": "",
    "collectiondesc": "",
    "poemindex": 47,
    "author": "萬齊融",
    "content": "東南飛烏處，言是故鄉天。\n江上風花晩，君行定幾千。\n計程頻破月，數别屢開年。\n明嵗潯陽水，相思寄采蓮。\n"
  },
  {
    "id": 58114,
    "uid": "poem-10-48",
    "chapter": "卷十",
    "chapternum": 10,
    "charstyle": "近體詩",
    "title": "奉和聖製從蓬萊向興慶閣道中留春雨中春望之作應制",
    "titledesc": "",
    "collection": "",
    "collectiondesc": "",
    "poemindex": 48,
    "author": "李憕",
    "content": "别館春還淑氣催，三宫路轉鳳凰臺。\n雲飛北闕輕陰散，雨歇南山積翠來。\n御柳遥隨天仗發，林花不待曉風開。\n已知聖澤深無限，更喜年芳入睿才。\n"
  },
  {
    "id": 58115,
    "uid": "poem-10-49",
    "chapter": "卷十",
    "chapternum": 10,
    "charstyle": "古體詩",
    "title": "大漠行",
    "titledesc": "",
    "collection": "",
    "collectiondesc": "",
    "poemindex": 49,
    "author": "崔湜",
    "content": "單于犯薊堧，驃騎畧蕭邊。\n南山木葉飛下地，北海蓬根亂上天。\n科斗連營太原道，魚麗合陣武威川。\n三軍遥倚㐲，萬里相馳逐。\n旌斾悠悠靜瀚源，鼙鼓喧喧動盧谷。\n窮徼出幽陵，吁嗟倦寢興。\n馬蹄凍溜石，胡毳煖生氷。\n雲沙泱漭天光閉，河塞陰沉海色凝。\n崆峒異國誰能託，蕭索邊心常不樂。\n近見行人畏白龍，遥聞公主愁黄鶴。\n陽春半，岐路間。\n瑶臺苑，玉門闗。\n百花芳樹紅將歇，二月蘭皋緑未還。\n陣雲不散魚龍水，雨雪猶飛鴻雁山。\n山障連綿不可極，路逺辛勤夢顔色。\n北堂萱草不寄來，東園桃李長相憶。\n漢將紛紜攻戰盈，胡冦蕭條幽朔寧。\n韓君拜節偏知逺，鄭吉驅旌坐見迎。\n火絶煙沉右西極，谷靜山空左北平。\n但使將軍能百戰，不須天子築長城。\n"
  },
  {
    "id": 58116,
    "uid": "poem-10-50",
    "chapter": "卷十",
    "chapternum": 10,
    "charstyle": "近體詩",
    "title": "奉和御製白鹿觀〈一作鄭愔詩〉",
    "titledesc": "",
    "collection": "",
    "collectiondesc": "",
    "poemindex": 50,
    "author": "崔湜",
    "content": "御旗探紫籙，仙仗闢丹丘。\n捧藥芝童下，焚香桂女留。\n鸞歌無嵗月，鶴語記春秋。\n臣朔何其幸，常陪漢武遊。\n"
  },
  {
    "id": 58117,
    "uid": "poem-10-51",
    "chapter": "卷十",
    "chapternum": 10,
    "charstyle": "近體詩",
    "title": "幸梨園亭觀打毬應制",
    "titledesc": "",
    "collection": "",
    "collectiondesc": "",
    "poemindex": 51,
    "author": "崔湜",
    "content": "年光陌上發，香輦禁中遊。\n草緑鴛鴦殿，花明翡翠樓。\n寶杯承露酌，仙管雜風流。\n今日陪歡豫，皇恩不可酬。\n"
  },
  {
    "id": 58118,
    "uid": "poem-10-52",
    "chapter": "卷十",
    "chapternum": 10,
    "charstyle": "近體詩",
    "title": "折楊柳",
    "titledesc": "",
    "collection": "",
    "collectiondesc": "",
    "poemindex": 52,
    "author": "崔湜",
    "content": "二月風光半，三邊戍不還。\n年華妾自惜，楊柳為君攀。\n落絮縈衫袖，垂條拂髻鬟。\n那堪音信斷，流涕望陽闗。\n"
  },
  {
    "id": 58119,
    "uid": "poem-10-53",
    "chapter": "卷十",
    "chapternum": 10,
    "charstyle": "近體詩",
    "title": "媫妤怨",
    "titledesc": "",
    "collection": "",
    "collectiondesc": "",
    "poemindex": 53,
    "author": "崔湜",
    "content": "不分君恩斷，新妝視鏡中。\n容華尚春日，嬌愛已秋風。\n枕席臨窻曉，帷屏向月空。\n年年後庭樹，榮落在深宫。\n"
  },
  {
    "id": 58120,
    "uid": "poem-10-54",
    "chapter": "卷十",
    "chapternum": 10,
    "charstyle": "近體詩",
    "title": "酬杜麟臺春恩",
    "titledesc": "",
    "collection": "",
    "collectiondesc": "",
    "poemindex": 54,
    "author": "崔湜",
    "content": "春還上林苑，花滿洛陽城。\n鴛衾夜凝思，龍鏡曉含情。\n憶夢殘燈落，離魂暗馬驚。\n可憐朝與暮，樓上獨盈盈〈紀事云湜執政時年三十八嘗暮出端門下天津馬上賦詩云春還上林苑花滿洛陽城張說見之嘆曰文與位固可致其年不可及也〉。\n"
  },
  {
    "id": 58121,
    "uid": "poem-10-55",
    "chapter": "卷十",
    "chapternum": 10,
    "charstyle": "近體詩",
    "title": "襄城即事",
    "titledesc": "",
    "collection": "",
    "collectiondesc": "",
    "poemindex": 55,
    "author": "崔湜",
    "content": "子牟懐魏闕，元凱滯襄城。\n冠葢仍為里，池臺尚識名。\n山光晴後緑，江色晩來清。\n借問東流水，何時到玉京。\n"
  },
  {
    "id": 58122,
    "uid": "poem-10-56",
    "chapter": "卷十",
    "chapternum": 10,
    "charstyle": "近體詩",
    "title": "襄陽作",
    "titledesc": "",
    "collection": "",
    "collectiondesc": "",
    "poemindex": 56,
    "author": "崔湜",
    "content": "廟堂初解印，郡邸忽腰章。\n按節巡河右，鳴騶入漢陽。\n城臨南峴出，樹繞北津長。\n好學風猶扇，誇才俗未亡。\n江山距七澤，煙雨接三湘。\n蛟浦菱荷淨，漁舟橘柚香。\n醉中求習氏，夢裏憶襄王。\n宅壊仍思鳳，碑存更憶羊。\n下車慙政美，閉閣幸時康。\n多謝征南術，于今尚不忘。\n"
  }
]