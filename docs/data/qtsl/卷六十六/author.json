{
  "元稹": {
    "author": "元稹",
    "authordesc": "稹字微之河南人幼孤母鄭賢而文親授書傳九嵗工屬文十五擢明經判入等補校書郎元和元年舉制科對䇿第一拜左拾遺當路者惡之出為河南尉以母喪解服除拜監察御史按獄東川因劾奏節度使嚴礪七刺史皆奪俸礪黨怒俄分司東都復論奏韓臯等十餘事㑹河南尹房式坐罪稹舉劾按故事追攝移書停務詔薄式罪召稹還次敷水驛中人仇士良夜至稹不讓中人怒擊稹敗面宰相以稹年少輕樹威失憲臣體貶江陵士曹參軍而李絳崔羣白居易皆論其枉久乃徙通州司馬改虢州長史元和末召拜膳部員外郎稹尤長於詩與居易名相埓天下傳諷號元和體往往播樂府穆宗在東宫妃嬪近習皆誦之宫中呼元才子稹之謫江陵善監軍崔潭浚長慶初潭浚方親幸以稹歌辭數十百篇奏御帝大悦問稹今安在曰為南宫散郎即擢祠部郎中知制誥俄遷中書舍人翰林承㫖學士裴度劾稹傾亂國政因出為工部侍郎然眷倚不衰未幾進同中書門下平章事朝野雜然輕笑李逢吉搆之罷宰相出為同州刺史再朞徙浙東觀察使太和三年召為尚書左丞俄拜武昌節度使卒贈尚書右僕射所論著甚多行於世在越時辟竇鞏鞏天下工為詩與之酬和故鏡湖秦望之竒益傳時號蘭亭絶唱全唐詩話云稹聞西蜀薛濤有辭辯及為監察使蜀以御史推鞫難得見焉嚴司空潜知其意每遣薛往洎登翰林以詩寄曰錦江滑膩蛾眉秀幻出文君與薛濤言語巧偷鸚鵡舌文章分得鳳凰毛紛紛詞客多停筆箇箇公侯欲夢刀别後相思隔煙水菖蒲花發五雲髙後亷問浙東乃有劉採春自淮甸而來容華莫比元贈詩曰新妝巧樣畫雙蛾慢裹常州透額羅正面偷勻光滑笏緩行輕踏皺紋波言辭雅措風流足舉止低徊秀媚多更有惱人腸斷處選詞能唱望夫歌即羅嗊之曲也元在浙河七年因醉題東武亭其詩曰役役行人事紛紛碎簿書功夫兩衙盡留滯七年餘病痛梅天發親情海㟁疎因循未歸得不是戀鱸魚盧侍郎簡永戲曰丞相雖不為鱸魚為好鏡湖春色耳謂採春也\n本事詩云元相公稹為御史鞫獄梓潼時白尚書在京與名輩遊慈恩小酌花下為詩寄元曰花時同醉破春愁醉折花枝當酒籌忽憶故人天際去計程今日到梁州時元果及褒城亦寄夢遊詩曰夢君兄弟曲江頭也向慈恩院裏遊驛吏喚人排馬去忽驚身在古梁州千里神交合若符契自有感夢記備記其事",
    "charstyleMap": {
      "古體詩": [
        {
          "id": 63377,
          "uid": "poem-66-1",
          "title": "兔絲",
          "titledesc": "",
          "poemindex": 1
        },
        {
          "id": 63378,
          "uid": "poem-66-2",
          "title": "雉媒",
          "titledesc": "",
          "poemindex": 2
        },
        {
          "id": 63379,
          "uid": "poem-66-3",
          "title": "種竹〈并序〉",
          "titledesc": "昔樂天贈予詩云無波古井水有節秋竹竿予秋來種竹㕔下因而有懐聊書十韻",
          "poemindex": 3
        },
        {
          "id": 63380,
          "uid": "poem-66-4",
          "title": "說劔",
          "titledesc": "",
          "poemindex": 4
        },
        {
          "id": 63381,
          "uid": "poem-66-5",
          "title": "遣興",
          "titledesc": "",
          "poemindex": 5
        },
        {
          "id": 63382,
          "uid": "poem-66-6",
          "title": "遣興",
          "titledesc": "",
          "poemindex": 6
        },
        {
          "id": 63383,
          "uid": "poem-66-7",
          "title": "遣興",
          "titledesc": "",
          "poemindex": 7
        },
        {
          "id": 63384,
          "uid": "poem-66-8",
          "title": "酬樂天",
          "titledesc": "",
          "poemindex": 8
        },
        {
          "id": 63385,
          "uid": "poem-66-9",
          "title": "臺中鞫獄憶開元觀舊事呈損之兼贈周兄四十韻",
          "titledesc": "",
          "poemindex": 9
        },
        {
          "id": 63386,
          "uid": "poem-66-10",
          "title": "元和五年予官不了罰俸西歸〈時公分司東都劾河南尹房式詔薄式罪召公還京〉三月六日至陜府與吳十一兄端公崔二十二院長思愴曩游因投五十韻",
          "titledesc": "",
          "poemindex": 10
        },
        {
          "id": 63387,
          "uid": "poem-66-11",
          "title": "寄吴士矩端公五十韻",
          "titledesc": "",
          "poemindex": 11
        },
        {
          "id": 63388,
          "uid": "poem-66-12",
          "title": "三月二十四日宿曽峰館夜對桐花寄樂天",
          "titledesc": "",
          "poemindex": 12
        },
        {
          "id": 63389,
          "uid": "poem-66-13",
          "title": "酬樂天書懐見寄〈本題云初與微之别後忽夢見之及寤而微之書至兼覽桐花之什悵然書懐次用本韻〉",
          "titledesc": "",
          "poemindex": 13
        },
        {
          "id": 63390,
          "uid": "poem-66-14",
          "title": "張舊蚊幬",
          "titledesc": "",
          "poemindex": 14
        },
        {
          "id": 63391,
          "uid": "poem-66-15",
          "title": "夢遊春",
          "titledesc": "",
          "poemindex": 15
        },
        {
          "id": 63392,
          "uid": "poem-66-16",
          "title": "冬白紵",
          "titledesc": "",
          "poemindex": 16
        },
        {
          "id": 63393,
          "uid": "poem-66-17",
          "title": "連昌宫詞",
          "titledesc": "",
          "poemindex": 17
        },
        {
          "id": 63394,
          "uid": "poem-66-18",
          "title": "望雲騅馬歌〈并序〉",
          "titledesc": "徳宗皇帝以八馬幸蜀七馬道斃唯望雲騅來往不頓貞元中老死天廏臣稹作歌以記之",
          "poemindex": 18
        },
        {
          "id": 63395,
          "uid": "poem-66-19",
          "title": "琵琶歌〈寄管兒兼誨鐵山〉",
          "titledesc": "",
          "poemindex": 19
        },
        {
          "id": 63396,
          "uid": "poem-66-20",
          "title": "古決絶詞",
          "titledesc": "",
          "poemindex": 20
        }
      ]
    }
  }
}