[{"id":61952,"chapter":"卷四十九","chapternum":49,"charstyle":"古體詩","title":"送區弘南歸","titledesc":"","collection":"","collectiondesc":"","poemindex":1,"author":"韓愈","content":"穆昔南征軍不歸，蟲沙猿鶴伏以飛。\n洶洶洞庭莽翠微，九疑鑱天荒是非。\n野有象犀水貝璣，分散百寶人士稀。\n我遷於南日周圍，來見者衆莫依稀。\n爰有區子熒熒暉，觀以彞訓或從違。\n我念前人譬葑菲，落以斧引以纆徽。\n雖有不逮驅騑騑，或採於薄漁於磯。\n服役不辱言不譏，從我荆州來京畿。\n離其母妻絶因依，嗟我道不能自肥。\n子雖勤苦終何希，王都觀闕雙巍巍。\n騰蹋衆駿事鞍鞿，佩服上色紫與緋。\n獨子之節可嗟唏，母附書至妻寄衣。\n開書拆衣淚痕晞，雖不勑還情庻幾。\n朝暮盤羞惻庭闈，幽房無人感伊威。\n人生此難餘可祈，子去矣時若發機。\n蜃沈海底氣昇霏，彩雉野服朝扇翬。\n處子窈窕王所妃，茍有令徳隠不腓。\n況今天子鋪徳威，蔽能者誅薦受禨。\n出送撫背我涕揮，行行正直慎脂韋。\n業成志樹來頎頎，我當為子言天扉。\n"},{"id":61953,"chapter":"卷四十九","chapternum":49,"charstyle":"古體詩","title":"陸渾山火和皇甫湜用其韻","titledesc":"","collection":"","collectiondesc":"","poemindex":2,"author":"韓愈","content":"皇甫補官古賁渾，時當大冬澤乾源。\n山狂谷狠相吐呑，風怒不休何軒軒。\n擺磨出火以自燔，有聲夜中驚莫原。\n天跳地踔顛乾坤，赫赫上照窮崖垠。\n截然髙周燒四垣，神焦鬼爛無逃門。\n三光弛隳不復暾，虎熊麋豬逮猴猿。\n水龍鼉龜魚與黿，鴉鴟鵰鷹雉鵠鵾。\n燖炰煨𤏶孰飛奔，祝融告休酌卑尊。\n錯陳齊玫闢華園，芙蓉披猖塞鮮繁。\n千鐘萬鼓咽耳喧，攢雜啾嚄沸篪塤。\n彤幢絳旃紫纛旛，炎官熱屬朱冠褌。\n髹其肉皮通䏶臀，頽胷垤腹車掀轅。\n緹顔韎股豹兩鞬，霞車虹靷日轂轓。\n丹蕤縓葢緋繙㠾，紅帷赤幕羅脤膰。\n𥁃池波風肉陵屯，谽呀鉅壑頗黎盆。\n豆豋五山瀛四罇，熙熙釂醻笑語言。\n雷公擘山海水翻，齒牙嚼齧舌腭反。\n電光殱磹頳目䁔〈音喧〉，頊㝠收威避玄根。\n斥棄輿馬背厥孫，縮身潛喘拳肩跟。\n君臣相憐加愛恩，命黒螭偵焚其元。\n天關悠悠不可援，夢通上帝血面論。\n側身欲進叱於閽，帝賜九河湔涕痕。\n又詔巫陽反其魂，徐命之前問何寃。\n火行於冬古所存，我如禁之絶其飱。\n女丁婦壬傳世婚，一朝結讐奈後昆。\n時行當反慎藏蹲，視桃著花可小鶱。\n月及申酉利復怨，助汝五龍從九鯤。\n溺厥邑囚之崑崙，皇甫作詩止睡昏。\n辭誇出真遂上焚，要余和增恠又煩。\n雖欲悔舌不可捫，"},{"id":61954,"chapter":"卷四十九","chapternum":49,"charstyle":"古體詩","title":"和虞部盧四〈汀〉酬翰林錢七〈徽〉赤藤杖歌","titledesc":"","collection":"","collectiondesc":"","poemindex":3,"author":"韓愈","content":"赤藤為杖世未窺，臺郎始攜自滇池。\n滇王掃宫避使者，跪進再拜語嗢咿。\n繩橋拄過免傾墮，性命造次蒙扶持。\n途經百國皆莫識，君臣聚觀逐旌麾。\n共傳滇神出水獻，赤龍㧞鬚血淋漓。\n又云羲和操火鞭，暝到西極睡所遺。\n幾重包裹自題署，不以珍恠誇荒夷。\n歸來捧贈同舎子，浮光照手欲把疑。\n空堂晝眠倚牖户，飛電著壁搜蛟螭。\n南宫清深禁闈密，唱和有類吹塤篪。\n妍辭麗句不可繼，見寄聊且慰分司。\n"},{"id":61955,"chapter":"卷四十九","chapternum":49,"charstyle":"古體詩","title":"寄盧仝","titledesc":"","collection":"","collectiondesc":"","poemindex":4,"author":"韓愈","content":"玉川先生洛城裏，破屋數間而已矣。\n一奴長鬚不裹頭，一婢赤脚老無齒。\n辛勤奉養十餘人，上有慈親下妻子。\n先生結髮憎俗徒，閉門不出動一紀。\n至令隣僧乞米送，僕忝縣尹能不恥。\n俸錢供給公私餘，時致薄少助祭祀。\n勸叅留守謁大尹，言語纔及輒掩耳。\n水北山人得名聲，去年去作幕下士。\n水南山人又繼徃，鞍馬僕從塞閭里。\n少室山人索價髙，兩以諌官徴不起。\n彼皆刺口論世事，有力未免遭驅使。\n先生事業不可量，惟用法律自繩巳。\n春秋三傳束髙閣，獨抱遺經究終始。\n往年弄筆嘲同異，恠辭驚衆謗不巳。\n近來自説尋坦途，猶上虚空跨緑駬。\n去嵗生兒名添丁，意令與國充耘耔。\n國家丁口連四海，豈無農夫親耒耜。\n先生抱才終大用，宰相未許終不仕。\n假如不在陳力列，立言垂範亦足恃。\n苗裔當䝉十世宥，豈謂貽厥無基阯。\n故知忠孝生天性，潔身亂倫安足擬。\n昨晩長鬚來下狀，隔墻惡少惡難似。\n每騎屋山下窺闞，渾舎驚怕走折趾。\n憑依婚媾欺官吏，不信令行能禁止。\n先生受屈未曾語，忽此來告良有以。\n嗟我身為赤縣令，操權不用欲何俟。\n立召賊曹呼伍伯，盡取鼠軰尸諸市。\n先生又遣長鬚來，如此處置非所喜。\n況又時當長養節，都邑未可猛政理。\n先生固是余所畏，度量不敢窺涯涘。\n放縱是誰之過歟，效尤戮僕愧前史。\n買羊沽酒謝不敏，偶逢明月曜桃李。\n先生有意許降臨，更遣長鬚致雙鯉。\n"},{"id":61956,"chapter":"卷四十九","chapternum":49,"charstyle":"古體詩","title":"酬司門盧四兄雲夫院長望秋作","titledesc":"","collection":"","collectiondesc":"","poemindex":5,"author":"韓愈","content":"長安雨洗新秋出，極目寒鏡開塵函。\n終南曉望蹋龍尾，倚天更覺青巉巉。\n自知短淺無所補，從事久此穿朝衫。\n歸來得便即遊覽，暫似壯馬脱重銜。\n曲江荷花葢十里，江湖生目思莫緘。\n樂遊下矚無逺近，緑槐萍合不可芟。\n白首寓居誰借問，平地寸步扃雲巖。\n雲夫吾兄有狂氣，嗜好與俗殊酸鹹。\n日來省我不肯去，論詩説賦相諵諵。\n望秋一章巳驚絶，猶言低抑避謗讒。\n若使乗酣騁雄怪，造化何以當鐫劖。\n嗟我小生值强伴，恡膽變勇神明鑒。\n馳坑跨谷終未悔，為利而止真貪饞。\n髙揖羣公謝名譽，逺追甫白感至諴。\n樓頭完月不共宿，其奈就缺行㩥㩥。\n"},{"id":61957,"chapter":"卷四十九","chapternum":49,"charstyle":"古體詩","title":"石鼓歌","titledesc":"","collection":"","collectiondesc":"","poemindex":6,"author":"韓愈","content":"張生手持石鼓文，勸我試作石鼓歌。\n少陵無人謫仙死，才薄將奈石鼓何。\n周綱陵遲四海沸，宣王憤起揮天戈。\n大開明堂受朝賀，諸侯劍珮鳴相磨。\n蒐於岐陽騁雄俊，萬里禽獸皆遮羅。\n鐫功勒成告萬世，鑿石作鼓隳嵯峨。\n從臣才藝咸第一，揀選撰刻留山阿。\n雨淋日炙野火燎，鬼物守䕶煩撝呵。\n公從何處得紙本，毫髮盡備無差訛。\n辭嚴義密讀難曉，字體不類隸與科。\n年深豈免有缺畫，快劍砍斷生蛟鼉。\n鸞翔鳯翥衆仙下，珊瑚碧樹交枝柯。\n金繩鐵索鎖鈕壯，古鼎躍水龍騰梭。\n陋儒編詩不收入，二雅褊迫無委蛇。\n孔子西行不到秦，掎摭星宿遺羲娥。\n嗟余好古生苦晚，對此涕淚雙滂沱。\n憶昔初蒙博士徴，其年始改稱元和。\n故人從軍在右輔，為我量度掘臼科。\n濯冠沐浴告祭酒，如此至寶存豈多。\n氊苞席裹可立𦤺，十鼓秪載數駱駝。\n薦諸太廟比郜鼎，光價豈止百倍過。\n聖恩若許留太學，諸生講解得切磋。\n觀經鴻都尚填咽，坐見舉國來奔波。\n剜苔剔蘚露節角，安置妥帖平不頗。\n大厦深簷與葢覆，經歴久逺期無他。\n中朝大官老於事，詎肯感激徒媕娿。\n牧童敲火牛礪角，誰復着手為摩挲。\n日銷月鑠就埋没，六年西顧空吟哦。\n羲之俗書趂姿媚，數紙尚可博白鵝。\n繼周八代爭戰罷，無人收拾理則那。\n方今太平日無事，柄任儒術崇丘軻。\n安能以此上論列，願借辨口如懸河。\n石鼓之歌止於此，嗚呼吾意其蹉跎。\n"},{"id":61958,"chapter":"卷四十九","chapternum":49,"charstyle":"古體詩","title":"盧郎中雲夫寄示送盤谷子詩兩章歌以和之","titledesc":"","collection":"","collectiondesc":"","poemindex":7,"author":"韓愈","content":"昔尋李愿向盤谷，正見髙崖巨壁爭開張。\n是時新晴天井溢，誰把長劍倚太行。\n衝風吹破落天外，飛雨白日灑洛陽。\n東蹈燕川入曠野，有饋木蕨芽滿筐。\n馬頭溪深不可厲，借車載過水入箱。\n平沙緑浪榜方口，雁鴨飛起穿垂楊。\n窮探極覽頗恣横，物外日月本不忙。\n歸來辛苦欲誰為，坐令再往之計墮眇茫。\n閉門長安三日雪，推書撲筆歌慨慷。\n旁無壯士遣屬和，遠憶盧老詩顛狂。\n開緘忽覩送歸作，字向紙上皆軒昻。\n又知李侯竟不顧，方冬獨入崔嵬藏。\n我今進退幾時决，十年蠢蠢隨朝行。\n家請官供不報答，無異雀鼠偷太倉。\n行抽手版付丞相，不待彈劾還耕桑。\n"},{"id":61959,"chapter":"卷四十九","chapternum":49,"charstyle":"古體詩","title":"短燈檠歌","titledesc":"","collection":"","collectiondesc":"","poemindex":8,"author":"韓愈","content":"長檠八尺空自長，短檠二尺便且光。\n黄簾緑幕朱門閉，風露氣入秋堂涼。\n裁衣寄遠淚眼暗，搔頭頻挑移近牀。\n太學儒生東魯客，二十辭家來射策。\n夜書細字綴語言，兩目眵昏頭雪白。\n此時提攜當案前，看書到曉那能眠。\n一朝富貴還自恣，長檠髙張照珠翠。\n吁嗟世事無不然，墻角君看短檠棄。\n"},{"id":61960,"chapter":"卷四十九","chapternum":49,"charstyle":"古體詩","title":"華山女","titledesc":"","collection":"","collectiondesc":"","poemindex":9,"author":"韓愈","content":"街東街西講佛經，撞鐘吹螺閙宫庭。\n廣張罪福資誘脅，聽衆狎恰排浮萍。\n黄衣道士亦講説，座下寥落如明星。\n華山女兒家奉道，欲驅異敎歸仙靈。\n洗妝拭面著冠帔，白咽紅頰長眉青。\n遂來昇座演真訣，觀門不許人開扃。\n不知誰人暗相報，訇然振動如雷霆。\n掃除衆寺人跡絶，驊騮塞路連輜軿。\n觀中人滿坐觀外，後至無地無由聽。\n抽釵脱釧解環佩，堆金叠玉光青熒。\n天門貴人傳詔召，六宫願識師顔形。\n玉皇頷首許歸去，乗龍駕鶴來青冥。\n豪家少年豈知道，來繞百帀脚不停。\n雲牕霧閣事慌惚，重重翠幔深金屏。\n仙梯難攀俗縁重，浪憑青鳥通丁寧〈朱熹曰或怪公排斥佛老不遺餘力而於華山女語獨假借如此非也此正譏其衒姿色假仙靈以惑衆又譏時君不察使失行婦人得入宫禁耳觀其卒章豪家少年雲牕霧閣翠幔金屏青鳥丁寧等語䙝慢甚矣豈真以僊神處之哉〉。\n"},{"id":61961,"chapter":"卷四十九","chapternum":49,"charstyle":"古體詩","title":"雪後寄崔二十六丞公","titledesc":"","collection":"","collectiondesc":"","poemindex":10,"author":"韓愈","content":"藍田十月雪塞關，我興南望愁羣山。\n攢天嵬嵬凍相映，君乃寄命於其間。\n秩卑俸薄食口衆，豈有酒食開容顔。\n殿前羣公賜倉罷，驊騮蹋路驕且閑。\n稱多量少鑒裁密，豈念幽桂遺榛菅。\n幾欲犯嚴出薦口，氣象硉兀未可攀。\n歸來殞涕掩關卧，心之紛亂誰能刪。\n詩翁憔悴斸荒棘，清玉刻佩聨玦環。\n腦脂遮眼卧壯士，大弨挂壁無由彎。\n乾坤惠施萬物遂，獨於數子懐偏慳。\n朝欷暮唶不可解，我心安得如石頑。\n"},{"id":61962,"chapter":"卷四十九","chapternum":49,"charstyle":"古體詩","title":"送僧澄觀","titledesc":"","collection":"","collectiondesc":"","poemindex":11,"author":"韓愈","content":"浮屠西來何施為，擾擾四海爭奔馳。\n構樓架閣切星漢，誇雄鬬麗止者誰。\n僧伽後出淮泗上，勢到衆佛尤恢竒。\n越商胡賈脱身罪，珪璧滿船寧計資。\n清淮無波平如席，欄柱傾扶半天赤。\n火燒水轉掃地空，突兀便髙三百尺。\n影沈潭底龍驚遁，當晝無雲跨虛碧。\n借問經營本何人，道人澄觀名籍籍。\n愈昔從軍大梁下，往來滿屋賢豪者。\n皆言澄觀雖僧徒，公才吏用當今無。\n後從徐州辟書至，紛紛過客何由記。\n人言澄觀乃詩人，一座競吟詩句新。\n向風長歎不可見，我欲收斂加冠巾。\n洛陽窮秋厭窮獨，丁丁啄門疑啄木。\n有僧來訪呼使前，伏犀插腦髙頰權。\n惜哉己老無所及，坐睨神骨空潸然。\n臨淮太守初到郡，逺遣州民送音問。\n好竒賞俊直難逢，去去為致思從容。\n"},{"id":61963,"chapter":"卷四十九","chapternum":49,"charstyle":"古體詩","title":"奉酬盧給事雲夫四兄曲江荷花行見寄并呈上錢七兄閣老張十八助敎","titledesc":"","collection":"","collectiondesc":"","poemindex":12,"author":"韓愈","content":"曲江千頃秋波浄，平鋪紅雲葢明鏡。\n大明宫中給事歸，走馬來看立不正。\n遺我明珠九十六，寒花映骨睡驪目。\n我今官閒得婆娑，問言何處芙蓉多。\n橕舟昆明度雲錦，脚敲兩舷呌吳歌。\n太白山髙三百里，負雪嵬嵬插花裏。\n玉山前却不復來，曲江汀瀅水平杯。\n我時相思不覺一迴首，天門九扇相當開。\n上界真人足官府，豈如散仙鞭笞鸞鳯終日相追陪。\n"},{"id":61964,"chapter":"卷四十九","chapternum":49,"charstyle":"古體詩","title":"記夢","titledesc":"","collection":"","collectiondesc":"","poemindex":13,"author":"韓愈","content":"夜夢神官與我言，羅縷道妙角與根。\n挈攜陬維口瀾翻，百二十刻須臾間。\n我聽其言未云足，捨我先度横山腹。\n我徒三人共追之，一人前度安不危。\n我亦平行蹋𠿕𧇠〈上丘召切下牛召切〉，神完骨蹻脚不掉。\n側身上視溪谷盲，杖撞玉版聲彭𦨻。\n神官見我開顔笑，前對一人壯非少。\n石壇坡陀可坐卧，我手承頦肘拄座。\n隆樓傑閣磊嵬髙，天風飄飄吹我過。\n壯非少者哦七言，六字常語一字難。\n我以指撮白玉丹，行且咀噍行詰盤。\n口前截斷第二句，綽虐顧我顔不歡。\n乃知仙人未賢聖，䕶短憑愚邀我敬。\n我能屈曲自世閒，安能從女巢神山。\n"},{"id":61965,"chapter":"卷四十九","chapternum":49,"charstyle":"古體詩","title":"三星行","titledesc":"","collection":"","collectiondesc":"","poemindex":14,"author":"韓愈","content":"我生之辰月宿南斗牛奮其角箕張其口牛不見服箱斗不挹酒漿箕獨有神靈無時停簸揚無善名已聞無惡聲已讙〈叶聞〉名聲相乗除得少失有餘三星各在天什伍東西陳嗟汝牛與斗汝獨不能神"},{"id":61966,"chapter":"卷四十九","chapternum":49,"charstyle":"古體詩","title":"嗟哉董生行","titledesc":"","collection":"","collectiondesc":"","poemindex":15,"author":"韓愈","content":"淮水出桐柏，山東馳遙遙。\n千里不能休，淝水出其側。\n不能千里百里入淮流，夀州屬縣有安豐。\n唐貞元時縣人董生召南隠居行義於其中，刺史不能薦。\n天子不聞名聲，爵禄不及門。\n門外惟有吏，日來徴租更索錢。\n嗟哉董生朝出耕，夜歸讀古人書。\n盡日不得息，或山而樵。\n或水而漁，入厨具甘㫖。\n上堂問起居，父母不慼慼。\n妻子不咨咨，嗟哉董生孝且慈。\n人不識，惟有天翁知。\n生祥下瑞無時期，家有狗乳出求食。\n雞來哺其兒，啄啄庭中拾蟲蟻。\n哺之不食鳴聲悲，徬徨躑躅久不去。\n以翼來覆待狗歸，嗟哉董生。\n誰將與儔，時之人。\n夫妻相虐，兄弟為讐。\n食君之禄，而令父母愁。\n亦獨何心，嗟哉董生無與儔〈臣按此詩有關名敎朱晦菴收拾小學書中〉。\n"},{"id":61967,"chapter":"卷四十九","chapternum":49,"charstyle":"古體詩","title":"利劍","titledesc":"","collection":"","collectiondesc":"","poemindex":16,"author":"韓愈","content":"利劍光耿耿佩之使我無邪心故人念我寡徒侣持用贈我比知音我心如氷劍如雪不能刺讒夫使我心腐劍鋒折决雲中斷開青天噫劍與我俱變化歸黄泉"},{"id":61968,"chapter":"卷四十九","chapternum":49,"charstyle":"古體詩","title":"東方半明","titledesc":"","collection":"","collectiondesc":"","poemindex":17,"author":"韓愈","content":"東方半明大星没，獨有太白配殘月。\n嗟爾殘月勿相疑，同光共影須臾期。\n殘月暉暉太白睒，睒雞三號更五㸃。\n"},{"id":61969,"chapter":"卷四十九","chapternum":49,"charstyle":"古體詩","title":"感春","titledesc":"","collection":"","collectiondesc":"","poemindex":18,"author":"韓愈","content":"皇天平分成四時，春氣漫誕最可悲。\n雜花妝林草葢地，白日座上傾天維。\n蜂喧鳥咽留不得，紅萼萬片從風吹。\n豈如秋霜雖慘冽，摧落老物誰惜之。\n為此徑須沽酒飲，自外天地棄不疑。\n近憐李杜無檢束，爛漫長醉多文辭。\n屈原離騷二十五，不肯餔啜糟與醨。\n惜哉此子巧言語，不到聖處寧非癡。\n幸逢堯舜明四目，條理品彚皆得宜。\n平明出門暮歸舍，酩酊馬上知為誰。\n"},{"id":61970,"chapter":"卷四十九","chapternum":49,"charstyle":"古體詩","title":"感春","titledesc":"","collection":"","collectiondesc":"","poemindex":19,"author":"韓愈","content":"朝騎一馬出，暝就一牀卧。\n詩書漸欲抛，節行久已惰。\n冠欹感髮秃，語誤悲齒墮。\n孤負平生心，已矣知何那。\n我恨不如江，頭人長網横。\n江遮紫鱗獨，宿荒陂射鳬。\n雁賣納租賦，官不嗔歸來。\n歡笑對妻子，衣食自給寧。\n羞貧今者無，端讀書史智。\n慧只足勞精，神畫蛇著足。\n無處用兩髩，雪白趨埃塵。\n乾愁漫解坐，自累與衆異。\n趣誰相親數，盃澆腸雖暫。\n醉皎皎萬慮，醒還新百年。\n未滿不得死，且可勤買抛。\n青春〈按此詩或作二首或作一首細讀之詞意頓挫貫注宜是一首若作二首前俱七言古體不應中間忽有五言一首〉，"},{"id":61971,"chapter":"卷四十九","chapternum":49,"charstyle":"古體詩","title":"醉留東野","titledesc":"","collection":"","collectiondesc":"","poemindex":20,"author":"韓愈","content":"昔年因讀李，白杜甫詩長。\n恨二人不相，從吾與東野。\n生並世如何，復躡二子蹤。\n東野不得官，白首誇龍鍾。\n韓子稍姦黠，自慙青蒿倚。\n長松低頭拜，東野願得始。\n終如駏蛩東，野不迴頭有。\n如寸筳撞鉅，鐘吾願身為。\n雲東野變為，龍四方上下。\n逐東野雖有，别離無由逢。\n"},{"id":61972,"chapter":"卷四十九","chapternum":49,"charstyle":"古體詩","title":"李花","titledesc":"","collection":"","collectiondesc":"","poemindex":21,"author":"韓愈","content":"平旦入西園，梨花數株若矜夸。\n旁有一株李，顔色慘慘似含嗟。\n問之不肯道所以，獨繞百帀至日斜。\n忽憶前時經此樹，正見芳意初萌芽。\n奈何趂酒不省録，不見玉枝攢霜葩。\n泫然為汝下雨涙，無由反斾羲和車。\n東風來吹不解顔，蒼茫夜氣生相遮。\n氷盤夏薦碧實脆，斥去不御慙其花。\n"},{"id":61973,"chapter":"卷四十九","chapternum":49,"charstyle":"古體詩","title":"李花","titledesc":"","collection":"","collectiondesc":"","poemindex":22,"author":"韓愈","content":"當春天地爭奢華，洛陽園苑尤紛挐。\n誰將平地萬堆雪，剪刻作此連天花。\n日光赤色照未好，明月暫入都交加。\n夜領張徹投盧仝，乗雲共至玉皇家。\n長姫香御四羅列，縞裙練帨無等差。\n靜濯明粧有所奉，顧我未肯置齒牙。\n清寒瑩骨肝膽醒，一生思慮無由邪。\n"},{"id":61974,"chapter":"卷四十九","chapternum":49,"charstyle":"古體詩","title":"聽頴師彈琴","titledesc":"","collection":"","collectiondesc":"","poemindex":23,"author":"韓愈","content":"昵昵兒女語，恩怨相爾汝。\n劃然變軒昻，勇士赴敵場。\n浮雲栁絮無，根蔕天地濶。\n逺隨飛揚喧，啾百鳥羣忽。\n見孤鳯凰躋，攀分寸不可。\n上失勢一落，千丈强嗟余。\n有兩耳未省，聽絲篁自聞。\n頴師彈起坐，在一旁推手。\n遽止之濕衣，淚滂滂頴乎。\n爾誠能無以，氷炭置我腸。\n"},{"id":61975,"chapter":"卷四十九","chapternum":49,"charstyle":"近體詩","title":"題韋氏莊","titledesc":"","collection":"","collectiondesc":"","poemindex":24,"author":"韓愈","content":"昔者誰能比，今來事不同。\n寂寥青草曲，散漫白榆風。\n架倒藤全落，籬崩竹半空。\n寧須惆悵立，翻覆本無窮。\n"},{"id":61976,"chapter":"卷四十九","chapternum":49,"charstyle":"近體詩","title":"獨釣","titledesc":"","collection":"","collectiondesc":"","poemindex":25,"author":"韓愈","content":"侯家林館勝，偶入得垂竿。\n曲樹行藤角，平池散芡盤。\n羽沈知食駛，緡細覺牽難。\n聊取夸兒女，榆條繫從鞍。\n"},{"id":61977,"chapter":"卷四十九","chapternum":49,"charstyle":"近體詩","title":"獨釣","titledesc":"","collection":"","collectiondesc":"","poemindex":26,"author":"韓愈","content":"一逕向池斜，池塘野草花。\n雨多添栁耳，水長減蒲芽。\n坐厭親刑柄，偷來傍釣車。\n太平公事少，吏隠詎相賖。\n"},{"id":61978,"chapter":"卷四十九","chapternum":49,"charstyle":"近體詩","title":"獨釣","titledesc":"","collection":"","collectiondesc":"","poemindex":27,"author":"韓愈","content":"獨徃南塘上，秋晨景氣醒。\n露排四岸草，風約半池萍。\n鳥下見人寂，魚來聞餌馨。\n所嗟無可召，不得倒吾缾。\n"},{"id":61979,"chapter":"卷四十九","chapternum":49,"charstyle":"近體詩","title":"獨釣","titledesc":"","collection":"","collectiondesc":"","poemindex":28,"author":"韓愈","content":"秋半百物變，溪魚去不來。\n風能坼芡觜，露亦染梨顋。\n逺岫重曡出，寒花散亂開。\n所期終莫至，日暮與誰迴。\n"},{"id":61980,"chapter":"卷四十九","chapternum":49,"charstyle":"近體詩","title":"詠燈花同侯十一","titledesc":"","collection":"","collectiondesc":"","poemindex":29,"author":"韓愈","content":"今夕知何夕，花然錦帳中。\n自能當雪暖，那肯待春紅。\n囊裏排金粟，釵頭綴玉蟲。\n更煩將喜事，來報主人公。\n"},{"id":61981,"chapter":"卷四十九","chapternum":49,"charstyle":"近體詩","title":"奉和兵部張侍郎酬鄆州馬尚書祗召途中見寄開緘之日馬帥巳再領鄆州之作","titledesc":"","collection":"","collectiondesc":"","poemindex":30,"author":"韓愈","content":"來朝當路日，承詔改轅時。\n再領須句國，仍遷少昊司。\n暖風抽宿麥，清雨卷歸旗。\n賴寄新珠玉，長吟慰我思。\n"},{"id":61982,"chapter":"卷四十九","chapternum":49,"charstyle":"近體詩","title":"送桂州嚴大夫","titledesc":"","collection":"","collectiondesc":"","poemindex":31,"author":"韓愈","content":"蒼蒼森八桂，兹地在湘南。\n江作青羅帶，山如碧玉篸。\n户多輸翠羽，家自種黄甘。\n逺勝登仙去，飛鸞不假驂。\n"},{"id":61983,"chapter":"卷四十九","chapternum":49,"charstyle":"近體詩","title":"奉和僕射裴相公感恩言志","titledesc":"","collection":"","collectiondesc":"","poemindex":32,"author":"韓愈","content":"文武成功後，居為百辟師。\n林園窮勝事，鐘鼓樂清時。\n擺落遺髙論，雕鐫出小詩。\n自然無不可，范蠡爾其〈一作為〉誰。\n"},{"id":61984,"chapter":"卷四十九","chapternum":49,"charstyle":"近體詩","title":"和僕射相公朝迴見寄","titledesc":"","collection":"","collectiondesc":"","poemindex":33,"author":"韓愈","content":"盡瘁年將久，公今始暫閒。\n事隨憂共減，詩與酒俱還。\n放意機衡外，收身矢石間。\n秋臺風日迥，正好看前山。\n"},{"id":61985,"chapter":"卷四十九","chapternum":49,"charstyle":"近體詩","title":"叉魚招張公曹","titledesc":"","collection":"","collectiondesc":"","poemindex":34,"author":"韓愈","content":"叉魚春岸濶，此興在中宵。\n大炬然如晝，長船縳似橋。\n深窺沙可數，靜搒水無搖。\n刃下那能脱，波間或自跳。\n中鱗憐錦碎，當目訝珠銷。\n迷火逃翻近，驚人去暫遙。\n競多心轉細，得雋語時囂。\n潭罄知存寡，舷平覺獲饒。\n交頭疑凑餌，駢首類同條。\n濡沫情雖密，登門事己遼。\n盈車欺故事，飼犬驗今朝。\n血浪凝猶沸，腥風逺更飄。\n葢江烟羃羃，拂棹影寥寥。\n獺去愁無食，龍移懼見燒。\n如棠名既誤，釣渭日徒消。\n文客驚先賦，篙工喜盡謠。\n膾成思我友，觀樂憶吾僚。\n自可捐憂累，何須强問鴞。\n"},{"id":61986,"chapter":"卷四十九","chapternum":49,"charstyle":"近體詩","title":"和席八十二韻","titledesc":"","collection":"","collectiondesc":"","poemindex":35,"author":"韓愈","content":"絳闕銀河曙，東風右掖春。\n官隨名共美，花與思俱新。\n綺陌朝遊間，綾衾夜直頻。\n横門開日月，髙閣切星辰。\n庭變寒前草，天銷霽後塵。\n溝聲通苑急，栁色壓城匀。\n綸綍謀猷盛，丹青步武親。\n芳菲含斧藻，光景暢形神。\n傍砌看紅藥，巡池詠白蘋。\n多情懐酒伴，餘事作詩人。\n倚玉難藏拙，吹竽久混真。\n坐慙空自老，江海未還身。\n"},{"id":61987,"chapter":"卷四十九","chapternum":49,"charstyle":"近體詩","title":"送鄭尚書赴南海","titledesc":"","collection":"","collectiondesc":"","poemindex":36,"author":"韓愈","content":"番禺軍府盛，欲説暫停杯。\n葢海旂幢出，連天觀閣開。\n衙時龍户集，上日馬人來。\n風靜鶢鶋去，官亷蚌蛤迴。\n貨通師子國，樂秦武王臺。\n事事皆殊異，無嫌屈大才。\n"},{"id":61988,"chapter":"卷四十九","chapternum":49,"charstyle":"近體詩","title":"答張十一功曹","titledesc":"","collection":"","collectiondesc":"","poemindex":37,"author":"韓愈","content":"山淨江空水見沙，哀猿啼處兩三家。\n篔簹競長纎纎笋，躑躅閒開艶艶花。\n未報恩波知死所，莫令炎瘴送生涯。\n吟君詩罷看雙髩，斗覺霜毛一半加。\n"},{"id":61989,"chapter":"卷四十九","chapternum":49,"charstyle":"近體詩","title":"奉和庫部盧四兄曺長元日朝廻","titledesc":"","collection":"","collectiondesc":"","poemindex":38,"author":"韓愈","content":"天仗宵嚴建羽旄，春雲送色曉雞號。\n金罏香動螭頭暗，玉佩聲來雉尾髙。\n戎服上趨承北極，儒冠列侍映東曹。\n太平時節難身遇，郎署何須歎二毛。\n"},{"id":61990,"chapter":"卷四十九","chapternum":49,"charstyle":"近體詩","title":"戲題牡丹","titledesc":"","collection":"","collectiondesc":"","poemindex":39,"author":"韓愈","content":"幸自同開俱隠約，何須相倚鬬輕盈。\n陵晨併作新妝面，對客偏含不語情。\n雙燕無機還拂掠，遊蜂多思正經營。\n長年是事皆抛盡，今日欄邉暫眼明〈段成式酉陽雜俎云前史無説牡丹者惟謝康樂集中言竹間水際多牡丹成式檢隋朝種植法初不説牡丹則知隋朝花藥中所無也開元末裴士淹奉使回至汾州得白牡丹一窠植于長興私第至徳中馬僕射領太原又得紅紫二色者移於城中元和初猶少今與戎葵角多少矣〉。\n"},{"id":61991,"chapter":"卷四十九","chapternum":49,"charstyle":"近體詩","title":"晉公破賊回重拜台司以詩示幕中賔客愈奉和","titledesc":"","collection":"","collectiondesc":"","poemindex":40,"author":"韓愈","content":"南伐旋師太華東，天書夜到冊元功。\n將軍舊壓三司貴，相國新兼五等崇。\n鵷鷺欲歸仙仗裏，熊羆還入禁營中。\n長慙典午非材職，得就閒官即至公。\n"},{"id":61992,"chapter":"卷四十九","chapternum":49,"charstyle":"近體詩","title":"左遷至藍關示姪孫湘","titledesc":"","collection":"","collectiondesc":"","poemindex":41,"author":"韓愈","content":"一封朝奏九重天，夕貶潮陽路八千。\n欲為聖明除弊事，肯將衰朽惜殘年。\n雲横秦嶺家何在，雪擁藍關馬不前。\n知汝逺來應有意，好收吾骨瘴江邉。\n"},{"id":61993,"chapter":"卷四十九","chapternum":49,"charstyle":"近體詩","title":"韶州留别張端公使君","titledesc":"","collection":"","collectiondesc":"","poemindex":42,"author":"韓愈","content":"來往再逢梅栁新，别離一醉綺羅春。\n久欽江總文才妙，自歎虞翻骨相屯。\n鳴笛急吹爭落日，清歌緩送欵行人。\n已知奏課當徴拜，那復淹留詠白蘋。\n"},{"id":61994,"chapter":"卷四十九","chapternum":49,"charstyle":"近體詩","title":"酒中留上襄陽李相公","titledesc":"","collection":"","collectiondesc":"","poemindex":43,"author":"韓愈","content":"濁水汙泥清路塵，還曾同制掌絲綸。\n眼穿長訝雙魚斷，耳熱何辭數爵頻。\n銀燭未消窻送曙，金釵半醉座添春。\n知公不久歸鈞軸，應許閒官寄病身。\n"},{"id":61995,"chapter":"卷四十九","chapternum":49,"charstyle":"近體詩","title":"竹洞","titledesc":"","collection":"","collectiondesc":"","poemindex":44,"author":"韓愈","content":"竹洞何年有，公初斫竹開。\n洞門無鎖鑰，俗客不曾來。\n"},{"id":61996,"chapter":"卷四十九","chapternum":49,"charstyle":"近體詩","title":"渚亭","titledesc":"","collection":"","collectiondesc":"","poemindex":45,"author":"韓愈","content":"自有人知處，那無步往蹤。\n莫敎安四壁，面面看芙蓉。\n"},{"id":61997,"chapter":"卷四十九","chapternum":49,"charstyle":"近體詩","title":"花島","titledesc":"","collection":"","collectiondesc":"","poemindex":46,"author":"韓愈","content":"蜂蝶去紛紛，香風隔岸聞。\n欲知花島處，水上覔紅雲。\n"},{"id":61998,"chapter":"卷四十九","chapternum":49,"charstyle":"近體詩","title":"北樓","titledesc":"","collection":"","collectiondesc":"","poemindex":47,"author":"韓愈","content":"郡樓乗曉上，盡日不能迴。\n晩色將秋至，長風送月來。\n"},{"id":61999,"chapter":"卷四十九","chapternum":49,"charstyle":"近體詩","title":"贈同遊","titledesc":"","collection":"","collectiondesc":"","poemindex":48,"author":"韓愈","content":"喚起窻前曙，催歸日未西。\n無心花裏鳥，更與盡情啼。\n"},{"id":62000,"chapter":"卷四十九","chapternum":49,"charstyle":"近體詩","title":"題楚昭王廟","titledesc":"","collection":"","collectiondesc":"","poemindex":49,"author":"韓愈","content":"丘墳滿目衣冠盡，城闕連雲草樹荒。\n猶有國人懐舊徳，一間茅屋祭昭王。\n"},{"id":62001,"chapter":"卷四十九","chapternum":49,"charstyle":"近體詩","title":"題木居士","titledesc":"","collection":"","collectiondesc":"","poemindex":50,"author":"韓愈","content":"火透波穿不計春，根如頭面榦如身。\n偶然題作木居士，便有無窮求福人。\n"},{"id":62002,"chapter":"卷四十九","chapternum":49,"charstyle":"近體詩","title":"盆池","titledesc":"","collection":"","collectiondesc":"","poemindex":51,"author":"韓愈","content":"老翁真箇似童兒，汲水埋盆作小池。\n一夜青蛙鳴到曉，恰如方口釣魚時。\n"},{"id":62003,"chapter":"卷四十九","chapternum":49,"charstyle":"近體詩","title":"盆池","titledesc":"","collection":"","collectiondesc":"","poemindex":52,"author":"韓愈","content":"莫道盆池作不成，藕梢初種已齊生。\n從今有雨君須記，來聽蕭蕭打葉聲。\n"},{"id":62004,"chapter":"卷四十九","chapternum":49,"charstyle":"近體詩","title":"盆池","titledesc":"","collection":"","collectiondesc":"","poemindex":53,"author":"韓愈","content":"瓦沼晨朝水自清，小蟲無數不知名。\n忽然分散無蹤影，惟有魚兒作隊行。\n"},{"id":62005,"chapter":"卷四十九","chapternum":49,"charstyle":"近體詩","title":"盆池","titledesc":"","collection":"","collectiondesc":"","poemindex":54,"author":"韓愈","content":"池光天影共青青，拍岸纔添水數缾。\n且待夜深明月去，試看涵泳幾多星。\n"},{"id":62006,"chapter":"卷四十九","chapternum":49,"charstyle":"近體詩","title":"賽神","titledesc":"","collection":"","collectiondesc":"","poemindex":55,"author":"韓愈","content":"白布長衫紫領巾，差科未動是閒人。\n麥苗含穟桑生椹，共向田頭樂社神。\n"},{"id":62007,"chapter":"卷四十九","chapternum":49,"charstyle":"近體詩","title":"晩春","titledesc":"","collection":"","collectiondesc":"","poemindex":56,"author":"韓愈","content":"草樹知春不久歸，百般紅紫鬬芳菲。\n楊花榆莢無才思，惟解漫天作雪飛。\n"},{"id":62008,"chapter":"卷四十九","chapternum":49,"charstyle":"近體詩","title":"落花","titledesc":"","collection":"","collectiondesc":"","poemindex":57,"author":"韓愈","content":"已分將身着地飛，那羞踐蹋損光暉。\n無端又被春風誤，吹落西家不得歸。\n"},{"id":62009,"chapter":"卷四十九","chapternum":49,"charstyle":"近體詩","title":"贈張十八助敎","titledesc":"","collection":"","collectiondesc":"","poemindex":58,"author":"韓愈","content":"喜君眸子重清朗，攜手城南歴舊遊。\n忽見孟生題竹處，相看淚落不能收。\n"},{"id":62010,"chapter":"卷四十九","chapternum":49,"charstyle":"近體詩","title":"晚雨","titledesc":"","collection":"","collectiondesc":"","poemindex":59,"author":"韓愈","content":"亷纎晚雨不能晴，池岸草間蚯蚓鳴。\n投竿跨馬蹋歸路，纔到城門打鼓聲。\n"},{"id":62011,"chapter":"卷四十九","chapternum":49,"charstyle":"近體詩","title":"出城","titledesc":"","collection":"","collectiondesc":"","poemindex":60,"author":"韓愈","content":"暫出城門踏青草，逺於林下見春山。\n應須韋杜家家到，秪有今朝一日閒。\n"},{"id":62012,"chapter":"卷四十九","chapternum":49,"charstyle":"近體詩","title":"和李司勲過連昌宫","titledesc":"","collection":"","collectiondesc":"","poemindex":61,"author":"韓愈","content":"夾道疎槐出老根，髙甍巨桷壓山原。\n宫前遺老來相問，今是開元幾葉孫。\n"},{"id":62013,"chapter":"卷四十九","chapternum":49,"charstyle":"近體詩","title":"次潼關先寄張十二閣老使君","titledesc":"","collection":"","collectiondesc":"","poemindex":62,"author":"韓愈","content":"荆山已去華山來，日出潼關四扇開。\n刺史莫辭迎𠉀遠，相公親破蔡州迴。\n"},{"id":62014,"chapter":"卷四十九","chapternum":49,"charstyle":"近體詩","title":"桃林夜賀晉公","titledesc":"","collection":"","collectiondesc":"","poemindex":63,"author":"韓愈","content":"西來騎火照山紅，夜宿桃林臘月中。\n手把命珪兼相印，一時重疊賞元功。\n"},{"id":62015,"chapter":"卷四十九","chapternum":49,"charstyle":"近體詩","title":"答道士寄樹雞〈樹雞木耳之大者〉","titledesc":"","collection":"","collectiondesc":"","poemindex":64,"author":"韓愈","content":"軟濕青黄狀可猜，欲烹還喚木盤迴。\n煩君自入華陽洞，直割乖龍左耳來〈桞子厚龍城録茅山道士吳綽採藥于華陽洞口見一小兒手把三珠戲于松下綽從之奔入洞中化為龍以三珠填左耳中綽以藥斧斸之落左耳而三珠已失所在又馮贄雲仙録天罰乖龍必割其耳〉。\n"},{"id":62016,"chapter":"卷四十九","chapternum":49,"charstyle":"近體詩","title":"題臨瀧寺","titledesc":"","collection":"","collectiondesc":"","poemindex":65,"author":"韓愈","content":"不覺離家已五千，仍將衰病入瀧船。\n潮陽未到吾能説，海氣昬昬水拍天。\n"},{"id":62017,"chapter":"卷四十九","chapternum":49,"charstyle":"近體詩","title":"晚次宣溪辱韶州張端公使君恵書叙别酬以絶句","titledesc":"","collection":"","collectiondesc":"","poemindex":66,"author":"韓愈","content":"韶州南去接宣溪，雲水蒼茫日向西。\n客涙數行元自落，鷓鴣休傍耳邉啼。\n"},{"id":62018,"chapter":"卷四十九","chapternum":49,"charstyle":"近體詩","title":"遊西林寺題蕭二兄郎中舊堂","titledesc":"","collection":"","collectiondesc":"","poemindex":67,"author":"韓愈","content":"中郎有女能傳業，伯道無兒可保家。\n偶到匡山曾住處，幾行衰淚落烟霞〈蕭二郎中名存字伯誠頴士之子與公兄㑹梁肅友善惡裴延齡之為人棄官歸廬山公自少為存所知及自袁州還過存廬山故居而存諸子前死有一女為尼公為經紀其家西林即江卅廬山寺也今猶有蕭存魏弘李勃同遊大林題名〉。\n"},{"id":62019,"chapter":"卷四十九","chapternum":49,"charstyle":"近體詩","title":"夕次夀陽驛題吳郎中詩後","titledesc":"","collection":"","collectiondesc":"","poemindex":68,"author":"韓愈","content":"風光欲動别長安，春半邉城特地寒。\n不見園花兼巷栁，馬頭惟有月團團。\n"},{"id":62020,"chapter":"卷四十九","chapternum":49,"charstyle":"近體詩","title":"鎮州初歸","titledesc":"","collection":"","collectiondesc":"","poemindex":69,"author":"韓愈","content":"别來楊栁街頭樹，擺弄春風只欲飛。\n還有小園桃李在，留花不發待郎歸。\n"},{"id":62021,"chapter":"卷四十九","chapternum":49,"charstyle":"近體詩","title":"同水部張員外曲江春遊寄白二十二舎人","titledesc":"","collection":"","collectiondesc":"","poemindex":70,"author":"韓愈","content":"漠漠輕隂晚自開，青天白日映樓臺。\n曲江水滿花千樹，有底忙時不肯來。\n"},{"id":62022,"chapter":"卷四十九","chapternum":49,"charstyle":"近體詩","title":"早春呈水部張十八員外","titledesc":"","collection":"","collectiondesc":"","poemindex":71,"author":"韓愈","content":"天街小雨潤如酥，草色遙看近却無。\n最是一年春好處，絶勝烟栁滿皇都。\n"},{"id":62023,"chapter":"卷四十九","chapternum":49,"charstyle":"近體詩","title":"早春呈水部張十八員外","titledesc":"","collection":"","collectiondesc":"","poemindex":72,"author":"韓愈","content":"莫道官忙身老大，即無年少逐春心。\n憑君先到江頭看，栁色如今深未深。\n"}]