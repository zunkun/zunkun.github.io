{"李商隠":{"author":"李商隠","authordesc":"商隠字義山懐州河内人幼為文令狐楚鎮河陽以所業文干之年纔及弱冠楚以其少俊深禮之令與諸子遊楚鎮天平汴州從為巡官嵗給資裝令隨計上都開成二年方登進士第釋褐秘書省校書郎調補弘農尉㑹昌二年又以書判㧞萃王茂元鎮河陽辟為掌書記得侍御史茂元愛其才以子妻之茂元雖讀書為儒然本將家子李徳裕厚遇之時徳裕秉政用為河陽帥徳裕與李宗閔楊嗣復令狐楚大相讐怨商隠既為茂元從事宗閔黨大薄之時令狐楚巳卒子綯為員外郎以商隠背恩尤惡其無行俄而茂元卒來遊京師乆之不調㑹給事中鄭亞亷察桂州請為觀察判官撿挍水部員外郎大中初白敏中執政令狐在内署\n共排李徳裕逐之亞坐徳裕黨亦貶循州刺史商隠隨亞在嶺表累載三年入朝京兆尹盧弘正奏署掾曹令典牋奏明年令狐綯作相商隠屢啓陳情綯不之省弘正鎮徐州又從為掌書記府罷入朝復以文章干綯乃補太學博士㑹河南尹柳仲郢鎮東蜀辟為節度判官撿挍工部郎中大中末仲郢坐専殺左遷商隠廢罷還鄭州未幾卒商隠能為古文不喜偶對從事令狐楚幕楚能章奏遂以其道授商隠自是始為今體章奏博學强記下筆不能自休尤善為誄奠之詞與太原温庭筠南郡段成式齊名時號三十六體文思清麗視庭筠過之而俱無特操恃才詭激為當塗者所薄名宦不進坎壈終身\n商隠自序年十六著才論聖論後恣展古集咽處於任范徐庾之間作文或時得好對切事聲勢物景哀上浮壯能感動人\n又自述云夙聞妙喻常在道塲至於南國妖姬叢臺妙妓雖有涉於篇什實不接於風流可使國人盡保展禽酒肆無疑阮籍\n陸魯望曰吾聞淫畋漁者謂之暴天物天物且不可暴又可抉摘刻削露其情狀乎使自萌卵至于槁死不能隠伏天能不致罰耶長吉天東野窮玉溪生官不挂朝籍而死正坐是哉正坐是哉古今詩話楊大年錢文僖晏元獻劉子儀為詩皆宗義山號西崑體後進效之多竊取義山詩句嘗内宴優人有為義山者衣服敗裂告人曰吾為諸館職撏撦至此聞者大噱\n蔡寛夫云荆公晚年喜義山詩以為唐人知學老杜而得其籓籬唯義山一人而已每誦其雪嶺未歸天外使松州猶駐殿前軍永憶江湖歸白髪欲迴天地入扁舟與池光不受月暮氣欲沉山江海三年客乾坤一戰塲之類雖老杜無以過也楊文公談苑義山為文多簡閲書册左右鱗次號獺祭魚\n紀事云義山少遊投宿逆旅主人㑹客召與坐不知其為義山也酒酣席客賦木蘭花詩義山後就曰洞庭波冷曉侵雲日日征帆送逺人幾度木蘭舟上望不知船是此花身坐客覽之大驚詢之乃義山也\n范元實詩眼曰文章貴衆中傑出同賦一事工拙易見予行蜀道過籌筆驛如石曼卿詩意中流水逺愁外舊山青有山水處便可用不必籌筆驛也殷潜之與小杜詩甚健麗亦無髙意惟義山詩云猿鳥猶疑畏簡書風雲長為䕶儲胥簡書軍中法令約束言號令嚴明雖千百年之後猿鳥猶畏之也儲胥軍中籓籬言忠義貫神明風雲猶為䕶其壁壘也誦此二語使人凛然復見孔明風烈至於管樂有才終不忝關張無命復何如屬對親切又有議論他人不及也馬嵬驛唐詩尤多如劉夢得緑野扶風道一篇人頗誦之其淺近乃兒童所能義山云海内徒聞更九州他生未卜此生休語極親切故不用墮淚愁怨等字而聞者為之深悲空聞虎旅鳴宵柝無復雞人報曉籌如親扈明皇寫出當時物色此日六軍同駐馬他時七夕笑牽牛益奇義山詩世人但知其巧麗與温庭筠齊名葢俗學止得其皮膚其髙情逺意皆不識也","charstyleMap":{"古體詩":[{"id":15258,"title":"無題","titledesc":"","poemindex":1},{"id":15259,"title":"房中曲","titledesc":"","poemindex":2},{"id":15260,"title":"效徐陵體贈更衣","titledesc":"","poemindex":3},{"id":15261,"title":"江南曲","titledesc":"","poemindex":4},{"id":15262,"title":"宫中曲","titledesc":"","poemindex":5},{"id":15263,"title":"柳枝〈有序〉","titledesc":"柳枝洛中里娘也父饒好賈風波死湖上其母不念他兒子獨念柳枝生十七年塗妝綰髻未嘗竟已復起去吹葉嚼蕊調絲擫〈音葉〉管作天海風濤之曲幽憶怨㫁之音居其傍與其家接故徃來者聞十年尚相與疑其醉眠夢〈一本有物字〉㫁不聘余從昆譲山比柳枝居為近他日春曽陰譲山下馬柳枝南柳下詠余燕臺詩柳枝驚問誰人有此誰人為是譲山謂曰此吾里中少年叔耳柳枝手㫁長帶結譲山為贈叔乞詩明日余比馬出其巷柳枝丫鬟畢妝抱立扇下風鄣一袖指曰若叔是〈句〉後三日隣當去湔裙水上以博香山待與郎俱過余諾之㑹所友有偕當詣京師者戲盜余卧裝以先不果留雪中譲山至且曰為東諸侯取去矣明年譲山復東相背於戲上因寓詩以墨其故處云","poemindex":6},{"id":15264,"title":"李肱所遺畫松詩書兩紙得四十韻","titledesc":"","poemindex":7},{"id":15265,"title":"戲題樞言草閣三十二韻","titledesc":"","poemindex":8},{"id":15266,"title":"驕兒詩","titledesc":"","poemindex":9},{"id":15267,"title":"行次西郊作一百韻","titledesc":"","poemindex":10},{"id":15268,"title":"井泥四十韻","titledesc":"","poemindex":11},{"id":15269,"title":"韓碑","titledesc":"","poemindex":12},{"id":15270,"title":"右春","titledesc":"","poemindex":13},{"id":15271,"title":"右夏","titledesc":"","poemindex":14},{"id":15272,"title":"右秋","titledesc":"","poemindex":15},{"id":15273,"title":"右冬","titledesc":"","poemindex":16},{"id":15274,"title":"右一曲樓上","titledesc":"","poemindex":17},{"id":15275,"title":"右一曲湖中","titledesc":"","poemindex":18},{"id":15276,"title":"河陽詩","titledesc":"","poemindex":19},{"id":15277,"title":"偶成轉韻七十二句贈四同舎","titledesc":"","poemindex":20},{"id":15278,"title":"燒香曲","titledesc":"","poemindex":21},{"id":15279,"title":"安平公詩","titledesc":"","poemindex":22},{"id":15280,"title":"海上謡","titledesc":"","poemindex":23},{"id":15281,"title":"李夫人","titledesc":"","poemindex":24}]}}}