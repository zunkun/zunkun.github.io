[
  {
    "id": 120881,
    "uid": "line-5-1",
    "chapter": "卷五",
    "chapternum": 5,
    "charstyle": "",
    "linenum": 1,
    "type": "章节说明",
    "linetype": "bookdesc",
    "content": "欽定四庫全書",
    "author": ""
  },
  {
    "id": 120882,
    "uid": "line-5-2",
    "chapter": "卷五",
    "chapternum": 5,
    "charstyle": "",
    "linenum": 2,
    "type": "章节说明",
    "linetype": "bookdesc",
    "content": "御定全唐詩錄卷五",
    "author": ""
  },
  {
    "id": 120883,
    "uid": "line-5-3",
    "chapter": "卷五",
    "chapternum": 5,
    "charstyle": "",
    "linenum": 3,
    "type": "作者",
    "linetype": "author",
    "content": "陳子昻",
    "author": "陳子昻"
  },
  {
    "id": 120884,
    "uid": "line-5-4",
    "chapter": "卷五",
    "chapternum": 5,
    "charstyle": "",
    "linenum": 4,
    "type": "作者说明",
    "linetype": "authordesc",
    "content": "子昻字伯玉射洪人家世豪富子昻獨苦節讀書金華山善屬文舉進士拜麟臺正字轉右拾遺數上疏陳事詞皆典美武攸宜統軍北討契丹以子昻為管記聖厯初解官歸為縣令段簡因事收繫憂憤卒子昻褊躁無威儀然文詞宏麗當時重之紀事云子昻與趙貞固盧藏用杜審言宋之問畢隆澤郭襲徽司馬承禎釋懐一陸餘慶號方外十友",
    "author": "陳子昻"
  },
  {
    "id": 120885,
    "uid": "line-5-5",
    "chapter": "卷五",
    "chapternum": 5,
    "charstyle": "",
    "linenum": 5,
    "type": "作者说明",
    "linetype": "authordesc",
    "content": "盧黄門云陳拾遺横制頹波天下質文翕然一變獨異記云子昻初入京不為人知有賣胡琴者價百萬子昻突出謂左右曰輦千緡市之衆驚問答曰余善此樂皆曰可得聞乎曰明日可集宣陽里如期皆往則酒肴畢具捧琴語曰蜀人陳子昻有文百軸不為人知此樂賤工之役豈宜留心舉而碎之以其文百軸徧贈㑹者一日之内聲華溢都朱晦庵曰予讀陳子昻感遇詩愛其詞㫖幽邃音節豪宕非當世詞人所及如丹砂空青金膏水碧雖近乏世用而實物外難得自然之奇寶然亦恨其不精於理而自託於仙佛之間以為高也劉後村曰唐初王楊沈宋擅名然不脫齊梁之體獨陳拾遺首倡高雅冲澹之音一掃六代之纖弱超於黄初建安矣太白韋柳繼出皆自子昻發之及觀感遇詩數篇皆蟬脫翰墨畦逕讀之使人有眼空四海神遊八極之興也",
    "author": "陳子昻"
  },
  {
    "id": 120886,
    "uid": "line-5-6",
    "chapter": "卷五",
    "chapternum": 5,
    "charstyle": "",
    "linenum": 6,
    "type": "作者说明",
    "linetype": "authordesc",
    "content": "僧皎然云子昻感遇三十首出自阮公詠懷詠懷之作難以為儔",
    "author": "陳子昻"
  },
  {
    "id": 120887,
    "uid": "line-5-7",
    "chapter": "卷五",
    "chapternum": 5,
    "charstyle": "",
    "linenum": 7,
    "type": "作者说明",
    "linetype": "authordesc",
    "content": "高棅云唐興文章承陳隋之弊子昻始變雅正夐然獨立超邁時髦初為感遇詩王適見之曰是必為海内文宗噫公之高才倜儻樂交好施學不為儒務求真適文不按古佇興而成觀其音響冲和詞㫖幽邃渾渾然有平大之意若公輸氏當巧而不用者也故能掩王盧之靡韻抑沈宋之新聲繼往開來中流砥柱上遏貞觀之微波下决開元之正𣲖嗚呼盛哉",
    "author": "陳子昻"
  },
  {
    "id": 120888,
    "uid": "line-5-8",
    "chapter": "卷五",
    "chapternum": 5,
    "charstyle": "古體詩",
    "linenum": 8,
    "type": "古近体",
    "linetype": "charstyle",
    "content": "古體詩",
    "author": "陳子昻"
  },
  {
    "id": 120889,
    "uid": "line-5-9",
    "chapter": "卷五",
    "chapternum": 5,
    "charstyle": "古體詩",
    "linenum": 9,
    "type": "标题",
    "linetype": "title",
    "content": "感遇詩",
    "author": "陳子昻"
  },
  {
    "id": 120890,
    "uid": "line-5-10",
    "chapter": "卷五",
    "chapternum": 5,
    "charstyle": "古體詩",
    "linenum": 10,
    "type": "内容组合",
    "linetype": "contentgroup",
    "content": "",
    "author": "陳子昻"
  },
  {
    "id": 120891,
    "uid": "line-5-11",
    "chapter": "卷五",
    "chapternum": 5,
    "charstyle": "古體詩",
    "linenum": 11,
    "type": "内容",
    "linetype": "content",
    "content": "微月生西海幽陽始代昇圓光正東滿隂魄巳朝凝太極生天地三元更廢興至精諒斯在三五誰能徴〈三五出火記至道不逺三五必返〉",
    "author": "陳子昻"
  },
  {
    "id": 120892,
    "uid": "line-5-12",
    "chapter": "卷五",
    "chapternum": 5,
    "charstyle": "古體詩",
    "linenum": 12,
    "type": "内容",
    "linetype": "content",
    "content": "蘭若生春夏芊蔚何青青幽獨空林色朱㽔冐紫莖遲遲白日晩嫋嫋秋風生歲華盡揺落芳意竟何成",
    "author": "陳子昻"
  },
  {
    "id": 120893,
    "uid": "line-5-13",
    "chapter": "卷五",
    "chapternum": 5,
    "charstyle": "古體詩",
    "linenum": 13,
    "type": "内容",
    "linetype": "content",
    "content": "樂羊為魏將食子殉軍功骨肉且相薄他人安得忠吾聞中山相乃屬放麑翁孤獸猶不忍况以奉君終",
    "author": "陳子昻"
  },
  {
    "id": 120894,
    "uid": "line-5-14",
    "chapter": "卷五",
    "chapternum": 5,
    "charstyle": "古體詩",
    "linenum": 14,
    "type": "内容",
    "linetype": "content",
    "content": "市人矜巧智於道重童䝉傾奪相夸侈不知身所終曷見玄真子觀世玉壺中窅然遺天地乘化入無窮",
    "author": "陳子昻"
  },
  {
    "id": 120895,
    "uid": "line-5-15",
    "chapter": "卷五",
    "chapternum": 5,
    "charstyle": "古體詩",
    "linenum": 15,
    "type": "内容",
    "linetype": "content",
    "content": "吾觀龍變化乃知至陽精石林何㝠密幽洞無留行古之得仙道信與元化并玄感非象識誰能測淪㝠世人拘目見酣酒笑丹經崑崙有瑶樹安得采其英",
    "author": "陳子昻"
  },
  {
    "id": 120896,
    "uid": "line-5-16",
    "chapter": "卷五",
    "chapternum": 5,
    "charstyle": "古體詩",
    "linenum": 16,
    "type": "内容",
    "linetype": "content",
    "content": "白日每不歸青陽時暮矣茫茫吾何思林卧觀無始衆芳委時晦鶗鴂悲鳴耳鴻荒古已頽誰識巢居子",
    "author": "陳子昻"
  },
  {
    "id": 120897,
    "uid": "line-5-17",
    "chapter": "卷五",
    "chapternum": 5,
    "charstyle": "古體詩",
    "linenum": 17,
    "type": "内容",
    "linetype": "content",
    "content": "吾觀崑崙化日月淪洞㝠精魄相交㑹天壤以羅生仲尼推太極老聃貴窈㝠西方金仙子崇議乃無明空色皆寂滅緣業定何成名教信紛藉死生俱未停",
    "author": "陳子昻"
  },
  {
    "id": 120898,
    "uid": "line-5-18",
    "chapter": "卷五",
    "chapternum": 5,
    "charstyle": "古體詩",
    "linenum": 18,
    "type": "内容",
    "linetype": "content",
    "content": "聖人秘元命懼世亂其真如何嵩公輩詼譎誤時人先天誠為美階亂禍誰因長城備邊寇嬴禍發其親赤精既迷漢子年何救秦去去桃李花多言死如麻",
    "author": "陳子昻"
  },
  {
    "id": 120899,
    "uid": "line-5-19",
    "chapter": "卷五",
    "chapternum": 5,
    "charstyle": "古體詩",
    "linenum": 19,
    "type": "内容",
    "linetype": "content",
    "content": "深居觀羣動悱然爭朶頤讒說相啖食利害紛㘈㘈便便夸毗子榮耀更相持務光讓天下商賈競刀錐巳矣行采芝萬世同一時",
    "author": "陳子昻"
  },
  {
    "id": 120900,
    "uid": "line-5-20",
    "chapter": "卷五",
    "chapternum": 5,
    "charstyle": "古體詩",
    "linenum": 20,
    "type": "内容",
    "linetype": "content",
    "content": "吾愛鬼谷子青谿無垢氛囊括經世道遺身在白雲七雄方龍鬭天下亂無君浮榮不足貴遵養晦時文舒可彌宇宙卷之不盈分豈徒山木壽空與麋鹿羣",
    "author": "陳子昻"
  },
  {
    "id": 120901,
    "uid": "line-5-21",
    "chapter": "卷五",
    "chapternum": 5,
    "charstyle": "古體詩",
    "linenum": 21,
    "type": "内容",
    "linetype": "content",
    "content": "呦呦南山鹿罹罟以媒和招揺青桂樹幽蠧亦成科世情甘迎習榮耀紛如何怨憎未相復親愛生禍羅瑶臺傾巧笑玉杯殞雙蛾誰見枯城蘖青青成斧柯",
    "author": "陳子昻"
  },
  {
    "id": 120902,
    "uid": "line-5-22",
    "chapter": "卷五",
    "chapternum": 5,
    "charstyle": "古體詩",
    "linenum": 22,
    "type": "内容",
    "linetype": "content",
    "content": "林居病時久水木澹孤清閒卧觀物化悠悠念無生青春始萌達朱火巳滿盈徂落方自此感嘆何時平",
    "author": "陳子昻"
  },
  {
    "id": 120903,
    "uid": "line-5-23",
    "chapter": "卷五",
    "chapternum": 5,
    "charstyle": "古體詩",
    "linenum": 23,
    "type": "内容",
    "linetype": "content",
    "content": "臨岐泣世道天命良悠悠昔日殷王子玉馬遂朝周寶鼎淪伊榖瑶臺成古丘西山傷遺老東陵有故侯",
    "author": "陳子昻"
  },
  {
    "id": 120904,
    "uid": "line-5-24",
    "chapter": "卷五",
    "chapternum": 5,
    "charstyle": "古體詩",
    "linenum": 24,
    "type": "内容",
    "linetype": "content",
    "content": "貴人難得意賞愛在須臾莫以心如玉探他明月珠昔稱夭桃子今為舂市徒鴟鴞悲東國麋鹿泣姑蘇誰見鴟夷子扁舟去五湖",
    "author": "陳子昻"
  },
  {
    "id": 120905,
    "uid": "line-5-25",
    "chapter": "卷五",
    "chapternum": 5,
    "charstyle": "古體詩",
    "linenum": 25,
    "type": "内容",
    "linetype": "content",
    "content": "聖人去已久公道緬良難蚩蚩夸毗子堯禹以為謾驕榮貴工巧勢利遞相干燕王尊樂毅分國願同歡魯連讓齊爵遺組去邯鄲伊人信往矣感激為誰歎",
    "author": "陳子昻"
  },
  {
    "id": 120906,
    "uid": "line-5-26",
    "chapter": "卷五",
    "chapternum": 5,
    "charstyle": "古體詩",
    "linenum": 26,
    "type": "内容",
    "linetype": "content",
    "content": "幽居觀大運悠悠念羣生終古代興没豪聖莫能争三季淪周赧七雄滅秦嬴復聞赤精子提劍入咸京炎光既無象晉虜復縱横堯禹道已昧昏虐勢方行豈無當世雄天道與胡兵咄咄安可言時醉而未醒仲尼溺東魯伯陽遁西溟大運自古來旅人胡歎哉",
    "author": "陳子昻"
  },
  {
    "id": 120907,
    "uid": "line-5-27",
    "chapter": "卷五",
    "chapternum": 5,
    "charstyle": "古體詩",
    "linenum": 27,
    "type": "内容",
    "linetype": "content",
    "content": "逶迤勢巳久骨鯁道斯窮豈無感激者時俗頽此風灌園何其鄙皎皎於陵中世道不相容嗟嗟張長公",
    "author": "陳子昻"
  },
  {
    "id": 120908,
    "uid": "line-5-28",
    "chapter": "卷五",
    "chapternum": 5,
    "charstyle": "古體詩",
    "linenum": 28,
    "type": "内容",
    "linetype": "content",
    "content": "聖人不利巳憂濟在元元黄屋非堯意瑶臺安可論吾聞西方化清净道彌敦奈何窮金玉雕刻以為尊雲構山林盡瑶圖珠翠煩鬼工尚未可人力安能存夸愚適增累矜智道逾昏",
    "author": "陳子昻"
  },
  {
    "id": 120909,
    "uid": "line-5-29",
    "chapter": "卷五",
    "chapternum": 5,
    "charstyle": "古體詩",
    "linenum": 29,
    "type": "内容",
    "linetype": "content",
    "content": "元天幽且黙羣議曷嗤嗤聖人教猶在世運久陵夷一繩將何繫憂醉不能持去去行采芝勿為塵所欺",
    "author": "陳子昻"
  },
  {
    "id": 120910,
    "uid": "line-5-30",
    "chapter": "卷五",
    "chapternum": 5,
    "charstyle": "古體詩",
    "linenum": 30,
    "type": "内容",
    "linetype": "content",
    "content": "蜻蛉遊天地與世本無患飛飛未能止黄雀來相干穰侯富秦寵金石比交歡出入咸陽裏諸侯莫敢言寜知山東客激怒秦王肝布衣取丞相千載為辛酸",
    "author": "陳子昻"
  },
  {
    "id": 120911,
    "uid": "line-5-31",
    "chapter": "卷五",
    "chapternum": 5,
    "charstyle": "古體詩",
    "linenum": 31,
    "type": "内容",
    "linetype": "content",
    "content": "微霜知歲宴斧柯始青青况乃金天夕浩露霑羣英登山望宇宙白日已西暝雲海方蕩潏孤鱗安得寜",
    "author": "陳子昻"
  },
  {
    "id": 120912,
    "uid": "line-5-32",
    "chapter": "卷五",
    "chapternum": 5,
    "charstyle": "古體詩",
    "linenum": 32,
    "type": "内容",
    "linetype": "content",
    "content": "翡翠巢南海雄雌珠樹林何知美人意驕愛比黄金殺身炎洲裏委羽玉堂隂旖旎光首飾葳㽔爛錦衾豈不在遐逺虞羅忽見尋多材信為累歎息此珍禽",
    "author": "陳子昻"
  },
  {
    "id": 120913,
    "uid": "line-5-33",
    "chapter": "卷五",
    "chapternum": 5,
    "charstyle": "古體詩",
    "linenum": 33,
    "type": "内容",
    "linetype": "content",
    "content": "挈瓶者誰子姣服當青春三五明月滿盈盈不自珍髙堂委金玉微縷懸千鈞如何負公鼎被敓笑時人",
    "author": "陳子昻"
  },
  {
    "id": 120914,
    "uid": "line-5-34",
    "chapter": "卷五",
    "chapternum": 5,
    "charstyle": "古體詩",
    "linenum": 34,
    "type": "内容",
    "linetype": "content",
    "content": "元蟬號白露兹歲巳蹉跎羣物從大化孤英將奈何瑶臺有青鳥逺食玉山禾崑崙見玄鳯豈復虞雲羅",
    "author": "陳子昻"
  },
  {
    "id": 120915,
    "uid": "line-5-35",
    "chapter": "卷五",
    "chapternum": 5,
    "charstyle": "古體詩",
    "linenum": 35,
    "type": "内容",
    "linetype": "content",
    "content": "朝發宜都渚浩然思故鄉故鄉不可見路隔巫山陽巫山綵雲没高丘正微茫佇立望已久涕落沾衣裳豈兹越鄉感憶昔楚襄王朝雲無處所荆國亦淪亡",
    "author": "陳子昻"
  },
  {
    "id": 120916,
    "uid": "line-5-36",
    "chapter": "卷五",
    "chapternum": 5,
    "charstyle": "古體詩",
    "linenum": 36,
    "type": "内容",
    "linetype": "content",
    "content": "昔日章華宴荆王樂荒淫霓旌翠羽葢射兕雲夢林朅來高唐觀悵望雲陽岑雄圖今何在黄雀空哀吟",
    "author": "陳子昻"
  },
  {
    "id": 120917,
    "uid": "line-5-37",
    "chapter": "卷五",
    "chapternum": 5,
    "charstyle": "古體詩",
    "linenum": 37,
    "type": "内容",
    "linetype": "content",
    "content": "丁亥歲云暮西山事甲兵贏糧匝卭道荷㦸争羌城嚴冬隂風勁窮岫泄雲生昏曀無晝夜羽檄復相驚拳跼競萬仞崩危走九㝠籍籍峯壑裏哀哀氷雪行聖人御宇宙聞道泰階平肉食謀何失藜藿緬縱横",
    "author": "陳子昻"
  },
  {
    "id": 120918,
    "uid": "line-5-38",
    "chapter": "卷五",
    "chapternum": 5,
    "charstyle": "古體詩",
    "linenum": 38,
    "type": "内容",
    "linetype": "content",
    "content": "可憐瑶臺樹灼灼美人姿碧華映朱實攀折青春時豈不盛光寵榮君白玉墀但恨紅芳歇凋傷感所思",
    "author": "陳子昻"
  },
  {
    "id": 120919,
    "uid": "line-5-39",
    "chapter": "卷五",
    "chapternum": 5,
    "charstyle": "古體詩",
    "linenum": 39,
    "type": "内容",
    "linetype": "content",
    "content": "朅來豪遊子勢利禍之門如何蘭膏歎感激自生寃衆趨明所避時棄道猶存雲淵既巳失羅網與誰論箕山有高節湘水有清源唯應白鷗鳥可為洗心言",
    "author": "陳子昻"
  },
  {
    "id": 120920,
    "uid": "line-5-40",
    "chapter": "卷五",
    "chapternum": 5,
    "charstyle": "古體詩",
    "linenum": 40,
    "type": "内容",
    "linetype": "content",
    "content": "索居猶幾日炎夏忽然衰陽彩皆隂翳親友盡暌違登山望不見涕泣久漣洏宿昔感顔色若與白雲期世中驕豪子驅逐正蚩蚩蜀山與楚水㩦手在何時",
    "author": "陳子昻"
  },
  {
    "id": 120921,
    "uid": "line-5-41",
    "chapter": "卷五",
    "chapternum": 5,
    "charstyle": "古體詩",
    "linenum": 41,
    "type": "内容",
    "linetype": "content",
    "content": "金鼎合神丹世人將見欺飛飛騎羊子胡乃在峨眉變化固非類芳菲能幾時疲疴苦淪世憂悔日侵淄眷然顧幽褐白雲空涕洟",
    "author": "陳子昻"
  },
  {
    "id": 120922,
    "uid": "line-5-42",
    "chapter": "卷五",
    "chapternum": 5,
    "charstyle": "古體詩",
    "linenum": 42,
    "type": "内容",
    "linetype": "content",
    "content": "朔風吹海樹蕭條邊巳秋亭上誰家子哀哀明月樓自言幽燕客結髪事逺遊赤丸殺公吏白刃報私讐避讎至海上被役此邊州故鄉三千里遼水復悠悠每憤胡兵入常為漢國羞何知七十戰白首未封侯",
    "author": "陳子昻"
  },
  {
    "id": 120923,
    "uid": "line-5-43",
    "chapter": "卷五",
    "chapternum": 5,
    "charstyle": "古體詩",
    "linenum": 43,
    "type": "内容",
    "linetype": "content",
    "content": "本為貴公子平生實愛才感時思報國㧞劍起蒿萊西馳丁零塞北上單于臺登山見千里懐古心悠哉誰言未㤀禍磨滅成塵埃",
    "author": "陳子昻"
  },
  {
    "id": 120924,
    "uid": "line-5-44",
    "chapter": "卷五",
    "chapternum": 5,
    "charstyle": "古體詩",
    "linenum": 44,
    "type": "内容",
    "linetype": "content",
    "content": "浩然坐何慕吾蜀有蛾眉念與楚狂子悠悠白雲期時哉悲不會涕泣久漣洏夢登綏山穴南采巫山芝探元觀羣化遺世從雲螭婉孌時永矣感悟不見之",
    "author": "陳子昻"
  },
  {
    "id": 120925,
    "uid": "line-5-45",
    "chapter": "卷五",
    "chapternum": 5,
    "charstyle": "古體詩",
    "linenum": 45,
    "type": "内容",
    "linetype": "content",
    "content": "仲尼探元化幽鴻順陽和大運自盈縮春秋遞來過盲飈忽號怒萬物相紛劘溟海皆震蕩孤鳯其如何",
    "author": "陳子昻"
  },
  {
    "id": 120926,
    "uid": "line-5-46",
    "chapter": "卷五",
    "chapternum": 5,
    "charstyle": "古體詩",
    "linenum": 46,
    "type": "内容组合",
    "linetype": "contentgroup",
    "content": "",
    "author": "陳子昻"
  },
  {
    "id": 120927,
    "uid": "line-5-47",
    "chapter": "卷五",
    "chapternum": 5,
    "charstyle": "古體詩",
    "linenum": 47,
    "type": "标题",
    "linetype": "title",
    "content": "觀荆玉篇〈幷序〉",
    "author": "陳子昻"
  },
  {
    "id": 120928,
    "uid": "line-5-48",
    "chapter": "卷五",
    "chapternum": 5,
    "charstyle": "古體詩",
    "linenum": 48,
    "type": "标题说明",
    "linetype": "titledesc",
    "content": "丙戍歲余從左補闕喬公北征夏四月軍幕次於張掖河河洲草木無他異者唯有仙人杖往往叢生幽朔地寒與中國稍異予家世好服食昔常餌之及此役也而息意兹味或有薦嘉蔬者此物存焉囅爾而笑曰始者與此君别不圖至是而見之豈非神明嘉惠將欲扶吾壽也因為喬公昌言其能時東萊王仲烈亦同旅舍聞而大喜甘心食之巳旬有五日矣適有行人自謂能知藥者謂喬公曰此白棘也公何謬哉仲烈愕然而疑亦曰吾怪其味甘今果如此喬公信是言廼譏予作采玉篇謂宋人不識玉而寶珉石也予心知必是猶以獨見之故被奪於衆人廼喟然而嘆曰嗟乎人之大明者目也心之至信者口也夫目照五色口分五味玄黄甘苦亦可斷而不惑矣而路傍一議二子增疑况君臣之際朋友之間乎自是而觀則萬物之情可見也感采玉詠而作觀玉篇以答之幷示仲烈譏其失真也",
    "author": "陳子昻"
  },
  {
    "id": 120929,
    "uid": "line-5-49",
    "chapter": "卷五",
    "chapternum": 5,
    "charstyle": "古體詩",
    "linenum": 49,
    "type": "内容",
    "linetype": "content",
    "content": "鴟夷雙白玉此玉有緇磷懸之千金價舉世莫知真丹青非異色輕重有殊倫勿信玉工言徒悲荆國人",
    "author": "陳子昻"
  },
  {
    "id": 120930,
    "uid": "line-5-50",
    "chapter": "卷五",
    "chapternum": 5,
    "charstyle": "古體詩",
    "linenum": 50,
    "type": "标题",
    "linetype": "title",
    "content": "鴛鴦篇",
    "author": "陳子昻"
  },
  {
    "id": 120931,
    "uid": "line-5-51",
    "chapter": "卷五",
    "chapternum": 5,
    "charstyle": "古體詩",
    "linenum": 51,
    "type": "内容",
    "linetype": "content",
    "content": "飛飛鴛鴦鳥舉翼相蔽虧俱來綠潭裏共向白雲涯音容相眷戀羽翮兩逶迤蘋萍戲春渚霜霰遶寒池浦沙連岸净汀樹拂潭垂年年此遊翫歲歳來追隨鳯皇起丹穴獨向梧桐枝鴻雁來紫塞空憶稻粱肥烏啼倦依託鶴鳴傷别離豈若此雙禽飛翻不異林刷尾青江浦交頸紫山岑文章負奇色和鳴多好音聞有鴛鴦綺復有鴛鴦衾持為美人贈朂此故交心",
    "author": "陳子昻"
  },
  {
    "id": 120932,
    "uid": "line-5-52",
    "chapter": "卷五",
    "chapternum": 5,
    "charstyle": "古體詩",
    "linenum": 52,
    "type": "标题",
    "linetype": "title",
    "content": "與東方左史虬修竹篇〈并書〉",
    "author": "陳子昻"
  },
  {
    "id": 120933,
    "uid": "line-5-53",
    "chapter": "卷五",
    "chapternum": 5,
    "charstyle": "古體詩",
    "linenum": 53,
    "type": "标题说明",
    "linetype": "titledesc",
    "content": "東方公足下文章道弊五百年矣漢魏風骨晉宋莫傳然而文獻有可徴者僕嘗暇時觀齊梁間詩彩麗競繁而興寄都絶每以永歎思古人常恐邐逶頽靡風雅不作以耿耿也一昨於解三處見明公詠孤桐篇骨氣端翔音情頓挫光英朗練有金石聲遂用洗心飾視發揮幽鬰不圖正始之音復覩於茲可使建安作者相視而笑解君云張茂先何敬祖東方生與其比肩僕亦以為知言也故感歎雅製作修竹詩一首當有知音以傳示之",
    "author": "陳子昻"
  },
  {
    "id": 120934,
    "uid": "line-5-54",
    "chapter": "卷五",
    "chapternum": 5,
    "charstyle": "古體詩",
    "linenum": 54,
    "type": "内容",
    "linetype": "content",
    "content": "龍種生南嶽孤翠鬰亭亭峰嶺上崇崒烟雨下微冥夜聞鼯䑕叫晝聒泉壑聲春風正淡蕩白露已清泠哀響激金奏密色滋玉英歲寒霜雪苦含彩獨青青豈不厭凝冽羞比春木榮春木有榮歇此節無凋零始願與金石終古保堅貞不意伶倫子吹之學鳯鳴遂偶雲和瑟張樂奏天庭妙曲方千變簫韶亦九成信䝉雕斵美常願事仙靈驅馳翠虬駕伊鬰紫鸞笙結交嬴臺女吟弄昇天行㩦手登白日逺遊戲赤城低昻玄鶴舞斷續彩雲生水隨衆仙逝三山逰玉京",
    "author": "陳子昻"
  },
  {
    "id": 120935,
    "uid": "line-5-55",
    "chapter": "卷五",
    "chapternum": 5,
    "charstyle": "古體詩",
    "linenum": 55,
    "type": "标题",
    "linetype": "title",
    "content": "薊丘覽古贈盧居士藏用〈幷序〉",
    "author": "陳子昻"
  },
  {
    "id": 120936,
    "uid": "line-5-56",
    "chapter": "卷五",
    "chapternum": 5,
    "charstyle": "古體詩",
    "linenum": 56,
    "type": "标题说明",
    "linetype": "titledesc",
    "content": "丁酉歳吾北征出自薊門歴觀燕之舊都其城池霸業迹已蕪昧矣乃慨然仰嘆憶昔樂生鄒子羣賢之逰盛矣因登薊丘作詩以志之寄終南盧居士亦有軒轅之遺跡也",
    "author": "陳子昻"
  },
  {
    "id": 120937,
    "uid": "line-5-57",
    "chapter": "卷五",
    "chapternum": 5,
    "charstyle": "古體詩",
    "linenum": 57,
    "type": "内容组合",
    "linetype": "contentgroup",
    "content": "",
    "author": "陳子昻"
  },
  {
    "id": 120938,
    "uid": "line-5-58",
    "chapter": "卷五",
    "chapternum": 5,
    "charstyle": "古體詩",
    "linenum": 58,
    "type": "内容",
    "linetype": "content",
    "content": "北登薊丘望求古軒轅臺應龍巳不見牧馬空黄埃尚想廣成子遺跡白雲隈〈軒轅臺〉",
    "author": "陳子昻"
  },
  {
    "id": 120939,
    "uid": "line-5-59",
    "chapter": "卷五",
    "chapternum": 5,
    "charstyle": "古體詩",
    "linenum": 59,
    "type": "内容",
    "linetype": "content",
    "content": "南登碣石坂遥望黄金臺丘陵盡喬木昭王安在哉霸圖悵已矣驅馬復歸來〈燕昭王〉",
    "author": "陳子昻"
  },
  {
    "id": 120940,
    "uid": "line-5-60",
    "chapter": "卷五",
    "chapternum": 5,
    "charstyle": "古體詩",
    "linenum": 60,
    "type": "内容",
    "linetype": "content",
    "content": "王道巳淪昧戰國競貪兵樂生何感激仗義下齊城雄圖竟中天遺歎寄阿衡〈樂生〉",
    "author": "陳子昻"
  },
  {
    "id": 120941,
    "uid": "line-5-61",
    "chapter": "卷五",
    "chapternum": 5,
    "charstyle": "古體詩",
    "linenum": 61,
    "type": "内容",
    "linetype": "content",
    "content": "秦王日無道太子怨亦深一聞田光義匕首贈千金其事雖不立千載為傷心〈燕太子〉",
    "author": "陳子昻"
  },
  {
    "id": 120942,
    "uid": "line-5-62",
    "chapter": "卷五",
    "chapternum": 5,
    "charstyle": "古體詩",
    "linenum": 62,
    "type": "内容",
    "linetype": "content",
    "content": "自古皆有死狥義良獨稀奈何燕太子尚使田生疑伏劍誠已矣感我涕沾衣〈田光先生〉",
    "author": "陳子昻"
  },
  {
    "id": 120943,
    "uid": "line-5-63",
    "chapter": "卷五",
    "chapternum": 5,
    "charstyle": "古體詩",
    "linenum": 63,
    "type": "内容组合",
    "linetype": "contentgroup",
    "content": "",
    "author": "陳子昻"
  },
  {
    "id": 120944,
    "uid": "line-5-64",
    "chapter": "卷五",
    "chapternum": 5,
    "charstyle": "古體詩",
    "linenum": 64,
    "type": "标题",
    "linetype": "title",
    "content": "西還至散關答喬補闕知之",
    "author": "陳子昻"
  },
  {
    "id": 120945,
    "uid": "line-5-65",
    "chapter": "卷五",
    "chapternum": 5,
    "charstyle": "古體詩",
    "linenum": 65,
    "type": "内容",
    "linetype": "content",
    "content": "葳蕤蒼梧鳯嘹唳白露蟬羽翰本非匹結交何獨全昔君事胡馬余得奉戎㫋攜手向沙塞闗河緬幽燕芳歲幾陽止白日屢徂遷功業雲臺薄平生玉佩捐歎此南歸日猶聞北戍邊代水不可涉巴江亦潺湲攬衣度函谷銜涕望秦川蜀門自兹始雲山方浩然",
    "author": "陳子昻"
  },
  {
    "id": 120946,
    "uid": "line-5-66",
    "chapter": "卷五",
    "chapternum": 5,
    "charstyle": "古體詩",
    "linenum": 66,
    "type": "标题",
    "linetype": "title",
    "content": "酬暉上人秋夜山亭有贈",
    "author": "陳子昻"
  },
  {
    "id": 120947,
    "uid": "line-5-67",
    "chapter": "卷五",
    "chapternum": 5,
    "charstyle": "古體詩",
    "linenum": 67,
    "type": "内容",
    "linetype": "content",
    "content": "皎皎白林秋微㣲翠山静禪居感物變獨坐開軒屏風泉夜聲雜月露宵光冷多謝忘機人塵憂未能整",
    "author": "陳子昻"
  },
  {
    "id": 120948,
    "uid": "line-5-68",
    "chapter": "卷五",
    "chapternum": 5,
    "charstyle": "古體詩",
    "linenum": 68,
    "type": "标题",
    "linetype": "title",
    "content": "酬暉上人夏日林泉",
    "author": "陳子昻"
  },
  {
    "id": 120949,
    "uid": "line-5-69",
    "chapter": "卷五",
    "chapternum": 5,
    "charstyle": "古體詩",
    "linenum": 69,
    "type": "内容",
    "linetype": "content",
    "content": "聞道白雲居窈窕青蓮宇巗泉萬丈流樹石千年古林卧對軒牕山隂滿庭户方釋塵事勞從君襲蘭杜",
    "author": "陳子昻"
  },
  {
    "id": 120950,
    "uid": "line-5-70",
    "chapter": "卷五",
    "chapternum": 5,
    "charstyle": "古體詩",
    "linenum": 70,
    "type": "标题",
    "linetype": "title",
    "content": "登薊丘樓送賈兵曹入都",
    "author": "陳子昻"
  },
  {
    "id": 120951,
    "uid": "line-5-71",
    "chapter": "卷五",
    "chapternum": 5,
    "charstyle": "古體詩",
    "linenum": 71,
    "type": "内容",
    "linetype": "content",
    "content": "東山宿昔意北征非我心孤負平生願感涕下沾襟暮登薊樓上永望燕山岑遼海方漫漫胡沙飛且深峩眉杳如夢仙子曷由尋擊劒起歎息白日忽西沈聞君洛陽使因子寄南音",
    "author": "陳子昻"
  },
  {
    "id": 120952,
    "uid": "line-5-72",
    "chapter": "卷五",
    "chapternum": 5,
    "charstyle": "古體詩",
    "linenum": 72,
    "type": "标题",
    "linetype": "title",
    "content": "秋園卧病呈暉上人",
    "author": "陳子昻"
  },
  {
    "id": 120953,
    "uid": "line-5-73",
    "chapter": "卷五",
    "chapternum": 5,
    "charstyle": "古體詩",
    "linenum": 73,
    "type": "内容",
    "linetype": "content",
    "content": "幽寂曠日遥林園轉清密疲疴澹無豫獨坐汎瑶瑟懐挾萬古情憂虞百年疾綿綿多滯念忽忽每如失緬想赤松遊高尋白雲逸榮吝始都䘮幽人遂貞吉圖書紛滿牀山木藹盈室宿昔心所尚平生自兹畢願言誰見知梵筵有同術八月高秋晚凉風正蕭瑟",
    "author": "陳子昻"
  },
  {
    "id": 120954,
    "uid": "line-5-74",
    "chapter": "卷五",
    "chapternum": 5,
    "charstyle": "古體詩",
    "linenum": 74,
    "type": "标题",
    "linetype": "title",
    "content": "登幽州臺歌",
    "author": "陳子昻"
  },
  {
    "id": 120955,
    "uid": "line-5-75",
    "chapter": "卷五",
    "chapternum": 5,
    "charstyle": "古體詩",
    "linenum": 75,
    "type": "内容",
    "linetype": "content",
    "content": "前不見古人後不見來者念天地之悠悠獨愴然而涕下",
    "author": "陳子昻"
  },
  {
    "id": 120956,
    "uid": "line-5-76",
    "chapter": "卷五",
    "chapternum": 5,
    "charstyle": "近體詩",
    "linenum": 76,
    "type": "古近体",
    "linetype": "charstyle",
    "content": "近體詩",
    "author": "陳子昻"
  },
  {
    "id": 120957,
    "uid": "line-5-77",
    "chapter": "卷五",
    "chapternum": 5,
    "charstyle": "近體詩",
    "linenum": 77,
    "type": "标题",
    "linetype": "title",
    "content": "度荆門望楚",
    "author": "陳子昻"
  },
  {
    "id": 120958,
    "uid": "line-5-78",
    "chapter": "卷五",
    "chapternum": 5,
    "charstyle": "近體詩",
    "linenum": 78,
    "type": "内容",
    "linetype": "content",
    "content": "遥遥去巫峽望望下章臺巴國山川盡荆門煙霧開城分蒼野外樹斷白雲隈今日狂歌客誰知入楚來",
    "author": "陳子昻"
  },
  {
    "id": 120959,
    "uid": "line-5-79",
    "chapter": "卷五",
    "chapternum": 5,
    "charstyle": "近體詩",
    "linenum": 79,
    "type": "标题",
    "linetype": "title",
    "content": "晩次樂鄉縣",
    "author": "陳子昻"
  },
  {
    "id": 120960,
    "uid": "line-5-80",
    "chapter": "卷五",
    "chapternum": 5,
    "charstyle": "近體詩",
    "linenum": 80,
    "type": "内容",
    "linetype": "content",
    "content": "故鄉杳無際日暮且孤征川原迷舊國道路入邊城野戍荒煙斷深山古木平如何此時恨噭噭夜猿鳴",
    "author": "陳子昻"
  },
  {
    "id": 120961,
    "uid": "line-5-81",
    "chapter": "卷五",
    "chapternum": 5,
    "charstyle": "近體詩",
    "linenum": 81,
    "type": "标题",
    "linetype": "title",
    "content": "送客",
    "author": "陳子昻"
  },
  {
    "id": 120962,
    "uid": "line-5-82",
    "chapter": "卷五",
    "chapternum": 5,
    "charstyle": "近體詩",
    "linenum": 82,
    "type": "内容",
    "linetype": "content",
    "content": "故人洞庭去楊栁春風生相送河洲晩蒼茫別思盈白蘋巳堪把綠芷復含榮江南多桂樹歸客贈生平",
    "author": "陳子昻"
  },
  {
    "id": 120963,
    "uid": "line-5-83",
    "chapter": "卷五",
    "chapternum": 5,
    "charstyle": "近體詩",
    "linenum": 83,
    "type": "标题",
    "linetype": "title",
    "content": "春夜別友人",
    "author": "陳子昻"
  },
  {
    "id": 120964,
    "uid": "line-5-84",
    "chapter": "卷五",
    "chapternum": 5,
    "charstyle": "近體詩",
    "linenum": 84,
    "type": "内容",
    "linetype": "content",
    "content": "銀燭吐青煙金樽對綺筵離堂思琴瑟别路遶山川明月隱髙樹長河没曉天悠悠洛陽道此會在何年",
    "author": "陳子昻"
  },
  {
    "id": 120965,
    "uid": "line-5-85",
    "chapter": "卷五",
    "chapternum": 5,
    "charstyle": "近體詩",
    "linenum": 85,
    "type": "标题",
    "linetype": "title",
    "content": "送東萊王學士無競",
    "author": "陳子昻"
  },
  {
    "id": 120966,
    "uid": "line-5-86",
    "chapter": "卷五",
    "chapternum": 5,
    "charstyle": "近體詩",
    "linenum": 86,
    "type": "内容",
    "linetype": "content",
    "content": "寳劒千金買平生未許人懐君萬里别持贈結交親孤松宜晩歲衆木愛芳春巳矣將何道無令白首新",
    "author": "陳子昻"
  },
  {
    "id": 120967,
    "uid": "line-5-87",
    "chapter": "卷五",
    "chapternum": 5,
    "charstyle": "近體詩",
    "linenum": 87,
    "type": "标题",
    "linetype": "title",
    "content": "送著作佐郎崔融等從梁王東征",
    "author": "陳子昻"
  },
  {
    "id": 120968,
    "uid": "line-5-88",
    "chapter": "卷五",
    "chapternum": 5,
    "charstyle": "近體詩",
    "linenum": 88,
    "type": "内容",
    "linetype": "content",
    "content": "金天方肅殺白露始專征王師非樂戰之子慎佳兵海氣侵南部邊風掃北平莫賣盧龍塞歸邀麟閣名",
    "author": "陳子昻"
  },
  {
    "id": 120969,
    "uid": "line-5-89",
    "chapter": "卷五",
    "chapternum": 5,
    "charstyle": "近體詩",
    "linenum": 89,
    "type": "标题",
    "linetype": "title",
    "content": "春晦餞陶七於江南同用風字",
    "author": "陳子昻"
  },
  {
    "id": 120970,
    "uid": "line-5-90",
    "chapter": "卷五",
    "chapternum": 5,
    "charstyle": "近體詩",
    "linenum": 90,
    "type": "内容",
    "linetype": "content",
    "content": "黄鶴煙雲去青江琴酒同離帆方楚越溝水復西東芙蓉生夏浦楊栁送春風明日相思處應對菊花叢",
    "author": "陳子昻"
  },
  {
    "id": 120971,
    "uid": "line-5-91",
    "chapter": "卷五",
    "chapternum": 5,
    "charstyle": "近體詩",
    "linenum": 91,
    "type": "标题",
    "linetype": "title",
    "content": "喜遇冀侍御珪崔司議泰之二使〈幷序〉",
    "author": "陳子昻"
  },
  {
    "id": 120972,
    "uid": "line-5-92",
    "chapter": "卷五",
    "chapternum": 5,
    "charstyle": "近體詩",
    "linenum": 92,
    "type": "标题说明",
    "linetype": "titledesc",
    "content": "余獨坐一隅孤憤五蠧雖身在江海而心馳魏闕歳時仲春幽卧未起忽聞二星入井四牡臨亭邀使者之車乃故人之駕隱几一笑把臂入林既聞朝廷之樂復此琴樽之事山林幽寂鐘鼎舊遊語黙譚詠今復一得况北堂夜永西軒月微巴山有望别之嗟洛陽無寄載之客江關離會三千餘里名位寵辱一百年中歡娯如何日月其邁不為目前之賞以增别後之思蟋蟀殺人夫子何嘆",
    "author": "陳子昻"
  },
  {
    "id": 120973,
    "uid": "line-5-93",
    "chapter": "卷五",
    "chapternum": 5,
    "charstyle": "近體詩",
    "linenum": 93,
    "type": "内容",
    "linetype": "content",
    "content": "謝病南山下幽卧不知春使星入東井云是故交親惠風吹寶瑟微月憶清真憑軒一留醉江海寄情人",
    "author": "陳子昻"
  },
  {
    "id": 120974,
    "uid": "line-5-94",
    "chapter": "卷五",
    "chapternum": 5,
    "charstyle": "近體詩",
    "linenum": 94,
    "type": "标题",
    "linetype": "title",
    "content": "月夜有懐",
    "author": "陳子昻"
  },
  {
    "id": 120975,
    "uid": "line-5-95",
    "chapter": "卷五",
    "chapternum": 5,
    "charstyle": "近體詩",
    "linenum": 95,
    "type": "内容",
    "linetype": "content",
    "content": "美人挾趙瑟微月在西軒寂寞夜何久殷勤玉指繁清光委衾枕遥思屬湘沅空簾隔星漢猶夢感精魂",
    "author": "陳子昻"
  },
  {
    "id": 120976,
    "uid": "line-5-96",
    "chapter": "卷五",
    "chapternum": 5,
    "charstyle": "近體詩",
    "linenum": 96,
    "type": "标题",
    "linetype": "title",
    "content": "春日登金華觀",
    "author": "陳子昻"
  },
  {
    "id": 120977,
    "uid": "line-5-97",
    "chapter": "卷五",
    "chapternum": 5,
    "charstyle": "近體詩",
    "linenum": 97,
    "type": "内容",
    "linetype": "content",
    "content": "白玉仙臺古丹丘别望遥山川亂雲日樓榭入煙霄鶴舞千年樹虹飛百尺橋還疑赤松子天路坐相邀",
    "author": "陳子昻"
  },
  {
    "id": 120978,
    "uid": "line-5-98",
    "chapter": "卷五",
    "chapternum": 5,
    "charstyle": "近體詩",
    "linenum": 98,
    "type": "标题",
    "linetype": "title",
    "content": "白帝城懐古",
    "author": "陳子昻"
  },
  {
    "id": 120979,
    "uid": "line-5-99",
    "chapter": "卷五",
    "chapternum": 5,
    "charstyle": "近體詩",
    "linenum": 99,
    "type": "内容",
    "linetype": "content",
    "content": "日落滄江晩停橈問土風城臨巴子國臺没漢王宫荒服仍周甸深山尚禹功巖懸青壁斷地險碧流通古木生雲際孤帆出霧中川途去無限客思坐何窮",
    "author": "陳子昻"
  },
  {
    "id": 120980,
    "uid": "line-5-100",
    "chapter": "卷五",
    "chapternum": 5,
    "charstyle": "近體詩",
    "linenum": 100,
    "type": "标题",
    "linetype": "title",
    "content": "峴山懐古",
    "author": "陳子昻"
  },
  {
    "id": 120981,
    "uid": "line-5-101",
    "chapter": "卷五",
    "chapternum": 5,
    "charstyle": "近體詩",
    "linenum": 101,
    "type": "内容",
    "linetype": "content",
    "content": "秣馬臨荒甸登髙覽舊都猶悲墮淚碣尚想卧龍圖城邑遥分楚山川半入吳丘陵徒自出賢聖幾凋枯野樹蒼煙斷津樓晩氣孤誰知萬里客懷古正踟蹰",
    "author": "陳子昻"
  },
  {
    "id": 120982,
    "uid": "line-5-102",
    "chapter": "卷五",
    "chapternum": 5,
    "charstyle": "近體詩",
    "linenum": 102,
    "type": "标题",
    "linetype": "title",
    "content": "宿讓河驛浦",
    "author": "陳子昻"
  },
  {
    "id": 120983,
    "uid": "line-5-103",
    "chapter": "卷五",
    "chapternum": 5,
    "charstyle": "近體詩",
    "linenum": 103,
    "type": "内容",
    "linetype": "content",
    "content": "沿流辭北渚結䌫宿南州合岸昏初夕迴塘暗不流卧聞塞鴻斷坐聽峽猿愁沙浦明如月汀葭晦若秋不及能鳴雁徒思海上鷗天河殊未曉滄海信悠悠",
    "author": "陳子昻"
  },
  {
    "id": 120984,
    "uid": "line-5-104",
    "chapter": "卷五",
    "chapternum": 5,
    "charstyle": "近體詩",
    "linenum": 104,
    "type": "标题",
    "linetype": "title",
    "content": "和陸明府贈將軍重出塞",
    "author": "陳子昻"
  },
  {
    "id": 120985,
    "uid": "line-5-105",
    "chapter": "卷五",
    "chapternum": 5,
    "charstyle": "近體詩",
    "linenum": 105,
    "type": "内容",
    "linetype": "content",
    "content": "忽聞天上將關塞重横行始返樓蘭國還向朔方城黄金裝戰馬白羽集神兵星月開天陣山川列地營晩風吹畫角春色耀飛旌寜知班定逺猶是一書生",
    "author": "陳子昻"
  },
  {
    "id": 120986,
    "uid": "line-5-106",
    "chapter": "卷五",
    "chapternum": 5,
    "charstyle": "近體詩",
    "linenum": 106,
    "type": "标题",
    "linetype": "title",
    "content": "秋日遇荆州府崔兵曹使宴〈并序〉",
    "author": "陳子昻"
  },
  {
    "id": 120987,
    "uid": "line-5-107",
    "chapter": "卷五",
    "chapternum": 5,
    "charstyle": "近體詩",
    "linenum": 107,
    "type": "标题说明",
    "linetype": "titledesc",
    "content": "若夫尊卑位隔榮賤途分使卿士大夫倚軒裳而傲物山棲木食負林壑而驕人未有能屈富貴於沈冥雜薜蘿於簪笏天人坐契相從雲霧之遊風雨不疲髙縱琴樽之賞崔兵曹紫庭公冑青雲貴人以鐘鼎不足以致奇才烟霞可以交名士皇華昭國懐鳯綍而髙尋白桂追遊邀兎罝而下顧大矣哉生平未識一見而交道遂存此日披懐千載之風期坐合支道林之雅論妙理沈微崔子玉之雄才斯文未䘮屬乎金龍掌氣石鴈驚秋天泬寥而烟日無光野寂寞而山川變色芸其黃矣悲白露於蒼葭木葉落兮慘紅霜於綠野爾其高興洽芳酒䦨頓羲和而不留顧華堂而欲晩長歌何託思傳稽古之文爰命小人率記當時之事人探一字六韻成篇",
    "author": "陳子昻"
  },
  {
    "id": 120988,
    "uid": "line-5-108",
    "chapter": "卷五",
    "chapternum": 5,
    "charstyle": "近體詩",
    "linenum": 108,
    "type": "内容",
    "linetype": "content",
    "content": "輶軒鳯凰使林藪鶡鷄冠江湖一相許雲霧坐交歡興盡崔亭伯言㤀釋道安林光稍欲暮歲物已將闌古樹蒼烟斷虗庭白露寒瑶琴山水曲今日為君彈",
    "author": "陳子昻"
  },
  {
    "id": 120989,
    "uid": "line-5-109",
    "chapter": "卷五",
    "chapternum": 5,
    "charstyle": "近體詩",
    "linenum": 109,
    "type": "标题",
    "linetype": "title",
    "content": "入東陽峽與李明府舟前後不相及",
    "author": "陳子昻"
  },
  {
    "id": 120990,
    "uid": "line-5-110",
    "chapter": "卷五",
    "chapternum": 5,
    "charstyle": "近體詩",
    "linenum": 110,
    "type": "内容",
    "linetype": "content",
    "content": "東巖初解纜南浦遂離羣出没同洲島沿洄異渚濆風煙猶可望歌笑浩難聞路轉青山合峯迴白日曛奔濤上漫漫積水下沄沄倐忽猶疑及差池復兩分離離間逺樹藹藹没遥氛地上巴陵道星連牛斗文孤狖啼寒月哀鴻叫斷雲仙舟不可見揺思坐氛氲",
    "author": "陳子昻"
  },
  {
    "id": 120991,
    "uid": "line-5-111",
    "chapter": "卷五",
    "chapternum": 5,
    "charstyle": "近體詩",
    "linenum": 111,
    "type": "标题",
    "linetype": "title",
    "content": "南山家園林木交映盛夏五月幽然清凉獨坐思逺率成十韻",
    "author": "陳子昻"
  },
  {
    "id": 120992,
    "uid": "line-5-112",
    "chapter": "卷五",
    "chapternum": 5,
    "charstyle": "近體詩",
    "linenum": 112,
    "type": "内容",
    "linetype": "content",
    "content": "寂寥守窮巷幽獨卧空林松竹生虚白階庭横古今鬰蒸炎夏晩凉宇閟清隂軒窓交紫靄簷户對蒼岑鳯藴仙人籙鸞歌素女琴㤀機委人代閉牖察天心蛺蝶憐紅藥蜻蜓愛碧潯坐觀萬象化方見百年侵擾擾將何息青青長苦吟願隨白雲駕龍鶴相招尋",
    "author": "陳子昻"
  },
  {
    "id": 120993,
    "uid": "line-5-113",
    "chapter": "卷五",
    "chapternum": 5,
    "charstyle": "",
    "linenum": 113,
    "type": "作者",
    "linetype": "author",
    "content": "杜審言",
    "author": "杜審言"
  },
  {
    "id": 120994,
    "uid": "line-5-114",
    "chapter": "卷五",
    "chapternum": 5,
    "charstyle": "",
    "linenum": 114,
    "type": "作者说明",
    "linetype": "authordesc",
    "content": "審言字必簡襄陽人舉進士為隰城尉雅善五言詩工書翰恃才謇傲為世所嫉嘗謂人曰吾文章合得屈宋作衙官吾書跡合得王羲之北面則天召見累遷膳部貟外郎神龍初坐通張易之兄弟流峯州入為修文館學士卒與李嶠崔融蘇味道為文學四友",
    "author": "杜審言"
  },
  {
    "id": 120995,
    "uid": "line-5-115",
    "chapter": "卷五",
    "chapternum": 5,
    "charstyle": "",
    "linenum": 115,
    "type": "作者说明",
    "linetype": "authordesc",
    "content": "紀事云審言初貶吉州司户與同僚不叶司馬周季重司户郭若訥誣以罪繫獄審言子并年十三因季重酒酣懐刃刺之季重臨死曰吾不識審言有孝子若訥誤我亦焉避害審言因此免官還東都則天召將用之問曰卿喜否審言舞蹈謝恩因作歡喜詩授著作郎神龍初坐通張易之流峯州入為修文館學士卒將死謂宋之問武平一曰吾在久壓公等今且死因大慰但恨不見替人云李嶠等請加命時武平一為表云審言譽鬰中朝文高前列是以升榮粉署擢秀蘭臺往以微瑕久從逺謫陛下膺圖玉扆下制金門收賈誼於長沙返蔡邕於左挍審言獲登文館預奉屬車未獻長卿之辭遽啓元瑜之悼臣等積薪增愧焚芝盈感伏乞恩加朱紱寵及幽泉假飭終之儀舉哀榮之典庶弊帷莫棄墜履無遺乃贈著作郎制曰漢覃恩祐方慶於同時漳浦沉痾忽歸於厚夜蒿里修文之地永閟音徽蓬山著作之曹宜加寵數",
    "author": "杜審言"
  },
  {
    "id": 120996,
    "uid": "line-5-116",
    "chapter": "卷五",
    "chapternum": 5,
    "charstyle": "近體詩",
    "linenum": 116,
    "type": "古近体",
    "linetype": "charstyle",
    "content": "近體詩",
    "author": "杜審言"
  },
  {
    "id": 120997,
    "uid": "line-5-117",
    "chapter": "卷五",
    "chapternum": 5,
    "charstyle": "近體詩",
    "linenum": 117,
    "type": "标题",
    "linetype": "title",
    "content": "萊三殿侍宴奉敕詠終南山應制",
    "author": "杜審言"
  },
  {
    "id": 120998,
    "uid": "line-5-118",
    "chapter": "卷五",
    "chapternum": 5,
    "charstyle": "近體詩",
    "linenum": 118,
    "type": "内容",
    "linetype": "content",
    "content": "北斗掛城邊南山倚殿前雲標金闕迥樹杪玉堂懸半嶺通佳氣中峯繞瑞烟小臣持獻壽長此戴堯天",
    "author": "杜審言"
  },
  {
    "id": 120999,
    "uid": "line-5-119",
    "chapter": "卷五",
    "chapternum": 5,
    "charstyle": "近體詩",
    "linenum": 119,
    "type": "标题",
    "linetype": "title",
    "content": "宿羽亭侍宴應制",
    "author": "杜審言"
  },
  {
    "id": 121000,
    "uid": "line-5-120",
    "chapter": "卷五",
    "chapternum": 5,
    "charstyle": "近體詩",
    "linenum": 120,
    "type": "内容",
    "linetype": "content",
    "content": "步輦千門出離宫二月開風光新栁報宴賞落花催碧水揺空閣青山繞吹臺聖情留晩興歌管送餘杯",
    "author": "杜審言"
  },
  {
    "id": 121001,
    "uid": "line-5-121",
    "chapter": "卷五",
    "chapternum": 5,
    "charstyle": "近體詩",
    "linenum": 121,
    "type": "标题",
    "linetype": "title",
    "content": "賦得妾薄命",
    "author": "杜審言"
  },
  {
    "id": 121002,
    "uid": "line-5-122",
    "chapter": "卷五",
    "chapternum": 5,
    "charstyle": "近體詩",
    "linenum": 122,
    "type": "内容",
    "linetype": "content",
    "content": "草綠長門掩苔青永巷幽寵移新愛奪淚落故情留啼鳥驚殘夢飛花攪獨愁自憐春色罷團扇復迎秋",
    "author": "杜審言"
  },
  {
    "id": 121003,
    "uid": "line-5-123",
    "chapter": "卷五",
    "chapternum": 5,
    "charstyle": "近體詩",
    "linenum": 123,
    "type": "标题",
    "linetype": "title",
    "content": "和韋承慶過義陽公主山池",
    "author": "杜審言"
  },
  {
    "id": 121004,
    "uid": "line-5-124",
    "chapter": "卷五",
    "chapternum": 5,
    "charstyle": "近體詩",
    "linenum": 124,
    "type": "内容组合",
    "linetype": "contentgroup",
    "content": "",
    "author": "杜審言"
  },
  {
    "id": 121005,
    "uid": "line-5-125",
    "chapter": "卷五",
    "chapternum": 5,
    "charstyle": "近體詩",
    "linenum": 125,
    "type": "内容",
    "linetype": "content",
    "content": "逕轉危峯逼橋迴缺岸妨玉泉移酒味石髓換稉香綰霧青絲弱牽風紫蔓長猶言宴樂少别向後池塘",
    "author": "杜審言"
  },
  {
    "id": 121006,
    "uid": "line-5-126",
    "chapter": "卷五",
    "chapternum": 5,
    "charstyle": "近體詩",
    "linenum": 126,
    "type": "内容",
    "linetype": "content",
    "content": "㩦琴遶碧沙揺筆弄青霞杜若幽庭草芙蓉曲沼花宴遊成野客形勝得山家往往留仙步登攀日易斜",
    "author": "杜審言"
  },
  {
    "id": 121007,
    "uid": "line-5-127",
    "chapter": "卷五",
    "chapternum": 5,
    "charstyle": "近體詩",
    "linenum": 127,
    "type": "内容",
    "linetype": "content",
    "content": "攢石當軒倚懸泉度牖飛鹿麛銜妓席鶴子曳童衣園果嘗難遍池蓮摘未稀卷簾唯待月應在醉中歸",
    "author": "杜審言"
  },
  {
    "id": 121008,
    "uid": "line-5-128",
    "chapter": "卷五",
    "chapternum": 5,
    "charstyle": "近體詩",
    "linenum": 128,
    "type": "内容",
    "linetype": "content",
    "content": "賞翫奇他日高深愛此時地分八水背峰作九山疑池静魚偏逸人閒鳥欲欺青谿留别興更與白雲期",
    "author": "杜審言"
  },
  {
    "id": 121009,
    "uid": "line-5-129",
    "chapter": "卷五",
    "chapternum": 5,
    "charstyle": "近體詩",
    "linenum": 129,
    "type": "内容组合",
    "linetype": "contentgroup",
    "content": "",
    "author": "杜審言"
  },
  {
    "id": 121010,
    "uid": "line-5-130",
    "chapter": "卷五",
    "chapternum": 5,
    "charstyle": "近體詩",
    "linenum": 130,
    "type": "标题",
    "linetype": "title",
    "content": "和晉陵陸丞早春遊望",
    "author": "杜審言"
  },
  {
    "id": 121011,
    "uid": "line-5-131",
    "chapter": "卷五",
    "chapternum": 5,
    "charstyle": "近體詩",
    "linenum": 131,
    "type": "内容",
    "linetype": "content",
    "content": "獨有宦逰人偏驚物候新雲霞出海曙梅栁渡江春淑氣催黄鳥晴光照綠蘋忽聞歌古調歸思欲霑巾",
    "author": "杜審言"
  },
  {
    "id": 121012,
    "uid": "line-5-132",
    "chapter": "卷五",
    "chapternum": 5,
    "charstyle": "近體詩",
    "linenum": 132,
    "type": "标题",
    "linetype": "title",
    "content": "秋夜宴臨津鄭明府宅",
    "author": "杜審言"
  },
  {
    "id": 121013,
    "uid": "line-5-133",
    "chapter": "卷五",
    "chapternum": 5,
    "charstyle": "近體詩",
    "linenum": 133,
    "type": "内容",
    "linetype": "content",
    "content": "行止皆無地招尋獨有君酒中堪累月身外即浮雲露白宵鐘徹風清曉漏聞坐㩦餘興往還似未離羣",
    "author": "杜審言"
  },
  {
    "id": 121014,
    "uid": "line-5-134",
    "chapter": "卷五",
    "chapternum": 5,
    "charstyle": "近體詩",
    "linenum": 134,
    "type": "标题",
    "linetype": "title",
    "content": "和康五庭芝望月有懷",
    "author": "杜審言"
  },
  {
    "id": 121015,
    "uid": "line-5-135",
    "chapter": "卷五",
    "chapternum": 5,
    "charstyle": "近體詩",
    "linenum": 135,
    "type": "内容",
    "linetype": "content",
    "content": "明月高秋迥愁人獨夜看暫將弓並曲飜與扇俱團露濯清輝苦風飄素影寒羅衣一此鍳頓使别離難",
    "author": "杜審言"
  },
  {
    "id": 121016,
    "uid": "line-5-136",
    "chapter": "卷五",
    "chapternum": 5,
    "charstyle": "近體詩",
    "linenum": 136,
    "type": "标题",
    "linetype": "title",
    "content": "旅寓安南",
    "author": "杜審言"
  },
  {
    "id": 121017,
    "uid": "line-5-137",
    "chapter": "卷五",
    "chapternum": 5,
    "charstyle": "近體詩",
    "linenum": 137,
    "type": "内容",
    "linetype": "content",
    "content": "交趾殊風候寒遲暖復催仲冬山果熟正月野花開積雨生昏霧輕霜下震雷故鄉踰萬里客思倍從來",
    "author": "杜審言"
  },
  {
    "id": 121018,
    "uid": "line-5-138",
    "chapter": "卷五",
    "chapternum": 5,
    "charstyle": "近體詩",
    "linenum": 138,
    "type": "标题",
    "linetype": "title",
    "content": "都尉山亭",
    "author": "杜審言"
  },
  {
    "id": 121019,
    "uid": "line-5-139",
    "chapter": "卷五",
    "chapternum": 5,
    "charstyle": "近體詩",
    "linenum": 139,
    "type": "内容",
    "linetype": "content",
    "content": "紫藤縈葛藟綠刺𦊰薔薇下釣看魚躍探巢畏鳥飛葉踈荷已晩枝亞果新肥勝迹都無限只應伴月歸",
    "author": "杜審言"
  },
  {
    "id": 121020,
    "uid": "line-5-140",
    "chapter": "卷五",
    "chapternum": 5,
    "charstyle": "近體詩",
    "linenum": 140,
    "type": "标题",
    "linetype": "title",
    "content": "夏日過鄭七山齋",
    "author": "杜審言"
  },
  {
    "id": 121021,
    "uid": "line-5-141",
    "chapter": "卷五",
    "chapternum": 5,
    "charstyle": "近體詩",
    "linenum": 141,
    "type": "内容",
    "linetype": "content",
    "content": "共有樽中好言尋谷口來薜蘿山逕入荷芰水亭開日氣含殘雨雲隂送晩雷洛陽鐘鼔至車馬繫遲回",
    "author": "杜審言"
  },
  {
    "id": 121022,
    "uid": "line-5-142",
    "chapter": "卷五",
    "chapternum": 5,
    "charstyle": "近體詩",
    "linenum": 142,
    "type": "标题",
    "linetype": "title",
    "content": "送崔融",
    "author": "杜審言"
  },
  {
    "id": 121023,
    "uid": "line-5-143",
    "chapter": "卷五",
    "chapternum": 5,
    "charstyle": "近體詩",
    "linenum": 143,
    "type": "内容",
    "linetype": "content",
    "content": "君王行出將書記逺從征祖帳連河闕軍麾動洛城旌㫋朝朔氣笳吹夜邊聲坐覺烟塵掃秋風古北平",
    "author": "杜審言"
  },
  {
    "id": 121024,
    "uid": "line-5-144",
    "chapter": "卷五",
    "chapternum": 5,
    "charstyle": "近體詩",
    "linenum": 144,
    "type": "标题",
    "linetype": "title",
    "content": "扈從出長安應制",
    "author": "杜審言"
  },
  {
    "id": 121025,
    "uid": "line-5-145",
    "chapter": "卷五",
    "chapternum": 5,
    "charstyle": "近體詩",
    "linenum": 145,
    "type": "内容",
    "linetype": "content",
    "content": "分野都畿列時乘六御均京師舊西幸洛道此東廵文物驅三統聲明走百神龍旗縈漏夕鳯輦拂鈎陳撫迹地靈古游情皇鑒新山追㪚馬日水憶釣魚人禹食傳中使堯樽遍下臣省方稱國阜問道識風淳歲晩天行吉年豐景從親歡娛包歴代宇宙忽疑春",
    "author": "杜審言"
  },
  {
    "id": 121026,
    "uid": "line-5-146",
    "chapter": "卷五",
    "chapternum": 5,
    "charstyle": "近體詩",
    "linenum": 146,
    "type": "标题",
    "linetype": "title",
    "content": "春日江津遊望",
    "author": "杜審言"
  },
  {
    "id": 121027,
    "uid": "line-5-147",
    "chapter": "卷五",
    "chapternum": 5,
    "charstyle": "近體詩",
    "linenum": 147,
    "type": "内容",
    "linetype": "content",
    "content": "旅客揺邊思春江弄晩晴烟銷垂栁弱霧捲落花輕飛棹乘空下囘流向日平鳥啼移幾處蝶舞亂相迎忽歎人皆濁隄防水至清谷王常不讓深可戒中盈",
    "author": "杜審言"
  },
  {
    "id": 121028,
    "uid": "line-5-148",
    "chapter": "卷五",
    "chapternum": 5,
    "charstyle": "近體詩",
    "linenum": 148,
    "type": "标题",
    "linetype": "title",
    "content": "度石門山",
    "author": "杜審言"
  },
  {
    "id": 121029,
    "uid": "line-5-149",
    "chapter": "卷五",
    "chapternum": 5,
    "charstyle": "近體詩",
    "linenum": 149,
    "type": "内容",
    "linetype": "content",
    "content": "石門千仞斷迸水落遥空道束懸崖半橋欹絶澗中仰攀人屢息直下騎纔通泥擁奔虵徑雲埋伏獸叢星躔牛斗北地脉象牙東開塞隨行變高深觸望同江聲連驟雨日氣抱殘虹未改朱明律先含白露風堅貞深不憚險澀諒難窮有異登臨賞徒為造化功",
    "author": "杜審言"
  },
  {
    "id": 121030,
    "uid": "line-5-150",
    "chapter": "卷五",
    "chapternum": 5,
    "charstyle": "近體詩",
    "linenum": 150,
    "type": "标题",
    "linetype": "title",
    "content": "贈蘇味道",
    "author": "杜審言"
  },
  {
    "id": 121031,
    "uid": "line-5-151",
    "chapter": "卷五",
    "chapternum": 5,
    "charstyle": "近體詩",
    "linenum": 151,
    "type": "内容",
    "linetype": "content",
    "content": "北地寒應苦南庭戍未歸邊聲亂羌笛朔氣卷戎衣雨雪關山暗風霜草木稀胡兵戰欲盡漢卒尚重圍雲净妖星落秋深塞馬肥據鞍雄劒動揺筆羽書飛輿駕還京邑朋游滿帝畿方期來獻凱歌舞共春輝",
    "author": "杜審言"
  },
  {
    "id": 121032,
    "uid": "line-5-152",
    "chapter": "卷五",
    "chapternum": 5,
    "charstyle": "近體詩",
    "linenum": 152,
    "type": "标题",
    "linetype": "title",
    "content": "和李大夫嗣真奉使存撫河東",
    "author": "杜審言"
  },
  {
    "id": 121033,
    "uid": "line-5-153",
    "chapter": "卷五",
    "chapternum": 5,
    "charstyle": "近體詩",
    "linenum": 153,
    "type": "内容",
    "linetype": "content",
    "content": "六位乾坤動三微厯數遷謳歌移火德圖䜟在金天子月開階統房星受命年禎符龍馬出寶籙鳯皇傳地即交風雨都仍卜澗瀍明堂唯御極清廟乃尊先不宰神功運無為大象懸八荒平物土四海接人煙巳屬羣生泰猶言至道偏璽書傍問俗旌節近推賢秩比司空位官臨御史員推詞執刀筆直諫罷樓船國有大臣器朝加小會筵將行備禮樂送別仰神仙城闕周京轉關河陜服連稍觀汾水曲俄指絳臺前姑射聊長望平陽遂宛然舜耕餘草木禹鑿舊山川昔出諸侯上無何霸業全中軍歸戰敵外府絶兵權隱隱帝鄉逺瞻瞻肅命䖍西河偃風俗東壁掛星躔井邑枌榆社陵園松栢田榮光晴掩代佳氣曉侵燕雨霈鴻私滌風行睿㫖宣𢝼嫠訪疾苦屠釣採貞堅人樂逢刑措時康恰賞延賜踰秦氏級恩倍漢家錢擁傳咸翹首稱觴競比肩拜迎彌道路舞詠溢郊鄽殺氣西衡白窮陰北暝玄飛霜遥渡海殘月迥臨邊緬邈朝廷問周流朔塞旋興來探馬策俊發抱龍泉學總八千卷文傾三百篇澄清得使者作頌有人焉莫以崇班閡而云勝託捐偉才何磊落陋質幾翩翾江海寜為讓巴渝轉自牽一聞歌聖道助曲荷陶甄",
    "author": "杜審言"
  },
  {
    "id": 121034,
    "uid": "line-5-154",
    "chapter": "卷五",
    "chapternum": 5,
    "charstyle": "近體詩",
    "linenum": 154,
    "type": "标题",
    "linetype": "title",
    "content": "守歲侍宴應制",
    "author": "杜審言"
  },
  {
    "id": 121035,
    "uid": "line-5-155",
    "chapter": "卷五",
    "chapternum": 5,
    "charstyle": "近體詩",
    "linenum": 155,
    "type": "内容",
    "linetype": "content",
    "content": "季冬除夜接新年帝子王孫捧御筵宫闕星河低拂樹殿庭燈燭上薰天彈絃奏節梅風入對局探鈎柏酒傳欲向正元歌萬壽暫留歡賞寄春前",
    "author": "杜審言"
  },
  {
    "id": 121036,
    "uid": "line-5-156",
    "chapter": "卷五",
    "chapternum": 5,
    "charstyle": "近體詩",
    "linenum": 156,
    "type": "标题",
    "linetype": "title",
    "content": "大酺",
    "author": "杜審言"
  },
  {
    "id": 121037,
    "uid": "line-5-157",
    "chapter": "卷五",
    "chapternum": 5,
    "charstyle": "近體詩",
    "linenum": 157,
    "type": "内容",
    "linetype": "content",
    "content": "毘陵震澤九州通士女歡娛萬國同伐鼓撞鐘驚海上新妝袨服照江東梅花落處疑殘雪栁葉開時任好風火德雲官逄道泰天長地久屬年豐",
    "author": "杜審言"
  },
  {
    "id": 121038,
    "uid": "line-5-158",
    "chapter": "卷五",
    "chapternum": 5,
    "charstyle": "近體詩",
    "linenum": 158,
    "type": "标题",
    "linetype": "title",
    "content": "春日京中有懐",
    "author": "杜審言"
  },
  {
    "id": 121039,
    "uid": "line-5-159",
    "chapter": "卷五",
    "chapternum": 5,
    "charstyle": "近體詩",
    "linenum": 159,
    "type": "内容",
    "linetype": "content",
    "content": "今年遊寓獨遊秦愁思看春不當春上林苑裏花徒發細栁營前葉漫新公子南橋應盡興將軍西第幾畱賔寄語洛城風日道明年春色倍還人",
    "author": "杜審言"
  },
  {
    "id": 121040,
    "uid": "line-5-160",
    "chapter": "卷五",
    "chapternum": 5,
    "charstyle": "近體詩",
    "linenum": 160,
    "type": "标题",
    "linetype": "title",
    "content": "贈蘇綰書記",
    "author": "杜審言"
  },
  {
    "id": 121041,
    "uid": "line-5-161",
    "chapter": "卷五",
    "chapternum": 5,
    "charstyle": "近體詩",
    "linenum": 161,
    "type": "内容",
    "linetype": "content",
    "content": "知君書記本翩翩為許從戎赴朔邉紅粉樓中應計日燕攴山下莫經年",
    "author": "杜審言"
  },
  {
    "id": 121042,
    "uid": "line-5-162",
    "chapter": "卷五",
    "chapternum": 5,
    "charstyle": "近體詩",
    "linenum": 162,
    "type": "标题",
    "linetype": "title",
    "content": "渡湘江",
    "author": "杜審言"
  },
  {
    "id": 121043,
    "uid": "line-5-163",
    "chapter": "卷五",
    "chapternum": 5,
    "charstyle": "近體詩",
    "linenum": 163,
    "type": "内容",
    "linetype": "content",
    "content": "遲日園林悲昔遊今春花鳥作邊愁獨憐京國人南竄不似湘江水北流",
    "author": "杜審言"
  },
  {
    "id": 121044,
    "uid": "line-5-164",
    "chapter": "卷五",
    "chapternum": 5,
    "charstyle": "近體詩",
    "linenum": 164,
    "type": "标题",
    "linetype": "title",
    "content": "戲贈趙使君美人",
    "author": "杜審言"
  },
  {
    "id": 121045,
    "uid": "line-5-165",
    "chapter": "卷五",
    "chapternum": 5,
    "charstyle": "近體詩",
    "linenum": 165,
    "type": "内容",
    "linetype": "content",
    "content": "紅粉青娥映楚雲桃花馬上石榴裙羅敷獨向東方去漫學他家作使君",
    "author": "杜審言"
  },
  {
    "id": 121046,
    "uid": "line-5-166",
    "chapter": "卷五",
    "chapternum": 5,
    "charstyle": "近體詩",
    "linenum": 166,
    "type": "章节说明",
    "linetype": "bookdesc",
    "content": "御定全唐詩錄卷五",
    "author": "杜審言"
  },
  {
    "id": 121047,
    "uid": "line-5-167",
    "chapter": "卷五",
    "chapternum": 5,
    "charstyle": "",
    "linenum": 167,
    "type": "章节说明",
    "linetype": "bookdesc",
    "content": "<集部,總集類,御定全唐詩錄>",
    "author": ""
  }
]