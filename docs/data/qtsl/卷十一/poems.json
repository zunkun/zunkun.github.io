{"1898":{"author":"孟浩然","charstyle":"古體詩","id":1898,"chapter":"卷十一","chapternum":11,"title":"登江中孤嶼贈白雲先生王迥","titledesc":"","content":"悠悠清江水水落沙嶼出迴潭石下湥緑篠岸傍密鮫人潛不見漁父歌自逸憶與君别時泛舟如昨日夕陽開返照中坐興非一南望鹿門山歸來恨如失","collection":null,"collectiondesc":null,"poemindex":1},"1899":{"author":"孟浩然","charstyle":"古體詩","id":1899,"chapter":"卷十一","chapternum":11,"title":"秋登蘭山寄張五","titledesc":"","content":"北山白雲裏隠者自怡恱相望試登髙心飛逐鳥滅愁因薄暮起興是清境發時見歸村人沙行渡頭歇天邊樹若薺江畔舟如月何當載酒來共醉重陽節","collection":null,"collectiondesc":null,"poemindex":2},"1900":{"author":"孟浩然","charstyle":"古體詩","id":1900,"chapter":"卷十一","chapternum":11,"title":"大堤行寄萬七","titledesc":"","content":"大堤行樂處車馬相馳突嵗嵗春草生踏青二三月王孫挾珠彈遊女矜羅襪㩦手今莫同江花為誰發","collection":null,"collectiondesc":null,"poemindex":3},"1901":{"author":"孟浩然","charstyle":"古體詩","id":1901,"chapter":"卷十一","chapternum":11,"title":"夏日南亭懐辛大","titledesc":"","content":"山光忽西落池月漸東上散髪乘夕涼開軒卧閒敞荷風送香氣竹露滴清響欲取鳴琴彈恨無知音賞感此懐故人中宵勞夢想","collection":null,"collectiondesc":null,"poemindex":4},"1902":{"author":"孟浩然","charstyle":"古體詩","id":1902,"chapter":"卷十一","chapternum":11,"title":"秋宵月下有懐","titledesc":"","content":"秋空明月懸光彩露霑濕驚鵲棲未定飛螢捲簾入庭槐寒影疎鄰杵夜聲急佳期曠何許望望空佇立","collection":null,"collectiondesc":null,"poemindex":5},"1903":{"author":"孟浩然","charstyle":"古體詩","id":1903,"chapter":"卷十一","chapternum":11,"title":"送從弟邕下第後尋會稽","titledesc":"","content":"疾風吹征帆倐爾向空没千里在俄頃三江坐超忽向來共歡娛日夕成楚越落羽更分飛誰能不驚骨","collection":null,"collectiondesc":null,"poemindex":6},"1904":{"author":"孟浩然","charstyle":"古體詩","id":1904,"chapter":"卷十一","chapternum":11,"title":"尋香山湛上人","titledesc":"","content":"朝遊訪名山山逺在空翠氛氲亘百里日入行始至杖筞尋故人解鞍暫停騎石門殊豁險篁逕轉深邃法侣欣相逢清談曉不寐平生慕真隠累日求奇異野老朝入田山僧暮歸寺松泉多逸響苔壁饒古意谷口聞鐘聲林端識香氣願言投此山身世永相棄","collection":null,"collectiondesc":null,"poemindex":7},"1905":{"author":"孟浩然","charstyle":"古體詩","id":1905,"chapter":"卷十一","chapternum":11,"title":"宿天台桐栢觀","titledesc":"","content":"海行信風帆夕宿逗雲島緬尋滄洲趣近愛赤城好捫蘿亦踐苔輟棹恣探討息陰憇桐栢采秀弄芝草鶴唳清露垂鷄鳴信潮早願言解纓紱從此無煩惱髙步凌四明元蹤得三老紛吾逺遊意學彼長生道日夕望三山雲濤空浩浩","collection":null,"collectiondesc":null,"poemindex":8},"1906":{"author":"孟浩然","charstyle":"古體詩","id":1906,"chapter":"卷十一","chapternum":11,"title":"題終南翠微寺空上人房","titledesc":"","content":"翠微終南裏雨後宜返照閉關久沈㝠杖策一登眺遂造幽人室始知静者妙儒道雖異門雲林頗同調兩心相喜得畢景共談笑暝還髙窻眠時見逺山燒緬懐赤城標更憶臨海嶠風泉有清聴何必蘇門嘯","collection":null,"collectiondesc":null,"poemindex":9},"1907":{"author":"孟浩然","charstyle":"古體詩","id":1907,"chapter":"卷十一","chapternum":11,"title":"初春漢中漾舟","titledesc":"","content":"羊公峴山下神女漢皋曲雪罷氷復開春潭千丈緑輕舟恣來往探翫無厭足波影揺妓釵沙光逐人目傾杯魚鳥醉聨句鶯花續良會難再逢日入須秉燭","collection":null,"collectiondesc":null,"poemindex":10},"1908":{"author":"孟浩然","charstyle":"古體詩","id":1908,"chapter":"卷十一","chapternum":11,"title":"宿業師山房待丁公不至","titledesc":"","content":"夕陽度西嶺羣壑倐已暝松月生夜涼風泉滿清聴樵人歸欲盡煙鳥棲初定之子期宿來孤琴𠉀蘿逕","collection":null,"collectiondesc":null,"poemindex":11},"1909":{"author":"孟浩然","charstyle":"古體詩","id":1909,"chapter":"卷十一","chapternum":11,"title":"耶溪泛舟","titledesc":"","content":"落景餘清輝輕撓弄谿渚澄明愛水物臨泛何容與白首垂釣翁新妝浣紗女相看似相識脈脉不得語","collection":null,"collectiondesc":null,"poemindex":12},"1910":{"author":"孟浩然","charstyle":"古體詩","id":1910,"chapter":"卷十一","chapternum":11,"title":"登鹿門山懐古","titledesc":"","content":"清曉因興來乘流越江峴沙禽近方職浦樹遥莫辨漸至鹿門山山明翠徹淺巖潭多屈曲舟檝屢迴轉昔聞龎徳公采藥遂不返金澗餌芝术石牀卧苔蘚紛吾感耆舊結䌫事攀踐隠迹今尚存髙風邈已逺白雲何時去丹桂空偃蹇探討意未窮迴艇夕陽晩","collection":null,"collectiondesc":null,"poemindex":13},"1911":{"author":"孟浩然","charstyle":"古體詩","id":1911,"chapter":"卷十一","chapternum":11,"title":"疾愈過龍泉寺精舍呈易業二公","titledesc":"","content":"停午聞山鐘起行散愁疾尋林采芝去谷轉松翠密傍見精舍開長廊飯僧畢石渠流雪水金子耀霜橘竹房思舊遊過憇終永日入洞窺石髓傍崖采蜂蜜日暮辭逺公虎谿相送出","collection":null,"collectiondesc":null,"poemindex":14},"1912":{"author":"孟浩然","charstyle":"古體詩","id":1912,"chapter":"卷十一","chapternum":11,"title":"萬山潭作","titledesc":"","content":"垂釣坐盤石水清心亦閒魚行潭樹下猿挂島藤間游女昔解佩傳聞於此山求之不可得沿月棹歌還","collection":null,"collectiondesc":null,"poemindex":15},"1913":{"author":"孟浩然","charstyle":"古體詩","id":1913,"chapter":"卷十一","chapternum":11,"title":"白雲先生王迥見訪","titledesc":"","content":"閒歸日無事雲卧晝不起有客欵柴扉自云巢居子居閒好芝术采藥來城市家在鹿門山常遊澗澤水手持白羽扇脚步青芒履聞道鶴書徵臨流還洗耳","collection":null,"collectiondesc":null,"poemindex":16},"1914":{"author":"孟浩然","charstyle":"古體詩","id":1914,"chapter":"卷十一","chapternum":11,"title":"采樵作","titledesc":"","content":"采樵入深山山湥樹重疊橋崩卧槎擁路險埀藤接日落伴將稀山風拂蘿衣長歌負輕策平望野煙歸","collection":null,"collectiondesc":null,"poemindex":17},"1915":{"author":"孟浩然","charstyle":"古體詩","id":1915,"chapter":"卷十一","chapternum":11,"title":"早發漁浦潭","titledesc":"","content":"東旭早光芒渚禽已驚䀨卧聞漁浦口橈聲暗相撥日出氣象分始知江湖濶美人常晏起照影弄流沫飲水畏驚猿祭魚時見獺舟行自無悶况值晴景豁","collection":null,"collectiondesc":null,"poemindex":18},"1916":{"author":"孟浩然","charstyle":"古體詩","id":1916,"chapter":"卷十一","chapternum":11,"title":"經七里灘","titledesc":"","content":"予奉垂堂誡千金非所輕為多山水樂頗作泛舟行五嶽追尚子三湘弔屈平湖經洞庭濶江入新安清復聞嚴陵瀨乃在兹湍路疊嶂數百里沿洄非一趣彩翠相氛氲别流亂奔注釣磯平可坐苔磴滑難步猨飲石下潭鳥還日邊樹觀奇恨來晩倚棹惜將暮揮手弄潺湲從兹洗塵慮","collection":null,"collectiondesc":null,"poemindex":19},"1917":{"author":"孟浩然","charstyle":"古體詩","id":1917,"chapter":"卷十一","chapternum":11,"title":"南歸阻雪","titledesc":"","content":"我行滯宛許日夕望京豫曠野莽茫茫鄉山在何處孤煙村際起歸雁天邊去積雪覆平皋饑鷹捉寒兎少年弄文墨屬意在章句十上恥還家徘徊守歸路","collection":null,"collectiondesc":null,"poemindex":20},"1918":{"author":"孟浩然","charstyle":"古體詩","id":1918,"chapter":"卷十一","chapternum":11,"title":"聴鄭五愔彈琴","titledesc":"","content":"阮籍推名飲清風滿竹林半酣下衫袖拂拭龍唇琴一杯彈一曲不覺夕陽沈予意在山水聞之諧夙心","collection":null,"collectiondesc":null,"poemindex":21},"1919":{"author":"孟浩然","charstyle":"古體詩","id":1919,"chapter":"卷十一","chapternum":11,"title":"送王七尉松滋得陽臺雲","titledesc":"","content":"君不見巫山神女作行雲霏紅沓翠曉氛氲嬋娟流入楚王夢倐忽還隨零雨分空中飛去復飛來朝朝暮暮下陽臺愁君此去為仙尉便逐行雲去不迴","collection":null,"collectiondesc":null,"poemindex":22},"1920":{"author":"孟浩然","charstyle":"古體詩","id":1920,"chapter":"卷十一","chapternum":11,"title":"夜歸鹿門歌","titledesc":"","content":"山寺鳴鐘晝巳昏漁梁渡頭爭渡喧人隨沙路向江村余亦乘舟歸鹿門鹿門月照開烟樹忽到龎公棲隠處巖扉松徑長寥寥惟有幽人夜來去","collection":null,"collectiondesc":null,"poemindex":23},"1921":{"author":"孟浩然","charstyle":"近體詩","id":1921,"chapter":"卷十一","chapternum":11,"title":"望洞庭湖贈張丞相","titledesc":"","content":"八月湖水平涵虚混太清氣蒸雲夢澤波撼岳陽城欲濟無舟檝端居恥聖明坐觀垂釣者空有羡魚情","collection":null,"collectiondesc":null,"poemindex":24},"1922":{"author":"孟浩然","charstyle":"近體詩","id":1922,"chapter":"卷十一","chapternum":11,"title":"秦中感秋寄逺上人","titledesc":"","content":"一丘常欲卧三徑苦無資北土非吾願東林懐我師黄金然桂盡壯志逐年衰日夕涼風至聞蟬但益悲","collection":null,"collectiondesc":null,"poemindex":25},"1923":{"author":"孟浩然","charstyle":"近體詩","id":1923,"chapter":"卷十一","chapternum":11,"title":"宿永嘉江寄山陰崔少府國輔","titledesc":"","content":"我行窮水國君使入京華相去日千里孤帆天一涯卧聞海潮至起視江月斜借問同舟客何時到永嘉","collection":null,"collectiondesc":null,"poemindex":26},"1924":{"author":"孟浩然","charstyle":"近體詩","id":1924,"chapter":"卷十一","chapternum":11,"title":"上已洛中寄王九迥","titledesc":"","content":"卜洛成周地浮杯上巳筵鬭鷄寒食下走馬射堂前垂柳金堤合平沙翠幙連不知王逸少何處會羣賢","collection":null,"collectiondesc":null,"poemindex":27},"1925":{"author":"孟浩然","charstyle":"近體詩","id":1925,"chapter":"卷十一","chapternum":11,"title":"夜泊廬江聞故人在東寺以詩寄之","titledesc":"","content":"江路經廬阜松門入虎谿聞君尋寂樂清夜宿招提石鏡山精怯禪枝怖鴿棲一燈如悟道為照客心迷","collection":null,"collectiondesc":null,"poemindex":28},"1926":{"author":"孟浩然","charstyle":"近體詩","id":1926,"chapter":"卷十一","chapternum":11,"title":"宿桐廬江寄廣陵舊遊","titledesc":"","content":"山暝聴猿愁滄江急夜流風鳴兩岸葉月照一孤舟建徳非吾土維揚憶舊遊還將兩行淚遥寄海西頭","collection":null,"collectiondesc":null,"poemindex":29},"1927":{"author":"孟浩然","charstyle":"近體詩","id":1927,"chapter":"卷十一","chapternum":11,"title":"澗南即事貽皎上人","titledesc":"","content":"弊廬在郭外素産惟田園左右林野曠不聞朝市喧釣竿垂北澗樵唱入南軒書取幽棲事將尋靜者論","collection":null,"collectiondesc":null,"poemindex":30},"1928":{"author":"孟浩然","charstyle":"近體詩","id":1928,"chapter":"卷十一","chapternum":11,"title":"九日懐襄陽","titledesc":"","content":"去國已如昨倐然經杪秋峴山不可見風景令人愁誰采籬下菊應閒池上樓宜城多美酒歸與葛疆遊","collection":null,"collectiondesc":null,"poemindex":31},"1929":{"author":"孟浩然","charstyle":"近體詩","id":1929,"chapter":"卷十一","chapternum":11,"title":"初出關旅亭夜坐懐王大校書","titledesc":"","content":"向夕槐煙起葱蘢池館曛客中無偶坐闗外惜離羣燭至螢光滅荷枯雨滴聞永懐芸閣友寂寞滯楊雲","collection":null,"collectiondesc":null,"poemindex":32},"1930":{"author":"孟浩然","charstyle":"近體詩","id":1930,"chapter":"卷十一","chapternum":11,"title":"早寒江上有懐","titledesc":"","content":"木落鴈南渡北風江上寒我家襄水上遥隔楚雲端鄉淚客中盡孤帆天際看迷津欲有問平海夕漫漫","collection":null,"collectiondesc":null,"poemindex":33},"1931":{"author":"孟浩然","charstyle":"近體詩","id":1931,"chapter":"卷十一","chapternum":11,"title":"閒園懐蘇子","titledesc":"","content":"林園雖少事幽獨自多違向夕開簾坐庭陰落景微鳥過煙樹宿螢傍水軒飛感念同懐子京華去不歸","collection":null,"collectiondesc":null,"poemindex":34},"1932":{"author":"孟浩然","charstyle":"近體詩","id":1932,"chapter":"卷十一","chapternum":11,"title":"留别王侍御維","titledesc":"","content":"寂寂竟何待朝朝空自歸欲尋芳草去惜與故人違當路誰相假知音世所稀祗應守索莫還掩故園扉","collection":null,"collectiondesc":null,"poemindex":35},"1933":{"author":"孟浩然","charstyle":"近體詩","id":1933,"chapter":"卷十一","chapternum":11,"title":"東京留别諸公","titledesc":"","content":"吾道昧所適驅車還向東主人開舊館留客醉新豐樹繞温泉緑塵遮晩日紅拂衣從此去髙步躡華嵩","collection":null,"collectiondesc":null,"poemindex":36},"1934":{"author":"孟浩然","charstyle":"近體詩","id":1934,"chapter":"卷十一","chapternum":11,"title":"廣陵别薛八","titledesc":"","content":"士有不得志栖栖吳楚間廣陵相遇罷彭蠡泛舟還檣出江中樹波連海上山風帆明日逺何處更追攀","collection":null,"collectiondesc":null,"poemindex":37},"1935":{"author":"孟浩然","charstyle":"近體詩","id":1935,"chapter":"卷十一","chapternum":11,"title":"宴榮二山池","titledesc":"","content":"甲第開金穴榮期樂自多櫪嘶支遁馬池養右軍鵞竹引㩦琴入花邀載酒過山公來取醉時唱接䍦歌","collection":null,"collectiondesc":null,"poemindex":38},"1936":{"author":"孟浩然","charstyle":"近體詩","id":1936,"chapter":"卷十一","chapternum":11,"title":"夏日與崔二十一同集衞明府宅","titledesc":"","content":"言避一時暑池亭五月開喜逢金馬客同飲玉人杯舞鶴乘軒至遊魚擁釣來座中殊未起簫管莫相催","collection":null,"collectiondesc":null,"poemindex":39},"1937":{"author":"孟浩然","charstyle":"近體詩","id":1937,"chapter":"卷十一","chapternum":11,"title":"清明日宴梅道士房","titledesc":"","content":"林卧愁春盡開軒覽物華忽逢青鳥使邀我赤松家金竈初開火仙桃正落花童顔若何駐何惜醉流霞","collection":null,"collectiondesc":null,"poemindex":40},"1938":{"author":"孟浩然","charstyle":"近體詩","id":1938,"chapter":"卷十一","chapternum":11,"title":"與諸子登峴山作","titledesc":"","content":"人事有代謝往來成古今江山留勝跡我輩復登臨水落魚梁淺天寒夢澤深羊公碑字在讀罷淚沾襟","collection":null,"collectiondesc":null,"poemindex":41},"1939":{"author":"孟浩然","charstyle":"近體詩","id":1939,"chapter":"卷十一","chapternum":11,"title":"尋天台山","titledesc":"","content":"吾友太乙子餐霞卧赤城欲尋華頂去不憚惡谿名歇馬憑雲宿揚帆截海行髙髙翠微裏遥見石梁横","collection":null,"collectiondesc":null,"poemindex":42},"1940":{"author":"孟浩然","charstyle":"近體詩","id":1940,"chapter":"卷十一","chapternum":11,"title":"武陵泛舟","titledesc":"","content":"武陵川路狹前棹入花林莫測幽源裏仙家信幾深水迴青嶂合雲度緑谿陰坐聴閒猿嘯彌清塵外心","collection":null,"collectiondesc":null,"poemindex":43},"1941":{"author":"孟浩然","charstyle":"近體詩","id":1941,"chapter":"卷十一","chapternum":11,"title":"夏日浮舟過陳大水亭","titledesc":"","content":"水亭涼氣多閒棹晩來過澗影見松竹潭香聞芰荷野童扶醉舞山鳥助酣歌幽賞未云徧煙花奈夕何","collection":null,"collectiondesc":null,"poemindex":44},"1942":{"author":"孟浩然","charstyle":"近體詩","id":1942,"chapter":"卷十一","chapternum":11,"title":"秋日陪李侍御渡松滋江","titledesc":"","content":"南紀西江濶皇華御史雄截流寧假楫挂席自生風僚寀爭攀鷁魚龍亦避驄坐聽白雪唱翻入棹歌中","collection":null,"collectiondesc":null,"poemindex":45},"1943":{"author":"孟浩然","charstyle":"近體詩","id":1943,"chapter":"卷十一","chapternum":11,"title":"梅道士水亭","titledesc":"","content":"傲吏非凡吏名流即道流隠居不可見髙論莫能酬水接仙源近山藏鬼谷幽再來迷處所花下問漁舟","collection":null,"collectiondesc":null,"poemindex":46},"1944":{"author":"孟浩然","charstyle":"近體詩","id":1944,"chapter":"卷十一","chapternum":11,"title":"遊景空寺蘭若","titledesc":"","content":"龍象經行處山腰度石闗屢迷青嶂合時愛緑蘿閒宴息花林下髙談竹嶼間寥寥隔塵事疑是入鷄山","collection":null,"collectiondesc":null,"poemindex":47},"1945":{"author":"孟浩然","charstyle":"近體詩","id":1945,"chapter":"卷十一","chapternum":11,"title":"陪李侍御訪聰上人禪居","titledesc":"","content":"欣逢柏臺友共謁聰公禪石室無人到繩床見虎眠陰崖常抱雪枯澗為生泉出處雖云異同歡在法筵","collection":null,"collectiondesc":null,"poemindex":48},"1946":{"author":"孟浩然","charstyle":"近體詩","id":1946,"chapter":"卷十一","chapternum":11,"title":"遊精思觀迴王白雲在後","titledesc":"","content":"出谷未停午至家日已曛迴瞻山下路但見牛羊羣樵子暗相失草蟲寒不聞衡門猶未掩佇立望夫君","collection":null,"collectiondesc":null,"poemindex":49},"1947":{"author":"孟浩然","charstyle":"近體詩","id":1947,"chapter":"卷十一","chapternum":11,"title":"宿立公房","titledesc":"","content":"支遁初求道湥公笑買山何時石巖趣自入户庭間苔澗春泉滿蘿軒夜月閒能令許元度吟卧不知還","collection":null,"collectiondesc":null,"poemindex":50},"1948":{"author":"孟浩然","charstyle":"近體詩","id":1948,"chapter":"卷十一","chapternum":11,"title":"尋梅道士","titledesc":"","content":"彭澤先生柳山陰道士鵞我來從此好停策夏雲多重以觀魚樂因之鼓枻歌崔徐迹未朽千載揖清波","collection":null,"collectiondesc":null,"poemindex":51},"1949":{"author":"孟浩然","charstyle":"近體詩","id":1949,"chapter":"卷十一","chapternum":11,"title":"題大禹寺義公房","titledesc":"","content":"義公習禪處結構依空林户外一峰秀堦前衆壑深夕陽連雨足空翠落庭陰看取蓮花淨應知不染心","collection":null,"collectiondesc":null,"poemindex":52},"1950":{"author":"孟浩然","charstyle":"近體詩","id":1950,"chapter":"卷十一","chapternum":11,"title":"題融公蘭若","titledesc":"","content":"精舍買金開流泉遶砌迴芰荷薰講席松柏映香臺法雨晴飛去天花晝下來談玄殊未已歸騎夕陽催","collection":null,"collectiondesc":null,"poemindex":53},"1951":{"author":"孟浩然","charstyle":"近體詩","id":1951,"chapter":"卷十一","chapternum":11,"title":"題景空寺故融公蘭若","titledesc":"","content":"池上青蓮宇林間白馬泉故人成異物過客獨澘然既禮新松塔還尋舊石筵平生竹如意猶挂草堂前","collection":null,"collectiondesc":null,"poemindex":54},"1952":{"author":"孟浩然","charstyle":"近體詩","id":1952,"chapter":"卷十一","chapternum":11,"title":"題張野人園廬","titledesc":"","content":"與君園廬並微尚頗亦同耕釣方自逸壺觴趣不空門無俗士駕人有上皇風何處先賢傳惟稱龎徳公","collection":null,"collectiondesc":null,"poemindex":55},"1953":{"author":"孟浩然","charstyle":"近體詩","id":1953,"chapter":"卷十一","chapternum":11,"title":"尋張五迴夜園作","titledesc":"","content":"聞就龎公隠移居近洞湖興來林是竹歸卧谷名愚挂席樵風便開軒琴月孤嵗寒何用賞霜露故園蕪","collection":null,"collectiondesc":null,"poemindex":56},"1954":{"author":"孟浩然","charstyle":"近體詩","id":1954,"chapter":"卷十一","chapternum":11,"title":"裴司士員司户見尋","titledesc":"","content":"府僚能枉駕家醖復新開落日池上酌清風松下來厨人具鷄黍稚子摘楊梅誰道山公醉猶能騎馬回","collection":null,"collectiondesc":null,"poemindex":57},"1955":{"author":"孟浩然","charstyle":"近體詩","id":1955,"chapter":"卷十一","chapternum":11,"title":"春中喜王九相尋","titledesc":"","content":"二月湖水清家家春鳥鳴林花掃更落徑草踏還生酒伴來相命開樽共解醒當杯已入手歌妓莫停聲","collection":null,"collectiondesc":null,"poemindex":58},"1956":{"author":"孟浩然","charstyle":"近體詩","id":1956,"chapter":"卷十一","chapternum":11,"title":"過故人莊","titledesc":"","content":"故人具鷄黍邀我至田家緑樹村邊合青山郭外斜開軒面場圃把酒話桑麻待到重陽日還來就菊花","collection":null,"collectiondesc":null,"poemindex":59},"1957":{"author":"孟浩然","charstyle":"近體詩","id":1957,"chapter":"卷十一","chapternum":11,"title":"嵗暮歸南山","titledesc":"","content":"北闕休上書南山歸敝廬不才明主棄多病故人疎白髪催年老青陽逼嵗除永懐愁不寐松月夜窻虚〈本傳云王維邀浩然入内署俄而明皇至浩然匿牀下維取實對帝喜曰朕聞其人而不見也詔使出帝問其詩浩然再拜自誦此詩至不才明主棄之句帝曰卿不求仕而朕未嘗棄卿奈何誣我因放還〉","collection":null,"collectiondesc":null,"poemindex":60},"1958":{"author":"孟浩然","charstyle":"近體詩","id":1958,"chapter":"卷十一","chapternum":11,"title":"舟中曉望","titledesc":"","content":"挂席東南望青山水國遥舳艫爭利涉來往接風潮問我今何去天台訪石橋坐看霞色晩疑是赤城標","collection":null,"collectiondesc":null,"poemindex":61},"1959":{"author":"孟浩然","charstyle":"近體詩","id":1959,"chapter":"卷十一","chapternum":11,"title":"途中遇晴","titledesc":"","content":"已失巴陵雨猶逢蜀坂泥天開斜景遍山出晩雲低餘溼猶霑草殘流尚入谿今宵有明月鄉思逺悽悽","collection":null,"collectiondesc":null,"poemindex":62},"1960":{"author":"孟浩然","charstyle":"近體詩","id":1960,"chapter":"卷十一","chapternum":11,"title":"夜渡湘水","titledesc":"","content":"客舟貪利涉闇裏渡湘川露氣聞芳杜歌聲識采蓮㮄人投岸火漁子宿潭烟行侣時相問潯陽何處邊","collection":null,"collectiondesc":null,"poemindex":63},"1961":{"author":"孟浩然","charstyle":"近體詩","id":1961,"chapter":"卷十一","chapternum":11,"title":"赴京途中遇雪","titledesc":"","content":"迢遞秦京道蒼茫嵗暮天窮陰連晦朔積雪滿山川落鴈迷沙渚饑烏集野田客愁空佇立不見有人烟","collection":null,"collectiondesc":null,"poemindex":64},"1962":{"author":"孟浩然","charstyle":"近體詩","id":1962,"chapter":"卷十一","chapternum":11,"title":"春怨","titledesc":"","content":"佳人能畫眉妝罷出簾幃照水空自愛折花將遺誰春情多艶逸春意倍相思愁心極楊柳一動亂如絲","collection":null,"collectiondesc":null,"poemindex":65},"1963":{"author":"孟浩然","charstyle":"近體詩","id":1963,"chapter":"卷十一","chapternum":11,"title":"永嘉上浦館逢張八子容","titledesc":"","content":"逆旅相逢處江邨日暮時衆山遥對酒孤嶼共題詩廨宇鄰蛟室人烟接島夷鄉園萬餘里失路一相悲","collection":null,"collectiondesc":null,"poemindex":66},"1964":{"author":"孟浩然","charstyle":"近體詩","id":1964,"chapter":"卷十一","chapternum":11,"title":"宿武陽即事","titledesc":"","content":"川暗夕陽盡孤舟泊岸初嶺猿相叫嘯潭嶂似空虚就枕滅明燭扣舷聞夜漁雞鳴問何處人物是秦餘","collection":null,"collectiondesc":null,"poemindex":67},"1965":{"author":"孟浩然","charstyle":"近體詩","id":1965,"chapter":"卷十一","chapternum":11,"title":"渡揚子江","titledesc":"","content":"桂檝中流望京江兩畔明林開揚子驛山出潤州城海盡邊陰靜江寒朔吹生更聞楓葉下淅瀝度秋聲","collection":null,"collectiondesc":null,"poemindex":68},"1966":{"author":"孟浩然","charstyle":"近體詩","id":1966,"chapter":"卷十一","chapternum":11,"title":"賦得盈盈樓上女","titledesc":"","content":"夫壻久别離青樓空望歸妝成捲簾坐愁思嬾縫衣燕子家家入楊花處處飛空牀難獨守誰為報金徽","collection":null,"collectiondesc":null,"poemindex":69},"1967":{"author":"孟浩然","charstyle":"近體詩","id":1967,"chapter":"卷十一","chapternum":11,"title":"陪張丞相自松滋江東泊渚宫","titledesc":"","content":"放溜下松滋登舟命檝師詎忘經濟日不憚沍寒時洗幘豈獨古濯纓良在兹政成人自理機息鳥無疑雲物凝孤嶼江山辨四維晩來風稍急冬至日行遲獵響驚雲夢漁歌激楚辭渚宫何處是川暝欲何之","collection":null,"collectiondesc":null,"poemindex":70},"1968":{"author":"孟浩然","charstyle":"近體詩","id":1968,"chapter":"卷十一","chapternum":11,"title":"峴山送張去非遊巴東","titledesc":"","content":"峴山南郭外送别每登臨沙岸江村近松門山寺㴱一言予有贈三峽爾將尋祖席宜城酒征途雲夢林蹉跎遊子意眷戀故人心去矣勿淹滯巴東猿夜吟","collection":null,"collectiondesc":null,"poemindex":71},"1969":{"author":"孟浩然","charstyle":"近體詩","id":1969,"chapter":"卷十一","chapternum":11,"title":"宴崔明府宅夜觀妓","titledesc":"","content":"畫堂觀妙妓長夜正留賔燭吐蓮花豔妝成桃李春髻鬟低舞席衫袖掩歌脣汗濕偏宜粉羅輕豈着身調移箏柱促歡會酒杯頻倘使曹王見應嫌洛浦神","collection":null,"collectiondesc":null,"poemindex":72},"1970":{"author":"孟浩然","charstyle":"近體詩","id":1970,"chapter":"卷十一","chapternum":11,"title":"盧明府九日峴山宴袁使君張郎中崔員外","titledesc":"","content":"宇宙誰開闢江山此鬱盤登臨今古用風俗嵗時觀地理荆州分天涯楚塞寛百城今刺史華省舊郎官共美重陽節俱懐落帽歡酒邀彭澤載琴輟武城彈獻壽先浮菊尋幽或藉蘭烟虹鋪藻翰松竹挂衣冠叔子神如在山公興欲闌傳聞騎馬醉還向習池看","collection":null,"collectiondesc":null,"poemindex":73},"1971":{"author":"孟浩然","charstyle":"近體詩","id":1971,"chapter":"卷十一","chapternum":11,"title":"陪盧明府泛舟迴作","titledesc":"","content":"百里行春返清流逸興多鷁舟隨雁泊江火共星羅已救田家旱仍醫俗化訛文章推後輩風雅激頽波髙岸迷陵谷新聲滿棹歌猶憐不才子白首未登科","collection":null,"collectiondesc":null,"poemindex":74},"1972":{"author":"孟浩然","charstyle":"近體詩","id":1972,"chapter":"卷十一","chapternum":11,"title":"冬至後過吳張二子檀谿别業","titledesc":"","content":"卜築因自然檀谿更不穿園廬二友接水竹數家連直與南山對非關選地偏草堂時偃曝蘭枻日周旋外事情都逺中流性所便閒垂太公釣興發子猷船余亦幽棲者經過竊慕焉梅花殘臘月柳色半春天鳥泊隨陽雁魚藏縮項鯿停杯問山簡何似習池邊","collection":null,"collectiondesc":null,"poemindex":75},"1973":{"author":"孟浩然","charstyle":"近體詩","id":1973,"chapter":"卷十一","chapternum":11,"title":"來闍黎新亭作","titledesc":"","content":"八解禪林秀三明給苑才地偏香界逺心淨水亭開傍險山查立尋幽石逕迴瑞花長自下靈藥豈須栽碧網交紅樹清泉盡緑苔戲魚聞法聚閒鳥誦經來棄象玄應悟忘言理必該靜中何所得吟詠亦徒哉","collection":null,"collectiondesc":null,"poemindex":76},"1974":{"author":"孟浩然","charstyle":"近體詩","id":1974,"chapter":"卷十一","chapternum":11,"title":"西山尋辛諤","titledesc":"","content":"漾舟尋水便因訪故人居落日清川裏誰言獨羡魚石潭窺洞徹沙岸歴紆徐竹嶼見埀釣茅齋聞讀書款言忘景夕清興屬涼初囘也一瓢飲賢哉常晏如","collection":null,"collectiondesc":null,"poemindex":77},"1975":{"author":"孟浩然","charstyle":"近體詩","id":1975,"chapter":"卷十一","chapternum":11,"title":"行出東山望漢川","titledesc":"","content":"異縣非吾土連山盡緑篁平田出郭少盤坂入雲長萬壑歸於漢千峰劃彼蒼猿聲亂楚峽人語帶巴鄉石上攢椒樹藤間綴蜜房雪餘春未暖嵐解晝初陽征馬疲登頓歸帆愛渺茫坐欣沿溜下信宿見維桑","collection":null,"collectiondesc":null,"poemindex":78},"1976":{"author":"孟浩然","charstyle":"近體詩","id":1976,"chapter":"卷十一","chapternum":11,"title":"登安陽城樓","titledesc":"","content":"縣城南面漢江流江漲開成南雍州才子乘春來騁望羣公暇日坐銷憂樓臺晩映青山郭羅綺晴驕緑水洲向夕波揺明月動更疑神女弄珠遊","collection":null,"collectiondesc":null,"poemindex":79},"1977":{"author":"孟浩然","charstyle":"近體詩","id":1977,"chapter":"卷十一","chapternum":11,"title":"春情","titledesc":"","content":"青樓曉日珠簾映紅粉春妝寶鏡催已厭交歡憐枕席相逢遊戲繞池臺坐時衣帶縈纎草行即裾裾掃落梅更道明朝不當作相期共鬬管絃來","collection":null,"collectiondesc":null,"poemindex":80},"1978":{"author":"孟浩然","charstyle":"近體詩","id":1978,"chapter":"卷十一","chapternum":11,"title":"送朱大入秦","titledesc":"","content":"遊人五陵去寶劍直千金分手脫相贈平生一片心","collection":null,"collectiondesc":null,"poemindex":81},"1979":{"author":"孟浩然","charstyle":"近體詩","id":1979,"chapter":"卷十一","chapternum":11,"title":"春曉","titledesc":"","content":"春眠不覺曉處處聞啼鳥夜來風雨聲花落知多少","collection":null,"collectiondesc":null,"poemindex":82},"1980":{"author":"孟浩然","charstyle":"近體詩","id":1980,"chapter":"卷十一","chapternum":11,"title":"同儲十二洛陽道中作","titledesc":"","content":"珠彈繁華子金羈遊俠人酒酣白日暮走馬入紅塵","collection":null,"collectiondesc":null,"poemindex":83},"1981":{"author":"孟浩然","charstyle":"近體詩","id":1981,"chapter":"卷十一","chapternum":11,"title":"峴山作","titledesc":"","content":"石潭傍隈隩沙榜曉夤縁試埀竹竿釣果得查頭鯿","collection":null,"collectiondesc":null,"poemindex":84},"1982":{"author":"孟浩然","charstyle":"近體詩","id":1982,"chapter":"卷十一","chapternum":11,"title":"宿建徳江","titledesc":"","content":"移舟泊烟渚日暮客愁新野曠天低樹江清月近人","collection":null,"collectiondesc":null,"poemindex":85},"1983":{"author":"孟浩然","charstyle":"近體詩","id":1983,"chapter":"卷十一","chapternum":11,"title":"渡浙江問舟中人","titledesc":"","content":"潮落江平未有風扁舟共濟與君同時時引領望天末何處青山是越中","collection":null,"collectiondesc":null,"poemindex":86},"1984":{"author":"崔顥","charstyle":"古體詩","id":1984,"chapter":"卷十一","chapternum":11,"title":"古遊俠呈軍中諸將","titledesc":"","content":"少年負膽氣好勇復知機仗劒出門去孤城逢合圍殺人遼水土走馬漁陽歸錯落金鏁甲䝉茸貂䑕衣還家行且獵弓矢速如飛地迥鷹犬疾草深狐兎肥腰間帶兩綬轉盼生光輝顧謂今日戰何如隨建威","collection":null,"collectiondesc":null,"poemindex":87},"1985":{"author":"崔顥","charstyle":"古體詩","id":1985,"chapter":"卷十一","chapternum":11,"title":"贈輕車","titledesc":"","content":"悠悠逺行歸經春涉長道幽冀桑始青洛陽蠶欲老憶昨戎馬地别時心草草烽火從北來邊城閉常早平生少相遇未得展懐抱今日杯酒間見君交情好","collection":null,"collectiondesc":null,"poemindex":88},"1986":{"author":"崔顥","charstyle":"古體詩","id":1986,"chapter":"卷十一","chapternum":11,"title":"贈王威古","titledesc":"","content":"三十羽林將出身常事邊春風吹淺草獵騎何翩翩插羽兩相顧鳴弓新上弦射麋入㴱谷飲馬投荒泉馬上共傾酒野中聊割鮮相看未及飲雜虜冦幽燕烽火去不息陰山髙際天長驅救東北戰解城亦全報國行赴難古來皆共然","collection":null,"collectiondesc":null,"poemindex":89},"1987":{"author":"崔顥","charstyle":"古體詩","id":1987,"chapter":"卷十一","chapternum":11,"title":"入若耶谿","titledesc":"","content":"輕舟去何疾已到雲林境起坐雲鳥間動揺山水影巖中響自答谿裏言彌靜事事令人幽停橈向餘景","collection":null,"collectiondesc":null,"poemindex":90},"1988":{"author":"崔顥","charstyle":"古體詩","id":1988,"chapter":"卷十一","chapternum":11,"title":"雜詩","titledesc":"","content":"可憐青銅鏡掛在白玉堂玉堂有美女嬌弄明月光羅袖拂金鵲綵屏點紅妝妝罷含情坐春風桃李香","collection":null,"collectiondesc":null,"poemindex":91},"1989":{"author":"崔顥","charstyle":"古體詩","id":1989,"chapter":"卷十一","chapternum":11,"title":"遊天竺寺","titledesc":"","content":"晨登天竺山山殿朝陽曉厓泉爭噴薄江岫相縈繞直上孤頂髙平看衆峰小南州十二月地暖氷雪少青翠滿寒山藤蘿覆冬沼花龕瀑布側青壁石林杪鳴鐘集人天施飯聚猿鳥洗意歸清淨澄心悟空了始知世上人萬物一何擾","collection":null,"collectiondesc":null,"poemindex":92},"1990":{"author":"崔顥","charstyle":"古體詩","id":1990,"chapter":"卷十一","chapternum":11,"title":"結定襄郡獄效陶體","titledesc":"","content":"我在河東時使往定襄里定襄諸小兒爭訟紛城市長老莫敢言太守不能理謗書盈几案文墨相填委牽引肆中翁追呼田家子我來折此獄師聽辨疑似小大必以情未嘗施鞭箠是時三月暮遍野農桑起里巷鳴春鳩田園引流水此鄉多雜俗戎夏殊音㫖顧問邊塞人勞情曷云已","collection":null,"collectiondesc":null,"poemindex":93},"1991":{"author":"崔顥","charstyle":"古體詩","id":1991,"chapter":"卷十一","chapternum":11,"title":"行路難","titledesc":"","content":"君不見建章宫中金明枝萬萬長條拂地垂二月三月花如霰九重幽深君不見豔彩朝含四寶宫香風旦入朝雲殿漢家宫女春未䦨愛此芳香朝暮看看來看去心不忘攀折將安鏡臺上雙雙素手剪不成兩兩紅妝笑相向建章昨夜起春風一花飛落長信宫長信麗人見花泣憶此珍樹何嗟及我昔初在昭陽時朝攀暮折登玉墀只言嵗嵗長相對不悟今朝遥相思","collection":null,"collectiondesc":null,"poemindex":94},"1992":{"author":"崔顥","charstyle":"古體詩","id":1992,"chapter":"卷十一","chapternum":11,"title":"孟門行","titledesc":"","content":"黄雀銜黄花翩翩傍簷隙本擬報君恩如何反彈射金罍美酒滿座春平原愛才多衆賔滿堂盡是忠義士何意得有讒諛人諛言反覆𨚗可道能令君心不自保北園新栽桃李枝根株未固何轉移成陰結實君自取若問傍人𨚗得知","collection":null,"collectiondesc":null,"poemindex":95},"1993":{"author":"崔顥","charstyle":"古體詩","id":1993,"chapter":"卷十一","chapternum":11,"title":"渭城少年行","titledesc":"","content":"洛陽三月梨花飛秦地行人春憶歸揚鞭走馬城南陌朝逢驛使秦川客驛使前日發章臺傳道長安春早來棠梨宫中燕初至葡萄館裏花正開念此使人歸更早三月便達長安道長安道上春可憐揺風蕩日曲江邊萬户樓臺臨渭水五陵花柳滿秦川秦川寒食盛繁華遊子春來不見家鬬雞下社塵初合走馬章臺日半斜章臺帝城稱貴里青樓日晩歌鐘起貴里豪家白馬驕五陵年少不相饒雙雙挾彈來金市兩兩鳴鞭上渭橋渭城橋頭酒新熟金鞍白馬誰家宿可憐錦瑟箏琵琶玉壺清酒就倡家小婦春來不解羞嬌歌一曲楊柳花","collection":null,"collectiondesc":null,"poemindex":96},"1994":{"author":"崔顥","charstyle":"古體詩","id":1994,"chapter":"卷十一","chapternum":11,"title":"盧姬篇","titledesc":"","content":"盧姬少小魏王家緑髩紅脣桃李花魏王綺樓十二重水晶簾箔繡芙蓉白玉欄杆金作柱樓上朝朝學歌舞前堂後堂羅袖人南窻北窻花發春翠幌珠簾鬭絲管一彈一奏雲欲斷君王日晩下朝歸鳴環佩玉生光輝人生今日得嬌貴誰道盧姬身細微","collection":null,"collectiondesc":null,"poemindex":97},"1995":{"author":"崔顥","charstyle":"古體詩","id":1995,"chapter":"卷十一","chapternum":11,"title":"江畔老人愁","titledesc":"","content":"江南年少十八九乘舟欲渡青谿口青谿口邊一老翁鬢眉皓白已衰朽自言家代仕梁陳垂朱拖紫三十人兩朝出將復入相五世疊鼔埀朱輪父兄三葉皆尚主子女四代為妃嬪南山賜田接御苑北宫甲第連紫宸直言榮華未休歇不覺山崩海將竭兵戈亂入建康城煙火連燒未央闕衣冠士子陷鋒刃良將名臣盡埋没山川改易失市朝衢路縱横填白骨老人此時尚少年脫身走得投海邊罷兵嵗餘未敢出去鄉三載方來旋蓬蒿忘却五城宅草木不識青谿田雖然得歸到鄉土零丁貧賤長辛苦采樵屢入歴陽山刈稻常過新林浦少年欲知老人嵗豈知今年一百五君今少壯我巳衰我㫺少年君不睹人生貴賤各有時莫見羸老相輕欺感君相問為君說說罷不覺令人悲","collection":null,"collectiondesc":null,"poemindex":98},"1996":{"author":"崔顥","charstyle":"古體詩","id":1996,"chapter":"卷十一","chapternum":11,"title":"長安道〈一作霍將軍〉","titledesc":"","content":"長安甲第髙入雲誰家居住霍將軍日晩朝迴擁賔從路傍揖拜何紛紛莫言炙手手可熱須臾火盡灰亦滅莫言貧賤即可欺人生富貴自有時一朝天子賜顔色世上悠悠應始知","collection":null,"collectiondesc":null,"poemindex":99},"1997":{"author":"崔顥","charstyle":"古體詩","id":1997,"chapter":"卷十一","chapternum":11,"title":"川上女","titledesc":"","content":"川上女晩妝鮮日落青渚試輕檝汀長花滿正迴船暮來浪起風轉𦂳自言此去横塘近緑江無伴夜獨行獨行心緒愁無盡","collection":null,"collectiondesc":null,"poemindex":100},"1998":{"author":"崔顥","charstyle":"古體詩","id":1998,"chapter":"卷十一","chapternum":11,"title":"雁門胡人歌","titledesc":"","content":"髙山代郡東接燕雁門胡人家近邊解放胡鷹逐塞鳥能將代馬獵秋田山頭野火寒多燒雨裏孤峰濕作煙聞道遼西無鬭戰時時醉向酒家眠","collection":null,"collectiondesc":null,"poemindex":101},"1999":{"author":"崔顥","charstyle":"古體詩","id":1999,"chapter":"卷十一","chapternum":11,"title":"代閨人答輕薄少年","titledesc":"","content":"妾家近隔鳯皇池粉壁紗牕楊柳垂本期漢代金吾壻誤嫁長安遊俠兒兒家夫壻多輕薄借客探丸重然諾平明挾彈入新豐日晩揮鞕出長樂青絲白馬冶遊園能使行人駐馬看自矜陌上繁華盛不念閨中花鳥䦨花間陌上春將晚走馬鬭雞猶未返三時出望無消息一去那知行近逺桃李花開覆井欄朱樓落日捲簾看愁來欲奏相思曲抱得秦箏不忍彈","collection":null,"collectiondesc":null,"poemindex":102},"2000":{"author":"崔顥","charstyle":"古體詩","id":2000,"chapter":"卷十一","chapternum":11,"title":"七夕","titledesc":"","content":"長安城中月如練家家此夜持針線仙裙玉珮空自知天上人間不相見長信㴱陰夜轉幽瑶堦金閣數螢流班姬此夕愁無限河漢三㪅看斗牛","collection":null,"collectiondesc":null,"poemindex":103},"2001":{"author":"崔顥","charstyle":"近體詩","id":2001,"chapter":"卷十一","chapternum":11,"title":"長門怨","titledesc":"","content":"君王寵初歇棄妾長門宫紫殿青苔滿髙樓明月空夜愁生枕席春意罷簾櫳泣盡無人問容華落鏡中","collection":null,"collectiondesc":null,"poemindex":104},"2002":{"author":"崔顥","charstyle":"近體詩","id":2002,"chapter":"卷十一","chapternum":11,"title":"王家少婦","titledesc":"","content":"十五嫁王昌盈盈入畫堂自矜年最少復倚壻為郎舞愛前谿緑歌憐子夜長閒來鬭百草度日不成妝〈紀事云李邕聞顥名虚舍待之顥至獻詩首章云十五嫁王昌邕叱曰小兒無禮不與接而去〉","collection":null,"collectiondesc":null,"poemindex":105},"2003":{"author":"崔顥","charstyle":"近體詩","id":2003,"chapter":"卷十一","chapternum":11,"title":"岐王席觀妓","titledesc":"","content":"二月春來半宫中日漸長柳垂金屋暖花發玉樓香拂匣先臨鏡調笙更炙簧還將歌舞態只擬奉君王","collection":null,"collectiondesc":null,"poemindex":106},"2004":{"author":"崔顥","charstyle":"近體詩","id":2004,"chapter":"卷十一","chapternum":11,"title":"上已","titledesc":"","content":"已日帝城春傾都祓禊晨停車須傍水奏樂要驚塵弱柳障行騎浮橋擁看人猶言日尚蚤更向九龍津","collection":null,"collectiondesc":null,"poemindex":107},"2005":{"author":"崔顥","charstyle":"近體詩","id":2005,"chapter":"卷十一","chapternum":11,"title":"贈涼州張都督","titledesc":"","content":"聞君為漢將敵騎罷南侵出塞清沙漠還家拜羽林風霜臣節苦嵗月主恩深為語西河使知余報國心","collection":null,"collectiondesc":null,"poemindex":108},"2006":{"author":"崔顥","charstyle":"近體詩","id":2006,"chapter":"卷十一","chapternum":11,"title":"題潼闗樓","titledesc":"","content":"客行逢雨霽歇馬上津樓山勢雄三輔闗門扼九州川從陜路去河遶華陰流向晩登臨處風煙萬里愁","collection":null,"collectiondesc":null,"poemindex":109},"2007":{"author":"崔顥","charstyle":"近體詩","id":2007,"chapter":"卷十一","chapternum":11,"title":"題沈隠侯八詠樓","titledesc":"","content":"梁日東陽守為樓望越中緑窻明月在青史古人空江靜聞山狖川長數塞鴻登臨白雲晩流恨此遺風","collection":null,"collectiondesc":null,"poemindex":110},"2008":{"author":"崔顥","charstyle":"近體詩","id":2008,"chapter":"卷十一","chapternum":11,"title":"晩入汴水","titledesc":"","content":"昨晩南行楚今朝北泝河客愁能幾日鄉路漸無多晴景揺津樹春風起棹歌長淮亦已盡寧復畏潮波","collection":null,"collectiondesc":null,"poemindex":111},"2009":{"author":"崔顥","charstyle":"近體詩","id":2009,"chapter":"卷十一","chapternum":11,"title":"發錦沙村","titledesc":"","content":"北上途未半南行嵗已䦨孤舟下建徳江水入新安海近山常雨谿深地早寒行行泊不可須及子陵灘","collection":null,"collectiondesc":null,"poemindex":112},"2010":{"author":"崔顥","charstyle":"近體詩","id":2010,"chapter":"卷十一","chapternum":11,"title":"送單于裴都䕶赴西河","titledesc":"","content":"征馬出翩翩城秋月正圓單于莫近塞都䕶欲臨邊漢驛通煙火胡沙泛井泉功成須獻㨗未必去經年","collection":null,"collectiondesc":null,"poemindex":113},"2011":{"author":"崔顥","charstyle":"近體詩","id":2011,"chapter":"卷十一","chapternum":11,"title":"相逢行","titledesc":"","content":"妾年初二八家住洛橋頭玉户臨馳道朱門近御溝使君何暇問夫壻大長秋女弟新承寵諸兄近拜侯春生百子殿花發五城樓出入千門裏年年樂未休","collection":null,"collectiondesc":null,"poemindex":114},"2012":{"author":"崔顥","charstyle":"近體詩","id":2012,"chapter":"卷十一","chapternum":11,"title":"舟行入剡","titledesc":"","content":"鳴棹下東陽囘舟入剡鄉青山行不盡緑水去何長地氣秋仍溼江風晩漸涼山梅猶作雨谿橘未知霜謝客文逾盛林公未可忘多慙越中好流恨閱時芳","collection":null,"collectiondesc":null,"poemindex":115},"2013":{"author":"崔顥","charstyle":"近體詩","id":2013,"chapter":"卷十一","chapternum":11,"title":"遼西作","titledesc":"","content":"燕郊芳嵗晩殘雪凍邊城四月青草合遼陽春水生胡人正牧馬漢將日徵兵露重寶刀濕沙虚金鼔鳴寒衣著已盡春服與誰成寄語洛陽使為傳邊塞情","collection":null,"collectiondesc":null,"poemindex":116},"2014":{"author":"崔顥","charstyle":"近體詩","id":2014,"chapter":"卷十一","chapternum":11,"title":"黄鶴樓","titledesc":"","content":"昔人已乘白雲去此地空餘黄鶴樓黄鶴一去不復返白雲千載空悠悠晴川歴歴漢陽樹芳草萋萋鸚鵡洲日暮鄉關何處是烟波江上使人愁〈劉須溪云古人服善李太白登黄鶴樓有眼前有景道不得崔顥題詩在上頭之句至金陵乃作鳳皇臺詩以擬之〉","collection":null,"collectiondesc":null,"poemindex":117},"2015":{"author":"崔顥","charstyle":"近體詩","id":2015,"chapter":"卷十一","chapternum":11,"title":"行經華陰","titledesc":"","content":"岧嶤太華俯咸京天外三峰削不成武帝祠前雲欲散仙人掌上雨初晴河山北枕秦闗險驛樹西連漢畤平借問路傍名利客無如此處學長生","collection":null,"collectiondesc":null,"poemindex":118},"2016":{"author":"崔顥","charstyle":"近體詩","id":2016,"chapter":"卷十一","chapternum":11,"title":"長千曲","titledesc":"","content":"君家何處住妾住在横塘停船暫借問或恐是同鄉家臨九江水來去九江側同是長干人生小不相識下渚多風浪蓮舟漸覺稀那能不相待獨自逆潮歸三江潮水急五湖風浪涌由來花性輕莫畏蓮舟重","collection":null,"collectiondesc":null,"poemindex":119}}