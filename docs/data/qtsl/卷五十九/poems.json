[
  {
    "id": 62952,
    "uid": "poem-59-1",
    "chapter": "卷五十九",
    "chapternum": 59,
    "charstyle": "古體詩",
    "title": "寓意詩",
    "titledesc": "",
    "collection": "",
    "collectiondesc": "",
    "poemindex": 1,
    "author": "白居易",
    "content": "豫樟生深山，七年而後知。\n挺高二百丈，本末皆十圍。\n天子建明堂，此材獨中規。\n匠人執斤墨，米度將有期。\n孟冬草木枯，烈火燎山陂。\n疾風吹猛焰，從根燒到枝。\n養材三十年，方成棟梁姿。\n一朝為灰燼，柯葉無孑遺。\n地雖生爾材，天不與爾時。\n不如糞土英，猶有人掇之。\n巳矣勿重陳，重陳令人悲。\n不悲焚燒苦，但悲采用遲。\n"
  },
  {
    "id": 62953,
    "uid": "poem-59-2",
    "chapter": "卷五十九",
    "chapternum": 59,
    "charstyle": "古體詩",
    "title": "寓意詩",
    "titledesc": "",
    "collection": "",
    "collectiondesc": "",
    "poemindex": 2,
    "author": "白居易",
    "content": "赫赫京内史，炎炎中書郎。\n昨傳徴拜日，恩賜頗殊常。\n貂冠水蒼玉，紫綬黄金章。\n佩服身未暖，已聞竄遐荒。\n親戚不得别，吞聲泣路旁。\n賓客亦已散，門前雀羅張。\n富貴來不乆，倐如瓦溝霜。\n權勢去尤速，瞥若石火光。\n不如守貧賤，貧賤可乆長。\n傳語宦遊子，且來歸故鄉。\n"
  },
  {
    "id": 62954,
    "uid": "poem-59-3",
    "chapter": "卷五十九",
    "chapternum": 59,
    "charstyle": "古體詩",
    "title": "寓意詩",
    "titledesc": "",
    "collection": "",
    "collectiondesc": "",
    "poemindex": 3,
    "author": "白居易",
    "content": "促織不成章，提壺但聞聲。\n嗟哉蟲與鳥，無實有虚名。\n與君定交日，久要如弟兄。\n何以示誠信，白水指為盟。\n雲雨一為别，飛沉兩難并。\n君為得風鵬，我為失水鯨。\n音信日已疎，恩分日巳輕。\n窮通尚如此，何况死與生。\n乃知擇交難，須有知人明。\n莫將山上松，結託水上萍。\n"
  },
  {
    "id": 62955,
    "uid": "poem-59-4",
    "chapter": "卷五十九",
    "chapternum": 59,
    "charstyle": "古體詩",
    "title": "寓意詩",
    "titledesc": "",
    "collection": "",
    "collectiondesc": "",
    "poemindex": 4,
    "author": "白居易",
    "content": "翩翩兩玄鳥，本是同巢燕。\n分飛來幾時，秋夏炎凉變。\n一宿蓬蓽廬，一棲明光殿。\n偶因銜泥處，復得重相見。\n彼矜杏梁貴，此嗟茅棟賤。\n眼看秋社至，兩處俱難戀。\n所托各暫時，胡為相歎羨。\n"
  },
  {
    "id": 62956,
    "uid": "poem-59-5",
    "chapter": "卷五十九",
    "chapternum": 59,
    "charstyle": "古體詩",
    "title": "寓意詩",
    "titledesc": "",
    "collection": "",
    "collectiondesc": "",
    "poemindex": 5,
    "author": "白居易",
    "content": "婆娑園中樹，根株大合圍。\n蠢爾樹間蟲，形質一何㣲。\n孰謂蟲之㣲，蟲蠧巳無期。\n孰謂樹之大，花葉有衰時。\n花衰夏未實，葉病秋先萎。\n樹心半為土，觀者安得知。\n借問蟲何在，在身不在枝。\n借問蟲何食，食心不食皮。\n豈無啄木鳥，觜長將何為。\n"
  },
  {
    "id": 62957,
    "uid": "poem-59-6",
    "chapter": "卷五十九",
    "chapternum": 59,
    "charstyle": "古體詩",
    "title": "和思歸樂",
    "titledesc": "",
    "collection": "和答詩十首〈并序選四首〉",
    "collectiondesc": "五年春微之從東臺來不數日又左轉為江陵士曹掾詔下日會予下内直歸而微之巳即路邂逅相遇於街衢中自永壽寺南抵新昌里北得馬上話别語不過相勉保方寸外形骸而已因不暇及他是夕足下次於山北寺僕職役不得去命季弟送行且奉新詩一軸致於執事凡二十章率有比興滛文艶韻無一字焉意者欲足下在途諷讀且以遣日時消憂懣又有以張直氣而扶壯心也及足下到江陵寄在路所為詩十七章凡五六千言言有為章有㫖迨於宫律體裁皆得作者風發緘開卷且喜且怪僕思牛僧孺戒不能示他人唯與杓直拒非及樊宗師輩三四人時一吟讀心甚貴重然竊思之豈僕所奉者二十章遽能開足下聰明使之然也抑又不知足下是行也天將屈足下之道激足下之心使感時發憤而臻於此耶若兩不然者何立意措辭與足下前時詩如此之相遠也僕既羨足下詩又憐足下心盡欲引狂簡而和之屬直宿拘牽居無暇日故不即時如意旬月來多乞病假假中稍閒且摘卷中尤者繼成十章亦不下三千言其間所見同者固不能自異異者亦不能强同同者謂之和異者謂之答并别録和夢遊春詩一章各附於本篇之末餘未和者亦續致之頃者在科試間常與足下同筆硯每下筆時輙相顧共患其意太切而理太周故理太周則辭繁意太切則言激然與足下為文所長在於此所病亦在於此足下來叙果有詞犯文繁之説今僕所和者猶前病也待與足下相見日各引所作稍刪其繁而晦其義焉餘具書白",
    "poemindex": 6,
    "author": "白居易",
    "content": "山中不棲鳥，夜半聲嚶嚶。\n似道思歸樂，行人掩泣聴。\n皆疑此山路，遷客多南征。\n憂憤氣不散，結化為精靈。\n我謂此山鳥，本不因人生。\n人心自懷土，想作思歸鳴。\n孟嘗平居時，娛耳琴泠泠。\n雍門一言感，未奏淚沾纓。\n魏武銅雀妓，日與歡樂并。\n一旦西陵望，欲歌先涕零。\n峽猿亦何意，隴水復何情。\n為入愁人耳，皆為腸斷聲。\n請看元侍御，亦宿此郵亭。\n因聴思歸鳥，神氣獨安寧。\n問君何以然，道勝心自平。\n雖為南遷客，如在長安城。\n云得此道來，何慮亦何營。\n窮達有前定，憂喜無交争。\n所以事君日，持憲立大庭。\n雖有回天力，撓之終不傾。\n况始三十餘，年少有直名。\n心中志氣大，眼前爵禄輕。\n君恩若雨露，君威若雷霆。\n退不茍免難，進不曲求榮。\n在火辨玉性，經霜識松貞。\n展禽任三黜，靈均長獨醒。\n獲戾自東洛，貶官向南荆。\n再拜辭闕下，長揖别公卿。\n荆州又非遠，驛路半月程。\n漢水照天碧，楚山挿雲青。\n江陵橘似珠，宜城酒如餳。\n誰謂譴謫去，未妨遊賞行。\n人生百嵗内，天地暫寓形。\n太倉一稊米，大海一浮萍。\n身委逍遥篇，心付頭陀經。\n尚達死生觀，寧為寵辱驚。\n中懷茍有主，外物安能縈。\n任意思歸樂，聲聲啼到明。\n"
  },
  {
    "id": 62958,
    "uid": "poem-59-7",
    "chapter": "卷五十九",
    "chapternum": 59,
    "charstyle": "古體詩",
    "title": "和陽城驛",
    "titledesc": "",
    "collection": "和答詩十首〈并序選四首〉",
    "collectiondesc": "五年春微之從東臺來不數日又左轉為江陵士曹掾詔下日會予下内直歸而微之巳即路邂逅相遇於街衢中自永壽寺南抵新昌里北得馬上話别語不過相勉保方寸外形骸而已因不暇及他是夕足下次於山北寺僕職役不得去命季弟送行且奉新詩一軸致於執事凡二十章率有比興滛文艶韻無一字焉意者欲足下在途諷讀且以遣日時消憂懣又有以張直氣而扶壯心也及足下到江陵寄在路所為詩十七章凡五六千言言有為章有㫖迨於宫律體裁皆得作者風發緘開卷且喜且怪僕思牛僧孺戒不能示他人唯與杓直拒非及樊宗師輩三四人時一吟讀心甚貴重然竊思之豈僕所奉者二十章遽能開足下聰明使之然也抑又不知足下是行也天將屈足下之道激足下之心使感時發憤而臻於此耶若兩不然者何立意措辭與足下前時詩如此之相遠也僕既羨足下詩又憐足下心盡欲引狂簡而和之屬直宿拘牽居無暇日故不即時如意旬月來多乞病假假中稍閒且摘卷中尤者繼成十章亦不下三千言其間所見同者固不能自異異者亦不能强同同者謂之和異者謂之答并别録和夢遊春詩一章各附於本篇之末餘未和者亦續致之頃者在科試間常與足下同筆硯每下筆時輙相顧共患其意太切而理太周故理太周則辭繁意太切則言激然與足下為文所長在於此所病亦在於此足下來叙果有詞犯文繁之説今僕所和者猶前病也待與足下相見日各引所作稍刪其繁而晦其義焉餘具書白",
    "poemindex": 7,
    "author": "白居易",
    "content": "商山陽城驛，中有歎者誰。\n云是元監察，江陵謫去時。\n忽見此驛名，良久涕欲垂。\n何故陽道州，名姓同於斯。\n憐君一寸心，寵辱誓不移。\n疾惡若巷伯，好賢如緇衣。\n沉吟不能去，意者欲改為。\n改為避賢驛，大署於門楣。\n荆人愛羊祜，户曹改為祠。\n一字不忍道，况兼姓呼之。\n因題八百言，言直文甚竒。\n詩成寄與我，鏗若金和絲。\n上言陽公行，友悌無等夷。\n骨肉同衾裯，至死不相離。\n次言陽公迹，夏邑始棲遲。\n鄉人化其風，少長皆孝慈。\n次言陽公道，終日對酒巵。\n兄弟笑相顧，醉貌紅怡怡。\n次言陽公節，謇謇居諌司。\n誓心除國蠧，决死犯天威。\n終言陽公命，左遷天一涯。\n道州炎瘴地，身不得生歸。\n一一皆實録，事事無孑遺。\n凡是為善者，聞之惻然悲。\n道州既巳矣，徃者不可追。\n何世無其人，來者亦可思。\n願以君子文，告彼大樂師。\n附於雅歌末，奏之白玉墀。\n天子聞此章，教化如法施。\n直諌從如流，佞臣惡如疵。\n宰相聞此章，政柄端正持。\n進賢不知倦，去邪勿復疑。\n憲臣聞此章，不敢懷依違。\n諌官聞此章，不忍縱詭隨。\n然後告史氏，舊史有前規。\n若作陽公傳，欲令後世知。\n不勞叙世家，不用費文辭。\n但使國史上，全録元稹詩。\n"
  },
  {
    "id": 62959,
    "uid": "poem-59-8",
    "chapter": "卷五十九",
    "chapternum": 59,
    "charstyle": "古體詩",
    "title": "答桐花",
    "titledesc": "",
    "collection": "和答詩十首〈并序選四首〉",
    "collectiondesc": "五年春微之從東臺來不數日又左轉為江陵士曹掾詔下日會予下内直歸而微之巳即路邂逅相遇於街衢中自永壽寺南抵新昌里北得馬上話别語不過相勉保方寸外形骸而已因不暇及他是夕足下次於山北寺僕職役不得去命季弟送行且奉新詩一軸致於執事凡二十章率有比興滛文艶韻無一字焉意者欲足下在途諷讀且以遣日時消憂懣又有以張直氣而扶壯心也及足下到江陵寄在路所為詩十七章凡五六千言言有為章有㫖迨於宫律體裁皆得作者風發緘開卷且喜且怪僕思牛僧孺戒不能示他人唯與杓直拒非及樊宗師輩三四人時一吟讀心甚貴重然竊思之豈僕所奉者二十章遽能開足下聰明使之然也抑又不知足下是行也天將屈足下之道激足下之心使感時發憤而臻於此耶若兩不然者何立意措辭與足下前時詩如此之相遠也僕既羨足下詩又憐足下心盡欲引狂簡而和之屬直宿拘牽居無暇日故不即時如意旬月來多乞病假假中稍閒且摘卷中尤者繼成十章亦不下三千言其間所見同者固不能自異異者亦不能强同同者謂之和異者謂之答并别録和夢遊春詩一章各附於本篇之末餘未和者亦續致之頃者在科試間常與足下同筆硯每下筆時輙相顧共患其意太切而理太周故理太周則辭繁意太切則言激然與足下為文所長在於此所病亦在於此足下來叙果有詞犯文繁之説今僕所和者猶前病也待與足下相見日各引所作稍刪其繁而晦其義焉餘具書白",
    "poemindex": 8,
    "author": "白居易",
    "content": "山木多蓊鬱，兹桐獨亭亭。\n葉重碧雲片，花簇紫霞英。\n是時三月天，春暖山雨晴。\n夜色向月淺，闇香隨風輕。\n行者多商賈，居者悉黎民。\n無人解賞愛，有客獨屏營。\n手攀花枝立，足蹋花影行。\n生憐不得所，死欲揚其聲。\n截為天子琴，刻作古人形。\n云待我成噐，薦之於穆清。\n誠是君子心，恐非草木情。\n胡為愛其華，而反傷其生。\n老龜被刳腸，不如無神靈。\n雄鷄自斷尾，不願為犧牲。\n况此好顔色，花紫葉青青。\n宜遂天地性，忍加刀斧刑。\n我思五丁力，㧞入九重城。\n當君正殿栽，花葉生光晶。\n上對月中桂，下覆堦前蓂。\n汎拂香爐煙，隱映斧藻屏。\n為君發清韻，泠泠如叩瓊。\n風來聲滿耳，鄭衞不足聴。\n受君封植力，不獨吐芬馨。\n助君行春令，開花應晴明。\n受君雨露恩，不獨含芳榮。\n戒君無戯言，剪葉封弟兄。\n受君歲月功，不獨資生成。\n為君長髙枝，鳯凰上頭鳴。\n一鳴君萬嵗，壽如山不傾。\n再鳴萬人泰，泰階為之平。\n如何有此用，幽滯在巖坰。\n嵗月不爾駐，孤芳坐凋零。\n請向桐枝上，為余題姓名。\n待余有勢力，移爾獻丹庭。\n"
  },
  {
    "id": 62960,
    "uid": "poem-59-9",
    "chapter": "卷五十九",
    "chapternum": 59,
    "charstyle": "古體詩",
    "title": "和大觜鳥",
    "titledesc": "",
    "collection": "和答詩十首〈并序選四首〉",
    "collectiondesc": "五年春微之從東臺來不數日又左轉為江陵士曹掾詔下日會予下内直歸而微之巳即路邂逅相遇於街衢中自永壽寺南抵新昌里北得馬上話别語不過相勉保方寸外形骸而已因不暇及他是夕足下次於山北寺僕職役不得去命季弟送行且奉新詩一軸致於執事凡二十章率有比興滛文艶韻無一字焉意者欲足下在途諷讀且以遣日時消憂懣又有以張直氣而扶壯心也及足下到江陵寄在路所為詩十七章凡五六千言言有為章有㫖迨於宫律體裁皆得作者風發緘開卷且喜且怪僕思牛僧孺戒不能示他人唯與杓直拒非及樊宗師輩三四人時一吟讀心甚貴重然竊思之豈僕所奉者二十章遽能開足下聰明使之然也抑又不知足下是行也天將屈足下之道激足下之心使感時發憤而臻於此耶若兩不然者何立意措辭與足下前時詩如此之相遠也僕既羨足下詩又憐足下心盡欲引狂簡而和之屬直宿拘牽居無暇日故不即時如意旬月來多乞病假假中稍閒且摘卷中尤者繼成十章亦不下三千言其間所見同者固不能自異異者亦不能强同同者謂之和異者謂之答并别録和夢遊春詩一章各附於本篇之末餘未和者亦續致之頃者在科試間常與足下同筆硯每下筆時輙相顧共患其意太切而理太周故理太周則辭繁意太切則言激然與足下為文所長在於此所病亦在於此足下來叙果有詞犯文繁之説今僕所和者猶前病也待與足下相見日各引所作稍刪其繁而晦其義焉餘具書白",
    "poemindex": 9,
    "author": "白居易",
    "content": "烏者種有二，名同性不同。\n觜小者慈孝，觜大者貪庸。\n觜大命又長，生來十餘冬。\n物老顔色變，頭毛白茸茸。\n飛來亭樹上，初但驚兒童。\n老巫生奸計，與烏意潛通。\n云是非凡鳥，遥見起敬恭。\n千嵗乃一出，喜賀主人翁。\n祥瑞來白日，神靈占知風。\n隂作北斗使，能為人吉凶。\n此鳥所止家，家産日夜豐。\n上以致壽考，下可宜田農。\n主人富家子，身老心童蒙。\n隨巫拜復祝，婦姑亦相從。\n殺鷄薦其肉，敬若禋六宗。\n烏喜張大觜，飛接在虛空。\n烏既飽羶腥，巫亦饗甘濃。\n烏巫互相利，不復兩西東。\n日日營巢窟，稍稍近房櫳。\n雖生八九子，誰辨其雌雄。\n羣雛又長成，衆觜逞殘兇。\n探巢吞燕卵，入簇啄蠶蟲。\n豈無乘秋隼，羈絆委髙墉。\n但食烏殘肉，無施搏擊功。\n亦有能言鸚，翅碧觜距紅。\n暫曾説烏罪，囚閉在深籠。\n青青窻前栁，鬱鬱井上桐。\n貪烏占棲息，慈烏獨不容。\n慈烏爾奚為，來徃何憧憧。\n曉去先晨鼓，暮歸後昏鐘。\n辛苦塵土間，飛啄禾黍叢。\n得食將母哺，飢腸不自充。\n主人憎慈烏，命子削彈弓。\n絃續會稽竹，丸鑄荆山銅。\n慈烏求母食，飛下爾庭中。\n數粒未入口，一丸巳中胷。\n仰天號一聲，似欲訴蒼穹。\n反哺日未足，非是惜微躬。\n誰能持此寃，一為問化工。\n胡然大觜烏，竟得天年終。\n"
  },
  {
    "id": 62961,
    "uid": "poem-59-10",
    "chapter": "卷五十九",
    "chapternum": 59,
    "charstyle": "古體詩",
    "title": "有木詩〈并序〉",
    "titledesc": "余嘗讀漢書列傳見佞順媕娿圖身忘國如張禹輩者見惑上蠱下交亂君親如江充輩者見暴狠跋扈壅君樹黨如梁冀輩者見色仁行違先德後賊如王莽輩者又見外狀恢弘中無實用者又見附離權勢隨之覆亡者其初皆有動人之才足以惑衆媚主莫不合於始而敗於終也因引風人騷人之興賦有木八章不獨諷前人亦儆後代爾",
    "collection": "",
    "collectiondesc": "",
    "poemindex": 10,
    "author": "白居易",
    "content": "有木名弱栁，結根近清池。\n風煙借顔色，雨露助華滋。\n峩峩白雪毛，嫋嫋青絲枝。\n漸宻隂自庇，轉髙梢四垂。\n截枝扶為杖，軟弱不自持。\n折條用樊圃，柔脆非其宜。\n為樹信可翫，論材何所施。\n可惜金堤地，栽之徒爾為。\n"
  },
  {
    "id": 62962,
    "uid": "poem-59-11",
    "chapter": "卷五十九",
    "chapternum": 59,
    "charstyle": "古體詩",
    "title": "有木詩〈并序〉",
    "titledesc": "余嘗讀漢書列傳見佞順媕娿圖身忘國如張禹輩者見惑上蠱下交亂君親如江充輩者見暴狠跋扈壅君樹黨如梁冀輩者見色仁行違先德後賊如王莽輩者又見外狀恢弘中無實用者又見附離權勢隨之覆亡者其初皆有動人之才足以惑衆媚主莫不合於始而敗於終也因引風人騷人之興賦有木八章不獨諷前人亦儆後代爾",
    "collection": "",
    "collectiondesc": "",
    "poemindex": 11,
    "author": "白居易",
    "content": "有木名櫻桃，得地早滋茂。\n葉宻獨承日，花繁偏受露。\n迎風闇揺動，引鳥自來去。\n鳥啄子難成，風來枝莫住。\n低軟易攀翫，佳人屢迴顧。\n色求桃李饒，心向松筠妬。\n好是映牆花，本非當軒樹。\n所以姓蕭人，曾為伐櫻賦。\n"
  },
  {
    "id": 62963,
    "uid": "poem-59-12",
    "chapter": "卷五十九",
    "chapternum": 59,
    "charstyle": "古體詩",
    "title": "有木詩〈并序〉",
    "titledesc": "余嘗讀漢書列傳見佞順媕娿圖身忘國如張禹輩者見惑上蠱下交亂君親如江充輩者見暴狠跋扈壅君樹黨如梁冀輩者見色仁行違先德後賊如王莽輩者又見外狀恢弘中無實用者又見附離權勢隨之覆亡者其初皆有動人之才足以惑衆媚主莫不合於始而敗於終也因引風人騷人之興賦有木八章不獨諷前人亦儆後代爾",
    "collection": "",
    "collectiondesc": "",
    "poemindex": 12,
    "author": "白居易",
    "content": "有木秋不凋，青青在江北。\n謂為洞庭橘，美人自移植。\n上受顧盼恩，下勤澆溉力。\n實成乃是枳，臭苦不堪食。\n物有似是者，眞偽何由識。\n美人黙無言，對之長歎息。\n中含害物意，外矯凌霜色。\n仍向枝葉間，潛生刺如棘。\n"
  },
  {
    "id": 62964,
    "uid": "poem-59-13",
    "chapter": "卷五十九",
    "chapternum": 59,
    "charstyle": "古體詩",
    "title": "有木詩〈并序〉",
    "titledesc": "余嘗讀漢書列傳見佞順媕娿圖身忘國如張禹輩者見惑上蠱下交亂君親如江充輩者見暴狠跋扈壅君樹黨如梁冀輩者見色仁行違先德後賊如王莽輩者又見外狀恢弘中無實用者又見附離權勢隨之覆亡者其初皆有動人之才足以惑衆媚主莫不合於始而敗於終也因引風人騷人之興賦有木八章不獨諷前人亦儆後代爾",
    "collection": "",
    "collectiondesc": "",
    "poemindex": 13,
    "author": "白居易",
    "content": "有木名杜棃，隂森覆丘壑。\n心蠧已空朽，根深尚盤薄。\n媚狐言語巧，夭鳥聲音惡。\n慿此為巢穴，徃來互棲託。\n四傍五六本，枝葉相交錯。\n借問因何生，秋風吹子落。\n為長社壇下，無人敢芟斵。\n幾度野火來，風迴燒不着。\n"
  },
  {
    "id": 62965,
    "uid": "poem-59-14",
    "chapter": "卷五十九",
    "chapternum": 59,
    "charstyle": "古體詩",
    "title": "有木詩〈并序〉",
    "titledesc": "余嘗讀漢書列傳見佞順媕娿圖身忘國如張禹輩者見惑上蠱下交亂君親如江充輩者見暴狠跋扈壅君樹黨如梁冀輩者見色仁行違先德後賊如王莽輩者又見外狀恢弘中無實用者又見附離權勢隨之覆亡者其初皆有動人之才足以惑衆媚主莫不合於始而敗於終也因引風人騷人之興賦有木八章不獨諷前人亦儆後代爾",
    "collection": "",
    "collectiondesc": "",
    "poemindex": 14,
    "author": "白居易",
    "content": "有木香苒苒，山頭生一蕟。\n主人不知名，移種近軒闥。\n愛其有芳味，因以調麯糵。\n前後曾飲者，十人無一活。\n豈徒悔封植，兼亦誤采掇。\n試問識藥人，始知名野葛。\n年深巳滋蔓，刀斧不可伐。\n何時猛風來，為我連枝拔。\n"
  },
  {
    "id": 62966,
    "uid": "poem-59-15",
    "chapter": "卷五十九",
    "chapternum": 59,
    "charstyle": "古體詩",
    "title": "有木詩〈并序〉",
    "titledesc": "余嘗讀漢書列傳見佞順媕娿圖身忘國如張禹輩者見惑上蠱下交亂君親如江充輩者見暴狠跋扈壅君樹黨如梁冀輩者見色仁行違先德後賊如王莽輩者又見外狀恢弘中無實用者又見附離權勢隨之覆亡者其初皆有動人之才足以惑衆媚主莫不合於始而敗於終也因引風人騷人之興賦有木八章不獨諷前人亦儆後代爾",
    "collection": "",
    "collectiondesc": "",
    "poemindex": 15,
    "author": "白居易",
    "content": "有木名水檉，遠望青童童。\n根株非勁挺，柯葉多蒙蘢。\n彩翠色如栢，鱗皴皮似松。\n為同松栢類，得列嘉樹中。\n枝弱不勝雪，勢髙常懼風。\n雪壓低還舉，風吹西復東。\n柔芳甚楊栁，早落先梧桐。\n惟有一堪賞，心中無蠧蟲。\n"
  },
  {
    "id": 62967,
    "uid": "poem-59-16",
    "chapter": "卷五十九",
    "chapternum": 59,
    "charstyle": "古體詩",
    "title": "有木詩〈并序〉",
    "titledesc": "余嘗讀漢書列傳見佞順媕娿圖身忘國如張禹輩者見惑上蠱下交亂君親如江充輩者見暴狠跋扈壅君樹黨如梁冀輩者見色仁行違先德後賊如王莽輩者又見外狀恢弘中無實用者又見附離權勢隨之覆亡者其初皆有動人之才足以惑衆媚主莫不合於始而敗於終也因引風人騷人之興賦有木八章不獨諷前人亦儆後代爾",
    "collection": "",
    "collectiondesc": "",
    "poemindex": 16,
    "author": "白居易",
    "content": "有木名凌霄，擢秀非孤標。\n偶依一株樹，遂抽百尺條。\n託根附樹身，開花寄樹梢。\n自謂得其勢，無因有動揺。\n一旦樹摧倒，獨立暫飄颻。\n疾風從東起，吹折不終朝。\n朝為拂雲花，暮為委地樵。\n寄言立身者，勿學柔弱苗。\n"
  },
  {
    "id": 62968,
    "uid": "poem-59-17",
    "chapter": "卷五十九",
    "chapternum": 59,
    "charstyle": "古體詩",
    "title": "有木詩〈并序〉",
    "titledesc": "余嘗讀漢書列傳見佞順媕娿圖身忘國如張禹輩者見惑上蠱下交亂君親如江充輩者見暴狠跋扈壅君樹黨如梁冀輩者見色仁行違先德後賊如王莽輩者又見外狀恢弘中無實用者又見附離權勢隨之覆亡者其初皆有動人之才足以惑衆媚主莫不合於始而敗於終也因引風人騷人之興賦有木八章不獨諷前人亦儆後代爾",
    "collection": "",
    "collectiondesc": "",
    "poemindex": 17,
    "author": "白居易",
    "content": "有木名丹桂，四時香馥馥。\n花團夜雪明，葉剪春雲緑。\n風影清似水，霜枝冷如玉。\n獨占小山幽，不容凡鳥宿。\n匠人愛芳直，裁截為厦屋。\n榦細力未成，用之君自速。\n重任雖大過，直心終不曲。\n縱非梁棟材，猶勝尋常木。\n"
  },
  {
    "id": 62969,
    "uid": "poem-59-18",
    "chapter": "卷五十九",
    "chapternum": 59,
    "charstyle": "古體詩",
    "title": "青塜",
    "titledesc": "",
    "collection": "",
    "collectiondesc": "",
    "poemindex": 18,
    "author": "白居易",
    "content": "上有飢雁號，下有枯蓬走。\n茫茫邊雪裏，一掬沙培塿。\n傳是昭君墓，埋閉蛾眉乆。\n凝脂化為泥，鉛黛復何有。\n時有隂怨氣，常生墳左右。\n鬱鬱如苦霧，不隨骨銷朽。\n婦人無他才，榮枯繫妍否。\n何乃明妃命，獨懸畫工手。\n丹青一詿誤，白黒相紛糺。\n遂使君眼中，西施作嫫母。\n同儕傾寵幸，異類為配偶。\n禍福安可知，美顔不如醜。\n何言一時事，可戒千年後。\n特報後來姝，不須倚眉首。\n無辭挿荆釵，嫁作貧家婦。\n不見青塜上，行人為澆酒。\n"
  },
  {
    "id": 62970,
    "uid": "poem-59-19",
    "chapter": "卷五十九",
    "chapternum": 59,
    "charstyle": "古體詩",
    "title": "常樂里閒居偶題十六韻兼寄劉十五公輿王十一起吕二炅吕四熲崔十八玄亮元九稹劉三十二敦質張十五仲元時為校書郎",
    "titledesc": "",
    "collection": "",
    "collectiondesc": "",
    "poemindex": 19,
    "author": "白居易",
    "content": "帝都名利塲，鷄鳴無安居。\n獨有懶慢者，日髙頭未梳。\n工拙性不同，進退迹遂殊。\n幸逢太平代，天子好文儒。\n小才難大用，典校在秘書。\n三旬兩入省，因得養頑疎。\n茅屋四五間，一馬二僕夫。\n俸錢萬六千，月給亦有餘。\n既無衣食牽，亦少人事拘。\n遂使少年心，日日常晏如。\n勿言無知巳，躁静各有徒。\n蘭臺七八人，出處與之俱。\n旬時阻談笑，旦夕望軒車。\n誰能讎校閒，解帶卧吾廬。\n窻前有竹翫，門外有酒沽。\n何以待君子，數竿對一壺。\n"
  },
  {
    "id": 62971,
    "uid": "poem-59-20",
    "chapter": "卷五十九",
    "chapternum": 59,
    "charstyle": "古體詩",
    "title": "答元八宗簡同遊曲江後明日見贈",
    "titledesc": "",
    "collection": "",
    "collectiondesc": "",
    "poemindex": 20,
    "author": "白居易",
    "content": "長安千萬人，出門各有營。\n唯我與夫子，信馬悠悠行。\n行到曲江頭，反照草樹明。\n南山好顔色，病客有心情。\n水禽翻白羽，風荷嫋翠莖。\n何必滄浪去，即此可濯纓。\n時景不重來，賞心難再并。\n坐愁紅塵裏，夕鼓鼕鼕聲。\n歸來經一宿，世慮稍復生。\n頼聞瑶華唱，再得塵襟清。\n"
  },
  {
    "id": 62972,
    "uid": "poem-59-21",
    "chapter": "卷五十九",
    "chapternum": 59,
    "charstyle": "古體詩",
    "title": "松聲〈修竹里張家宅南亭作〉",
    "titledesc": "",
    "collection": "",
    "collectiondesc": "",
    "poemindex": 21,
    "author": "白居易",
    "content": "月好好獨坐，雙松在前軒。\n西南微風來，潛入枝葉間。\n蕭寥發為聲，半夜明月前。\n寒山颯颯雨，秋琴泠泠絃。\n一聞滌炎暑，再聴破昏煩。\n竟夕遂不寐，心體俱翛然。\n南陌車馬動，西隣歌吹繁。\n誰知兹簷下，滿耳不為喧。\n"
  },
  {
    "id": 62973,
    "uid": "poem-59-22",
    "chapter": "卷五十九",
    "chapternum": 59,
    "charstyle": "古體詩",
    "title": "寄李十建",
    "titledesc": "",
    "collection": "",
    "collectiondesc": "",
    "poemindex": 22,
    "author": "白居易",
    "content": "外事牽我形，外物誘我情。\n李君别來乆，褊恡從中生。\n憶昨訪君時，立馬叩柴荆。\n有時君未起，稚子喜先迎。\n連步笑出門，衣翻冠或傾。\n掃堦苔紋緑，拂榻藤隂清。\n家醖及春熟，園葵乘露烹。\n看山東亭坐，待月南原行。\n門静惟鳥語，坊遠少鼓聲。\n相對盡日言，不及利與名。\n分手來幾時，明月三四盈。\n别時殘花落，及此新蟬鳴。\n芳歲忽已晩，離抱悵未平。\n豈不思命駕，吏職坐相縈。\n前時君有期，訪我來山城。\n心賞久云阻，言約無自輕。\n相去幸非遠，走馬一日程。\n"
  },
  {
    "id": 62974,
    "uid": "poem-59-23",
    "chapter": "卷五十九",
    "chapternum": 59,
    "charstyle": "古體詩",
    "title": "禁中曉卧因懷王起居",
    "titledesc": "",
    "collection": "",
    "collectiondesc": "",
    "poemindex": 23,
    "author": "白居易",
    "content": "遲日禁漏盡，悄悄暝鴉喧。\n夜雨槐花落，微涼卧北軒。\n曙燈殘未滅，風簾閒自翻。\n每得一静境，思與故人言。\n"
  },
  {
    "id": 62975,
    "uid": "poem-59-24",
    "chapter": "卷五十九",
    "chapternum": 59,
    "charstyle": "古體詩",
    "title": "禁中偶直夢遊仙遊寺",
    "titledesc": "",
    "collection": "",
    "collectiondesc": "",
    "poemindex": 24,
    "author": "白居易",
    "content": "西軒草詔暇，松竹深寂寂。\n月出清風來，忽是山中夕。\n因成西南夢，夢作遊仙客。\n覺聞宫漏聲，猶謂山泉滴。\n"
  },
  {
    "id": 62976,
    "uid": "poem-59-25",
    "chapter": "卷五十九",
    "chapternum": 59,
    "charstyle": "古體詩",
    "title": "秋山",
    "titledesc": "",
    "collection": "",
    "collectiondesc": "",
    "poemindex": 25,
    "author": "白居易",
    "content": "久病曠心賞，今朝一登山。\n山秋雲物冷，稱我清羸顔。\n白石卧可枕，青蘿行可攀。\n意中如有得，盡日不欲還。\n人生無幾何，如寄天地間。\n心有千載憂，身無一日閒。\n何時解塵網，此地來掩關。\n"
  },
  {
    "id": 62977,
    "uid": "poem-59-26",
    "chapter": "卷五十九",
    "chapternum": 59,
    "charstyle": "古體詩",
    "title": "效陶潛體詩〈并序〉",
    "titledesc": "余退居渭上杜門不出時屬多雨無以自娛會家醖新熟雨中獨飲徃徃酣醉終日不醒懶放之心彌覺自得故得於此而有以忘於彼者因詠陶淵明詩適與意會遂傚其體成十六篇醉中狂言醒輙自哂然知我者亦無隱焉〈今録九篇〉",
    "collection": "",
    "collectiondesc": "",
    "poemindex": 26,
    "author": "白居易",
    "content": "翳翳踰月陰，沉沉連日雨。\n開簾望天色，黄雲暗如土。\n行潦毁我墉，疾風壞我宇。\n蓬莠生庭院，泥塗失塲圃。\n邨深絶賔客，窻晦無儔侶。\n盡日不下牀，跳鼃時入户。\n出門無所徃，入室還獨處。\n不以酒自娛，塊然與誰語。\n"
  },
  {
    "id": 62978,
    "uid": "poem-59-27",
    "chapter": "卷五十九",
    "chapternum": 59,
    "charstyle": "古體詩",
    "title": "效陶潛體詩〈并序〉",
    "titledesc": "余退居渭上杜門不出時屬多雨無以自娛會家醖新熟雨中獨飲徃徃酣醉終日不醒懶放之心彌覺自得故得於此而有以忘於彼者因詠陶淵明詩適與意會遂傚其體成十六篇醉中狂言醒輙自哂然知我者亦無隱焉〈今録九篇〉",
    "collection": "",
    "collectiondesc": "",
    "poemindex": 27,
    "author": "白居易",
    "content": "朝飲一杯酒，冥心合元化。\n兀然無所思，日髙尚閒卧。\n暮讀一卷書，會意如嘉話。\n欣然有所遇，夜深猶獨坐。\n又得琴上趣，安絃有餘暇。\n復得詩中狂，下筆不能罷。\n惟兹三四事，特用度晝夜。\n所以隂雨中，經旬不出舍。\n始悟獨住人，心安時亦過。\n"
  },
  {
    "id": 62979,
    "uid": "poem-59-28",
    "chapter": "卷五十九",
    "chapternum": 59,
    "charstyle": "古體詩",
    "title": "效陶潛體詩〈并序〉",
    "titledesc": "余退居渭上杜門不出時屬多雨無以自娛會家醖新熟雨中獨飲徃徃酣醉終日不醒懶放之心彌覺自得故得於此而有以忘於彼者因詠陶淵明詩適與意會遂傚其體成十六篇醉中狂言醒輙自哂然知我者亦無隱焉〈今録九篇〉",
    "collection": "",
    "collectiondesc": "",
    "poemindex": 28,
    "author": "白居易",
    "content": "東家采桑婦，雨來苦愁悲。\n簇蠶北堂前，雨冷不成絲。\n西家荷鋤叟，雨來亦怨咨。\n種豆南山下，雨多落為箕。\n而我獨何幸，醖酒本無期。\n及此多雨日，正遇新熟時。\n開瓶㵼樽中，玉液黄金脂。\n持翫巳可悦，歡嘗有餘滋。\n一酌發好容，再酌開愁眉。\n速進四五酌，酣暢入四肢。\n忽然遺我物，誰復分是非。\n是時連夕雨，酩酊無所知。\n人心苦顚倒，反為憂者嗤。\n"
  },
  {
    "id": 62980,
    "uid": "poem-59-29",
    "chapter": "卷五十九",
    "chapternum": 59,
    "charstyle": "古體詩",
    "title": "效陶潛體詩〈并序〉",
    "titledesc": "余退居渭上杜門不出時屬多雨無以自娛會家醖新熟雨中獨飲徃徃酣醉終日不醒懶放之心彌覺自得故得於此而有以忘於彼者因詠陶淵明詩適與意會遂傚其體成十六篇醉中狂言醒輙自哂然知我者亦無隱焉〈今録九篇〉",
    "collection": "",
    "collectiondesc": "",
    "poemindex": 29,
    "author": "白居易",
    "content": "天秋無片雲，地静無纎塵。\n團團新晴月，林下生白輪。\n憶昨隂霖天，連連三四旬。\n頼逢家醖熟，不覺過朝昏。\n私言雨霽後，可以罷餘樽。\n及對新月色，不醉亦愁人。\n牀頭殘酒榼，欲盡味彌淳。\n擕置南簷下，舉酌自殷勤。\n清光入盃杓，白露生衣巾。\n乃知隂與晴，安可無此君。\n我有樂府詩，成來人未聞。\n今宵醉有興，狂詠驚四鄰。\n獨賞猶復爾，何況有交親。\n"
  },
  {
    "id": 62981,
    "uid": "poem-59-30",
    "chapter": "卷五十九",
    "chapternum": 59,
    "charstyle": "古體詩",
    "title": "效陶潛體詩〈并序〉",
    "titledesc": "余退居渭上杜門不出時屬多雨無以自娛會家醖新熟雨中獨飲徃徃酣醉終日不醒懶放之心彌覺自得故得於此而有以忘於彼者因詠陶淵明詩適與意會遂傚其體成十六篇醉中狂言醒輙自哂然知我者亦無隱焉〈今録九篇〉",
    "collection": "",
    "collectiondesc": "",
    "poemindex": 30,
    "author": "白居易",
    "content": "中秋三五夜，明月在前軒。\n臨觴忽不飲，憶我平生歡。\n我有同心人，邈邈崔與錢。\n我有忘形友，迢迢李與元。\n或飛青雲上，或落江湖間。\n與我不相見，于今三四年。\n我無縮地術，君非馭風仙。\n安得明月下，四人來晤言。\n良夜信難得，佳期杳無縁。\n明月又不住，漸下西南天。\n豈無他時會，惜此清景前。\n"
  },
  {
    "id": 62982,
    "uid": "poem-59-31",
    "chapter": "卷五十九",
    "chapternum": 59,
    "charstyle": "古體詩",
    "title": "效陶潛體詩〈并序〉",
    "titledesc": "余退居渭上杜門不出時屬多雨無以自娛會家醖新熟雨中獨飲徃徃酣醉終日不醒懶放之心彌覺自得故得於此而有以忘於彼者因詠陶淵明詩適與意會遂傚其體成十六篇醉中狂言醒輙自哂然知我者亦無隱焉〈今録九篇〉",
    "collection": "",
    "collectiondesc": "",
    "poemindex": 31,
    "author": "白居易",
    "content": "家醖飲巳盡，村中無酒沽。\n坐愁今夜醒，其奈秋懷何。\n有客忽叩門，言語一何佳。\n云是南村叟，挈榼來相過。\n且喜樽不燥，安問少與多。\n重陽雖巳過，籬菊有殘花。\n歡來苦晝短，不覺夕陽斜。\n老人勿遽起，且待新月華。\n客去有餘趣，竟夕獨酣歌。\n"
  },
  {
    "id": 62983,
    "uid": "poem-59-32",
    "chapter": "卷五十九",
    "chapternum": 59,
    "charstyle": "古體詩",
    "title": "效陶潛體詩〈并序〉",
    "titledesc": "余退居渭上杜門不出時屬多雨無以自娛會家醖新熟雨中獨飲徃徃酣醉終日不醒懶放之心彌覺自得故得於此而有以忘於彼者因詠陶淵明詩適與意會遂傚其體成十六篇醉中狂言醒輙自哂然知我者亦無隱焉〈今録九篇〉",
    "collection": "",
    "collectiondesc": "",
    "poemindex": 32,
    "author": "白居易",
    "content": "原生衣百結，顔子食一簞。\n歡然樂其志，有以忘飢寒。\n今我何人哉，德不比先賢。\n衣食幸相屬，胡為不自安。\n況兹清渭曲，居處安且閒。\n榆栁百餘樹，茅茨數十間。\n寒負簷下日，熱濯澗底泉。\n日出猶未起，日入已復眠。\n西風滿村巷，清涼八月天。\n但有鷄犬聲，不聞車馬喧。\n時傾一樽酒，坐望東南山。\n稚姪初學步，牽衣戯我前。\n即此自可樂，庻幾顔與原。\n"
  },
  {
    "id": 62984,
    "uid": "poem-59-33",
    "chapter": "卷五十九",
    "chapternum": 59,
    "charstyle": "古體詩",
    "title": "效陶潛體詩〈并序〉",
    "titledesc": "余退居渭上杜門不出時屬多雨無以自娛會家醖新熟雨中獨飲徃徃酣醉終日不醒懶放之心彌覺自得故得於此而有以忘於彼者因詠陶淵明詩適與意會遂傚其體成十六篇醉中狂言醒輙自哂然知我者亦無隱焉〈今録九篇〉",
    "collection": "",
    "collectiondesc": "",
    "poemindex": 33,
    "author": "白居易",
    "content": "煙霞隔玄圃，風波限瀛洲。\n我豈不欲徃，大海路阻修。\n神仙但聞説，靈藥不可求。\n長生無得者，舉世如蜉蝣。\n逝者不重迴，存者難久留。\n踟蹰未死間，何苦懷百憂。\n念此忽内熱，坐看成白頭。\n舉杯還獨飲，顧影自獻酬。\n心與口相約，未醉勿言休。\n今朝不盡醉，知有明朝否。\n不見郭門外，纍纍墳與丘。\n明月愁殺人，黄蒿風颼颼。\n死者若有知，悔不秉燭遊。\n"
  },
  {
    "id": 62985,
    "uid": "poem-59-34",
    "chapter": "卷五十九",
    "chapternum": 59,
    "charstyle": "古體詩",
    "title": "效陶潛體詩〈并序〉",
    "titledesc": "余退居渭上杜門不出時屬多雨無以自娛會家醖新熟雨中獨飲徃徃酣醉終日不醒懶放之心彌覺自得故得於此而有以忘於彼者因詠陶淵明詩適與意會遂傚其體成十六篇醉中狂言醒輙自哂然知我者亦無隱焉〈今録九篇〉",
    "collection": "",
    "collectiondesc": "",
    "poemindex": 34,
    "author": "白居易",
    "content": "吾聞潯陽郡，昔有陶徴君。\n愛酒不愛名，憂醒不憂貧。\n嘗為彭澤令，在官纔八旬。\n愀然忽不樂，掛印著公門。\n口吟歸去來，頭戴漉酒巾。\n人吏留不得，直入故山雲。\n歸來五栁下，還以酒養眞。\n人間榮與利，擺落如泥塵。\n先生去巳久，紙墨有遺文。\n篇篇勸我飲，此外無所云。\n我從老大來，竊慕其為人。\n其他不可及，且傚醉昏昏。\n"
  },
  {
    "id": 62986,
    "uid": "poem-59-35",
    "chapter": "卷五十九",
    "chapternum": 59,
    "charstyle": "古體詩",
    "title": "渭上偶鈎",
    "titledesc": "",
    "collection": "",
    "collectiondesc": "",
    "poemindex": 35,
    "author": "白居易",
    "content": "渭水如鏡色，中有鯉與魴。\n偶持一竿竹，懸釣在其傍。\n微風吹釣絲，嫋嫋十尺長。\n身雖對魚坐，心在無何鄉。\n昔有白頭人，亦釣此渭陽。\n釣人不釣魚，七十得文王。\n況我垂釣意，人魚亦兼忘。\n無機兩不得，但弄秋水光。\n興盡釣亦罷，歸來飲我觴。\n"
  },
  {
    "id": 62987,
    "uid": "poem-59-36",
    "chapter": "卷五十九",
    "chapternum": 59,
    "charstyle": "古體詩",
    "title": "春眠",
    "titledesc": "",
    "collection": "",
    "collectiondesc": "",
    "poemindex": 36,
    "author": "白居易",
    "content": "新浴肢體暢，獨寢神魄安。\n況因夜深坐，遂成日髙眠。\n春被薄亦暖，朝窻深更閒。\n却忘人間事，似得枕上仙。\n至適無夢想，大和難名言。\n全勝彭澤醉，欲敵曹溪禪。\n何物呼我覺，伯勞聲關關。\n起來妻子笑，生計春茫然。\n"
  },
  {
    "id": 62988,
    "uid": "poem-59-37",
    "chapter": "卷五十九",
    "chapternum": 59,
    "charstyle": "古體詩",
    "title": "晩春沽酒",
    "titledesc": "",
    "collection": "",
    "collectiondesc": "",
    "poemindex": 37,
    "author": "白居易",
    "content": "百花落如雪，兩鬢垂作絲。\n春去有來日，我老無少時。\n人生待富貴，為樂常苦遲。\n不如貧賤日，隨分開愁眉。\n賣我所乘馬，典我舊朝衣。\n盡將沽酒飲，酩酊步行歸。\n名姓日隱晦，形骸日變衰。\n醉卧黄公肆，人知我是誰。\n"
  },
  {
    "id": 62989,
    "uid": "poem-59-38",
    "chapter": "卷五十九",
    "chapternum": 59,
    "charstyle": "古體詩",
    "title": "秋遊原上",
    "titledesc": "",
    "collection": "",
    "collectiondesc": "",
    "poemindex": 38,
    "author": "白居易",
    "content": "七月行已半，早涼天氣清。\n清晨起巾櫛，徐步出柴荆。\n露杖笻竹泠，風襟越蕉輕。\n閒㩦弟姪輩，同上秋原行。\n新棗未全赤，晩𤓰有餘馨。\n依依田家叟，設此相逢迎。\n自我到此邨，徃來白髮生。\n村中相識久，老㓜皆有情。\n留連向暮歸，樹樹風蟬鳴。\n是時新雨足，禾黍夾道青。\n見此令人飽，何必待西成。\n"
  },
  {
    "id": 62990,
    "uid": "poem-59-39",
    "chapter": "卷五十九",
    "chapternum": 59,
    "charstyle": "古體詩",
    "title": "東園翫菊",
    "titledesc": "",
    "collection": "",
    "collectiondesc": "",
    "poemindex": 39,
    "author": "白居易",
    "content": "少年昨巳去，芳歲今又䦨。\n如何寂寞意，復此荒涼園。\n園中獨立久，日淡風露寒。\n秋蔬盡蕪没，好樹亦凋殘。\n惟有數叢菊，新開籬落間。\n㩦觴聊就酌，為爾一留連。\n憶我少小日，易為興所牽。\n見酒無時節，未飲心欣然。\n近從年長來，漸覺取樂難。\n常恐更衰老，强飲亦無歡。\n顧謂爾菊花，後時何獨鮮。\n誠知不為我，借爾暫開顔。\n"
  },
  {
    "id": 62991,
    "uid": "poem-59-40",
    "chapter": "卷五十九",
    "chapternum": 59,
    "charstyle": "古體詩",
    "title": "觀稼",
    "titledesc": "",
    "collection": "",
    "collectiondesc": "",
    "poemindex": 40,
    "author": "白居易",
    "content": "世役不我牽，身心常自若。\n晚出看田畆，閒行傍村落。\n纍纍繞塲稼，嘖嘖羣飛雀。\n年豐豈獨人，禽鳥聲亦樂。\n田翁逢我喜，黙起具杯杓。\n歛手笑相延，社酒有殘酌。\n愧兹勤且敬，藜杖為掩泊。\n言動任天眞，未覺農人惡。\n停杯問生事，夫種妻兒穫。\n筋力苦疲勞，衣食常單薄。\n自慙禄仕者，不曽營農作。\n飽食無所勞，何殊衞人鶴。\n"
  },
  {
    "id": 62992,
    "uid": "poem-59-41",
    "chapter": "卷五十九",
    "chapternum": 59,
    "charstyle": "古體詩",
    "title": "冬夜",
    "titledesc": "",
    "collection": "",
    "collectiondesc": "",
    "poemindex": 41,
    "author": "白居易",
    "content": "家貧親愛散，身病交遊罷。\n眼前無一人，獨掩村齋卧。\n冷落燈火闇，離披簾幕破。\n䇿䇿窻户前，又聞新雪下。\n長年漸省睡，夜半起端坐。\n不學坐忘心，寂寞安可過。\n兀然身寄世，浩然心委化。\n如此來四年，一千三百夜。\n"
  },
  {
    "id": 62993,
    "uid": "poem-59-42",
    "chapter": "卷五十九",
    "chapternum": 59,
    "charstyle": "古體詩",
    "title": "遊悟貞寺詩〈一百三十韻〉",
    "titledesc": "",
    "collection": "",
    "collectiondesc": "",
    "poemindex": 42,
    "author": "白居易",
    "content": "元和九年秋，八月月上弦。\n我遊悟貞寺，寺在王順山。\n去山四五里，先聞水潺湲。\n自兹捨車馬，始步藍溪灣。\n手拄青竹杖，足蹋白石灘。\n漸怪耳目曠，不聞人世喧。\n山下望山上，初疑不可攀。\n誰知中有路，盤折通巖巔。\n一息幡竿下，再休石龕邉。\n龕閒長丈餘，門户無扃關。\n仰窺不見人，石髮垂若鬟。\n驚出白蝙蝠，雙飛如雪翻。\n回首寺門望，青崖夾朱軒。\n如擘山腹開，置寺于其間。\n入門無平地，地窄虛空寛。\n房廊與臺殿，髙下隨峯巒。\n巖㠋無撮土，樹木多瘦堅。\n根株抱石長，屈曲蟲𧉮蟠。\n松桂亂無行，四時鬱芊芊。\n枝梢嫋青翠，韻若風中絃。\n日月光不透，綠隂相交延。\n幽鳥時一聲，聞之似寒蟬。\n首憩賔位亭，就坐未及安。\n須臾開北户，萬里明豁然。\n拂檐虹霏微，遶棟雲回旋。\n赤日間白雨，隂晴同一川。\n野緑簇草樹，眼界吞秦原。\n渭水細不見，漢陵小于拳。\n却顧來時路，縈紆映朱欄。\n歴歴上山人，一一遥可觀。\n前對多寳塔，風鐸鳴四端。\n欒櫨與户牖，恰恰金碧繁。\n云昔伽葉佛，此地坐湼槃。\n至今鐵鉢在，當底手迹穿。\n西開玉像殿，白佛森比肩。\n抖擻塵埃衣，禮拜氷雪顔。\n疊霜為架裟，貫電為華鬘。\n逼觀疑鬼功，其迹非雕鐫。\n次登觀音堂，未到聞栴檀。\n上堦脫雙履，歛足升瑶筵。\n六楹排玉鏡，四座敷金鈿。\n黒夜自光明，不待燈燭然。\n衆寶互低昻，碧佩珊瑚幡。\n風來似天樂，相觸聲珊珊。\n白珠垂露凝，赤珠滴血殷。\n㸃綴佛髻上，合為七寶冠。\n雙瓶白琉璃，色若秋水寒。\n隔瓶見舍利，圓轉如金丹。\n玉笛何代物，天人施祇園。\n吹如秋鶴聲，可以降靈仙。\n是時秋方中，三五月正圓。\n寶堂豁三門，金魄當其前。\n月與寶相射，晶光争鮮妍。\n照人心骨冷，竟夕不欲眠。\n曉尋南塔路，亂竹低嬋娟。\n林幽不逢人，寒蝶飛翾翾。\n山果不識名，離離夾道蕃。\n足以療飢乏，摘嘗味甘酸。\n道南藍谷神，紫傘白紙錢。\n若歲有水旱，詔使修蘋蘩。\n以地清浄故，獻奠無葷羶。\n危石疊四五，𡾋嵬歌且刓。\n造物者何意，堆在巖東偏。\n冷骨無人跡，苔㸃如花牋。\n我來登上頭，下臨不測淵。\n目眩手足掉，不敢低頭看。\n風從石下生，薄人而上摶。\n衣服似羽翮，開張欲飛騫。\n𡾼𡾼三面峯，峰尖刀劍攅。\n悠悠白雲過，决開露青天。\n西北日落時，夕暉紅團團。\n千里翠屏外，走下丹砂丸。\n東南月上時，夜氣青漫漫。\n百丈碧潭底，冩出黄金盤。\n藍水色似藍，日夜長潺潺。\n周迴繞山轉，下視如青環。\n或鋪為慢流，或激為奔湍。\n泓澄最深處，浮出蛟龍涎。\n側身入其中，懸磴猶險難。\n捫蘿蹋樛木，下逐飲澗猿。\n雪迸起白鷺，錦跳驚紅鱣。\n歇定方盥潄，濯去支體煩。\n淺深皆洞徹，可照腦與肝。\n但愛清見底，欲尋不知源。\n東崖饒怪石，積甃蒼琅玕。\n温潤發于外，其間韞璵璠。\n卞和死巳久，良玉多棄捐。\n或時洩光彩，夜雨星月連。\n中頂最髙峰，拄天青玉竿。\n𪕍𪕌〈音冋令〉上不得，豈我能扳援。\n上有白蓮池，紫葩覆清瀾。\n聞名不可到，處所非人寰。\n又有一片石，大如方尺甎。\n挿在半壁上，其下萬仞懸。\n云有過去師，坐得無生禪。\n號為定心石，長老世所傳。\n却上謁仙祠，蔓草生綿綿。\n昔聞王氏子，羽化升上玄。\n其西曬藥臺，猶對芝术田。\n時復明月夜，上聞黄鶴言。\n迴尋畫龍堂，二叟鬚髮斑。\n想見聴法時，歡喜禮印壇。\n復歸泉窟下，化作龍蜿蜒。\n階前石孔在，欲雨生白煙。\n徃有冩經僧，身靜心精專。\n感彼雲外鴿，羣飛千翩翩。\n來添硯中水，去吸巖下泉。\n一日三徃復，時節長不𠎝。\n經成號聖僧，弟子名揚難。\n誦此蓮花偈，數滿百億千。\n身壞口不壞，舌根如紅蓮。\n顱骨今不見，石函尚存焉。\n粉壁有吳畫，筆彩依舊鮮。\n素屏有禇書，墨色如新乾。\n名境與異跡，周覽無不殫。\n一遊五晝夜，欲返仍盤桓。\n我本山中人，誤為時網牽。\n牽率使讀書，推挽令傚官。\n既登文字科，又忝諌諍員。\n倔直不合時，無益同素餐。\n以此自慙惕，戚戚常寡歡。\n無成心力盡，未老形骸殘。\n今來脫簪組，始覺離憂患。\n及為山水遊，彌得縱疎頑。\n野麋斷羈絆，行走無拘攣。\n池魚放入海，一徃何時還。\n身著居士衣，手把南華篇。\n終來此山住，永謝區中縁。\n我今四十餘，從此終身閒。\n若以七十期，猶得三十年。\n"
  },
  {
    "id": 62994,
    "uid": "poem-59-43",
    "chapter": "卷五十九",
    "chapternum": 59,
    "charstyle": "古體詩",
    "title": "酬張十八訪宿見贈",
    "titledesc": "",
    "collection": "",
    "collectiondesc": "",
    "poemindex": 43,
    "author": "白居易",
    "content": "昔我為近臣，君常稀到門。\n今我官職冷，唯君來徃頻。\n我受狷介性，立為頑拙身。\n平生雖寡合，合即無緇磷。\n況君秉髙義，富貴視如雲。\n五侯三相家，眼冷不見君。\n問其所與遊，獨言韓舍人。\n其次即及我，我愧非其倫。\n胡為謬相愛，歲晩逾勤勤。\n落然頺簷下，一話夜達晨。\n牀單食味薄，亦不嫌我貧。\n日髙上馬去，相顧猶逡巡。\n長安久無雨，日赤風昏昏。\n憐君將病眼，為我犯埃塵。\n逺從延康里，來訪曲江濵。\n所重君子道，不獨愧相親。\n"
  },
  {
    "id": 62995,
    "uid": "poem-59-44",
    "chapter": "卷五十九",
    "chapternum": 59,
    "charstyle": "古體詩",
    "title": "朝歸書寄元八",
    "titledesc": "",
    "collection": "",
    "collectiondesc": "",
    "poemindex": 44,
    "author": "白居易",
    "content": "進入閣前拜，退就廊下飡。\n歸來昭國里，人卧馬歇鞍。\n却睡至日午，起坐心浩然。\n況當好時節，雨後清和天。\n柿樹緑陰合，王家庭院寛。\n瓶中鄠縣酒，墻上終南山。\n獨眠仍獨坐，開襟當風前。\n禪僧與詩客，次第來相看。\n要語連夜語，須眠終日眠。\n除非奉朝謁，此外無别牽。\n年長身且健，官貧心甚安。\n幸無急病痛，不至苦飢寒。\n自此聊以適，外縁不能干。\n惟為静者信，難為動者言。\n臺中元侍御，早晩作郎官。\n未作郎官際，無人相伴閒。\n"
  },
  {
    "id": 62996,
    "uid": "poem-59-45",
    "chapter": "卷五十九",
    "chapternum": 59,
    "charstyle": "古體詩",
    "title": "酬吳七見寄",
    "titledesc": "",
    "collection": "",
    "collectiondesc": "",
    "poemindex": 45,
    "author": "白居易",
    "content": "曲江有病者，尋常多掩關。\n又聞馬死來，不出身更閒。\n聞有送書者，自起出門看。\n素緘署丹字，中有瓊瑶篇。\n口吟耳自聴，當暑忽翛然。\n似潄寒玉氷，如聞商風絃。\n首章歎時節，末句思笑言。\n懶慢不相訪，隔街如隔山。\n嘗聞陶潛語，心逺地自偏。\n君住安邑里，左右車徒喧。\n竹葉閉深院，琴樽開小軒。\n誰知市南地，轉作壺中天。\n君本上清人，名在石堂間。\n不知有何過，謫作人間仙。\n常恐嵗月滿，飄然歸紫煙。\n莫忘蜉蝣内，進士有同年。\n"
  },
  {
    "id": 62997,
    "uid": "poem-59-46",
    "chapter": "卷五十九",
    "chapternum": 59,
    "charstyle": "古體詩",
    "title": "舟行江州路上作",
    "titledesc": "",
    "collection": "",
    "collectiondesc": "",
    "poemindex": 46,
    "author": "白居易",
    "content": "帆影日漸髙，閒眠猶未起。\n起問鼓枻人，巳行三十里。\n船頭有行竈，炊稻烹紅鯉。\n飽食起婆娑，盥潄秋江水。\n平生滄浪意，一旦來遊此。\n何況不失家，舟中載妻子。\n"
  }
]