[{"author":"温庭筠","charstyle":"古體詩","content":"欲出鴻都門，隂雲蔽城闕。\n寳劒黯如水，微紅濕餘血。\n白馬夜頻嘶，三㪅灞陵雪。\n","id":64416,"chapter":"卷七十八","chapternum":78,"title":"俠客行","titledesc":"","collection":"","collectiondesc":"","poemindex":1},{"author":"温庭筠","charstyle":"古體詩","content":"妾家白蘋浦，日上芙蓉檝。\n軋軋搖槳聲，移舟入茭葉。\n谿長茭葉深，作底難相尋。\n辟郎郎不見，鸂鷘自浮沈。\n拾萍萍無根，采蓮蓮有子。\n不作浮萍生，寧為藕花死。\n岸傍騎馬郎，烏帽紫㳺韁。\n含愁復含笑，回首問横塘。\n妾住金陵浦，門前朱雀航。\n流蘇持作帳，芙蓉持作梁。\n出入金犢幰，兄弟侍中郎。\n前年學歌舞，定得郎相許。\n連娟眉繞山，依約腰如杵。\n鳯管悲若咽，鸞弦嬌欲語。\n扇薄露紅鉛，羅輕壓金縷。\n明月西南樓，珠簾玳瑁鉤。\n横波巧能笑，彎蛾不識愁。\n花開子留樹，草長根依土。\n早聞金溝逺，底事歸郎許。\n不學楊白花，朝朝淚如雨。\n","id":64417,"chapter":"卷七十八","chapternum":78,"title":"江南曲","titledesc":"","collection":"","collectiondesc":"","poemindex":2},{"author":"温庭筠","charstyle":"古體詩","content":"漠漠沙隄煙，隄西雉子斑。\n雉聲何角角，麥秀桑隂閒。\n㳺絲蕩平綠，明滅時相續。\n白馬金絡頭，東風故城曲。\n故城殷貴嬪，曽占未來春。\n自従香骨化，飛作馬蹄塵。\n","id":64418,"chapter":"卷七十八","chapternum":78,"title":"故城曲","titledesc":"","collection":"","collectiondesc":"","poemindex":3},{"author":"温庭筠","charstyle":"古體詩","content":"悠悠復悠悠昨日下西洲西洲風色好遙見武昌樓武昌何鬱鬱儂家定無匹小婦被流黄登樓撫瑤瑟朱絃繁復輕素手直淒清一彈三四解掩抑似含情南樓登且望西江廣復平艇子搖兩槳催過石頭城門前烏臼樹慘澹天將曙鸂鷘飛復還郎隨早帆去迴頭語同伴定復負情儂去帆不安幅作底使西風他日相尋索莫作西洲客西洲人不歸春草年年碧","id":64419,"chapter":"卷七十八","chapternum":78,"title":"西洲詞〈呉聲〉","titledesc":"","collection":"","collectiondesc":"","poemindex":4},{"author":"温庭筠","charstyle":"古體詩","content":"起來望南山，山火燒山田。\n微紅夕如滅，短燄復相連。\n差差向巖石，冉冉凌青壁。\n低隨回風盡，逺照檐茅赤。\n鄰翁能楚言，倚鍤欲潸然。\n自言楚越俗，燒畬作早田。\n豆苗蟲促促，籬上花當屋。\n廢棧豕歸䦨，廣場雞啄粟。\n新年春雨晴，處處賽神聲。\n持錢就人卜，敲瓦隔林鳴。\n卜得山上卦，歸來桑棗下。\n吹火向白茅，腰鎌映赬蔗。\n風驅槲葉煙，槲樹連平山。\n迸星拂霞外，飛燼落階前。\n仰面呻復嚔，雅孃咒豐嵗。\n誰知蒼翠容，盡作官家税。\n","id":64420,"chapter":"卷七十八","chapternum":78,"title":"燒歌","titledesc":"","collection":"","collectiondesc":"","poemindex":5},{"author":"温庭筠","charstyle":"古體詩","content":"春風何處好，別殿饒芳草。\n苒嫋轉鸞旂，葳蕤吹雉葆。\n揚芳厯九門，澹蕩入蘭蓀。\n爭奈白團扇，時時偷主恩。\n","id":64421,"chapter":"卷七十八","chapternum":78,"title":"嘲春風","titledesc":"","collection":"","collectiondesc":"","poemindex":6},{"author":"温庭筠","charstyle":"古體詩","content":"左亦不碌碌，右亦不碌碌。\n野草自根肥，羸牛生健犢。\n融蠟作杏蔕，男兒不戀家。\n春風破紅意，女頰如桃花。\n忠言未見信，巧語翻咨嗟。\n一鞘無兩刃，徒勞油壁車。\n","id":64422,"chapter":"卷七十八","chapternum":78,"title":"碌碌古詞","titledesc":"","collection":"","collectiondesc":"","poemindex":7},{"author":"温庭筠","charstyle":"古體詩","content":"桂棟坐清曉，瑤琴商鳯絲。\n况聞楚澤香，適與秋風期。\n遂従棹萍客，靜嘯烟草湄。\n倒影回澹蕩，愁紅媚漣漪。\n湘莖久鮮澀，宿雨增離披。\n而我江海客，楚㳺勤夢思。\n北渚水雲葉，南塘烟露枝。\n豈無臺榭芳，獨與鷗鳥知。\n珠墜魚迸淺，影多鳬泛遲。\n落英不可搴，返照昏澄陂。\n","id":64423,"chapter":"卷七十八","chapternum":78,"title":"和沈參軍招友生觀芙蓉池","titledesc":"","collection":"","collectiondesc":"","poemindex":8},{"author":"温庭筠","charstyle":"古體詩","content":"爽氣變昏旦神皋徧原隰烟華久蕩搖石澗仍清急栁闇山犬吠蒲流水禽立菊花明欲迷棗葉光如濕天籟思林嶺車塵倦都邑譸張夙所違悔恡何由入芳草秋可藉幽泉曉堪汲牧羊燒外鳴林果雨中拾復此遂閒曠翛然脱羈縶田收鳥雀喧氣肅龍蛇蟄佳節足豐穰良朋阻遊集沈幾日寂寥葆素常呼吸投迹倦攸往放懷志所執良時有東菑吾將事蓑笠","id":64424,"chapter":"卷七十八","chapternum":78,"title":"秋日","titledesc":"","collection":"","collectiondesc":"","poemindex":9},{"author":"温庭筠","charstyle":"古體詩","content":"辭榮亦素尚，倦逰非夙心。\n寧復思金籍，獨此卧烟林。\n閒雲無定貌，佳樹有餘隂。\n坐久芰荷發，釣䦨茭葦深。\n㳺魚自搖漾，浴鳥故浮沈。\n唯君清露夕，一為灑煩襟。\n","id":64425,"chapter":"卷七十八","chapternum":78,"title":"酬友人","titledesc":"","collection":"","collectiondesc":"","poemindex":10},{"author":"温庭筠","charstyle":"古體詩","content":"參差綠蒲短，搖艷雲塘滿。\n紅瀲蕩融融，鸎翁鸂鶒暖。\n萋芊小成路，馬上脩蛾懶。\n羅衫裊向風，㸃粉金鸝卵。\n","id":64426,"chapter":"卷七十八","chapternum":78,"title":"黃曇子歌","titledesc":"","collection":"","collectiondesc":"","poemindex":11},{"author":"温庭筠","charstyle":"古體詩","content":"明皇昔御極，神聖垂耿光。\n沈幾發雷電，逸躅陵堯湯。\n西覃襀石山，北至窮髮鄉。\n四凶有獬廌，一臂無螳蜋。\n嬋娟得神艷，郁烈聞國香。\n紫絛鳴羯鼓，玉管吹霓裳。\n禄山未封侯，林甫才為郎。\n昭融廓日月，妥貼安紀綱。\n羣生到夀域，百辟趨明堂。\n四海正夷宴，一塵不飛揚。\n天子自遊豫，侍臣宜樂康。\n軋然閶闔開，赤日生扶桑。\n玉砌露盤紆，金壺漏丁當。\n劒佩相擊觸，左右隨趨鏘。\n玄珠十二旒，紅粉三千行。\n盼睞生羽翼，叱嗟回雪霜。\n神霞凌雲閣，春水驪山陽。\n盤鬬九子糭，甌擎五雲漿。\n雙瓊京兆博，七鼓邯鄲倡。\n毰毸碧雞鬬，蘢葱翠雉揚。\n仗官繡蔽膝，寳馬金鏤鍚。\n椒塗隔鸚鵡，柘彈驚鴛鴦。\n猗歟華國臣，鬢髮俱蒼蒼。\n錫宴得佳致，車従真煒煌。\n畫鷁照魚鼈，鳴騶亂鶖鶬。\n颭灩蕩碧波，炫煌迷横塘。\n縈盈舞回雪，宛轉歌遶梁。\n豔帶畫銀絡，寳梳金鈿筐。\n沈冥類漢相，醉倒疑楚狂。\n一旦紫微東，旄星森耀芒。\n憑陵逐鯨鯢，唐突驅豺狼。\n縱火三月赤，戰塵千里黄。\n殽函與府寺，従此俱荒涼。\n兹地乃蔓草，故基摧壊牆。\n枯池接斷岸，唧唧啼寒螿。\n敗荷塌作泥，死竹森如槍。\n逰人問老吏，相對聊感傷。\n豈必見麋鹿，然後堪回腸。\n幸今遇太平，令節稱羽觴。\n誰知曲江隖，嵗嵗棲鸞皇。\n","id":64427,"chapter":"卷七十八","chapternum":78,"title":"鴻臚寺有開元中錫宴堂樓臺池沼雅為勝絶荒涼遺趾僅有存者偶成四十韻","titledesc":"","collection":"","collectiondesc":"","poemindex":12},{"author":"温庭筠","charstyle":"古體詩","content":"芳蘭無意綠，弱栁何窮縷。\n心斷入淮山，夢長穿楚雨。\n緐花如二八，好月當三五。\n愁碧竟平臯，韶紅換幽圃。\n流鸎隱員樹，乳燕喧餘哺。\n曠望戀曽臺，離憂集環堵。\n當年不自遣，晚得終何補。\n鄭谷有樵蘇，歸來要腰斧。\n","id":64428,"chapter":"卷七十八","chapternum":78,"title":"寒食節日寄楚望","titledesc":"","collection":"","collectiondesc":"","poemindex":13},{"author":"温庭筠","charstyle":"古體詩","content":"家乏兩千萬，時當一百五。\n颸颸楊栁風，穰穰櫻桃雨。\n年芳苦沈潦，心事如摧櫓。\n金犢近蘭汀，銅龍接花塢。\n青葱建楊宅，隠轔端門鼓。\n綵素拂庭柯，輕毬落鄰圃。\n三春謝游衍，一笑牽規矩。\n獨有恩澤侯，歸來看楚舞。\n","id":64429,"chapter":"卷七十八","chapternum":78,"title":"寒食節日寄楚望","titledesc":"","collection":"","collectiondesc":"","poemindex":14},{"author":"温庭筠","charstyle":"古體詩","content":"南朝天子射雉時銀河耿耿星參差銅壺漏斷夢初覺寳馬塵髙人未知魚躍蓮東蕩宫沼濛濛御栁懸棲鳥紅妝萬户鏡中春碧樹一聲天下曉盤踞勢窮三百年朱方殺氣成愁烟彗星拂地浪連海戰鼓渡江塵漲天繡龍畫雉填宫井野火風驅燒九鼎殿巢江燕砌生蒿十二金人霜烱烱芊綿平綠臺城基暖色春空荒古陂寧知玉樹後庭曲留待野棠如雪枝","id":64430,"chapter":"卷七十八","chapternum":78,"title":"雞鳴埭歌","titledesc":"","collection":"","collectiondesc":"","poemindex":15},{"author":"温庭筠","charstyle":"古體詩","content":"丁東細漏侵瓊瑟，影轉髙梧月初出。\n簇𫂙金梭萬縷，紅鴛鴦豔錦初成。\n匹錦中百結皆同，心橤亂雲盤相間。\n深此意欲傳傳不，得玫瑰作柱朱弦。\n琴為君裁破合歡，被星斗迢迢共千。\n里象齒熏鑪未覺，秋碧池己有新蓮。\n","id":64431,"chapter":"卷七十八","chapternum":78,"title":"織錦詞","titledesc":"","collection":"","collectiondesc":"","poemindex":16},{"author":"温庭筠","charstyle":"古體詩","content":"長釵墜髮雙蜻蜓，碧盡山斜開畫屏。\n虯須公子五侯客，一飲千鍾如建瓴。\n鸞咽奼唱圎無節，眉斂湘烟袖回雪。\n清夜恩情四座同，莫令溝水東西別。\n亭亭蠟淚香珠殘，暗露曉風羅幕寒。\n飄飄㦸帶儼相次，二十四枝龍畫竿。\n裂管縈弦共繁曲，芳尊細浪傾春醁。\n髙樓客散杏花多，脈脈新蟾如瞪目。\n","id":64432,"chapter":"卷七十八","chapternum":78,"title":"夜宴謠","titledesc":"","collection":"","collectiondesc":"","poemindex":17},{"author":"温庭筠","charstyle":"古體詩","content":"鳴橈軋軋谿溶溶，廢綠平烟呉苑東。\n水清蓮媚兩相向，鏡裏見愁愁更紅。\n白馬金鞭大隄上，西江日夕多風浪。\n荷心有露似驪珠，不是真圎亦搖蕩。\n","id":64433,"chapter":"卷七十八","chapternum":78,"title":"蓮浦謠","titledesc":"","collection":"","collectiondesc":"","poemindex":18},{"author":"温庭筠","charstyle":"古體詩","content":"鬭雞臺下東西道，栁覆斑騅蝶縈草。\n坱靄韶容銷澹愁，青筐葉盡蠶應老。\n綠渚幽香生白蘋，差差小浪吹魚鱗。\n王孫騎馬有歸意，林彩著空如細塵。\n安得人生各相守，燒船破棧休馳走。\n世上方應無別離，路傍更長千枝栁。\n","id":64434,"chapter":"卷七十八","chapternum":78,"title":"東郊行","titledesc":"","collection":"","collectiondesc":"","poemindex":19},{"author":"温庭筠","charstyle":"古體詩","content":"燕弓弦勁霜封瓦，樸𫂙寒雕睇平。\n野一㸃黄塵起雁，喧白龍堆下千蹄。\n馬河源怒觸風如，刀剪斷朔雲天更。\n髙晚出榆關逐征，北驚沙飛迸衝貂。\n袍心許凌烟名不，滅年年錦字傷離。\n別彩毫一畫竟何，榮空使青樓淚成。\n","id":64435,"chapter":"卷七十八","chapternum":78,"title":"塞寒行","titledesc":"","collection":"","collectiondesc":"","poemindex":20},{"author":"温庭筠","charstyle":"古體詩","content":"朱雀航南繞香陌，謝郎東墅連春碧。\n鳩眠髙栁日方融，綺榭飄颻紫庭客。\n文楸方罫花參差，心陳未成星滿池。\n四座無喧梧竹静，金蟬玉柄俱持頥。\n對局含嚬見千里，都城己得長蛇尾。\n江南王氣繫疎襟，未許苻堅過淮水。\n","id":64436,"chapter":"卷七十八","chapternum":78,"title":"謝公墅歌","titledesc":"","collection":"","collectiondesc":"","poemindex":21},{"author":"温庭筠","charstyle":"古體詩","content":"佶栗金虯石潭古勺陂瀲灩幽脩語湘君寳馬上神雲碎佩叢鈴滿烟雨吾聞三十六宫花離離輭風吹春星斗稀玉晨冷磬破昏夢天露未乾香著衣蘭釵委墜垂雲髮小響丁當逐迴雪晴碧烟滋重疊山羅屏半掩桃花月太平天子駐雲車龍鑪勃鬱雙蟠拏宫中近臣抱扇立侍女低鬟落翠花亂珠觸續正跳蕩傾頭不覺金烏斜我亦為君長歎息緘情逺寄愁無色莫霑香夢綠楊絲千里春風正無力","id":64437,"chapter":"卷七十八","chapternum":78,"title":"郭處士擊甌歌","titledesc":"","collection":"","collectiondesc":"","poemindex":22},{"author":"温庭筠","charstyle":"古體詩","content":"檐栁初黄燕初乳曉碧芊緜過微雨樹色深含臺榭情鸎聲巧作煙花主錦袍公子陳杯觴撥醅百甕春酒香入門下馬問誰在降階握手登華堂臨卭美人連山睂低抱琵琶含怨思朔風繞指我先笑明月入懐君自知勸君莫惜金尊酒年少須臾如覆手辛勤到老慕簞瓢於我悠悠竟何有洛陽盧仝稱文房妻子脚禿舂黃糧阿耋光頭不識字指揮豪儁如驅羊天犀壓斷朱鼹鼠瑞錦驚飛金鳯皇其餘豈足霑牙齒欲用何能報天子駑馬垂頭搶㝠塵驊騮一日行千里但有沈冥醉客家支頤瞪目持流霞唯恐南園風雨作碧蕪狼藉棠梨花","id":64438,"chapter":"卷七十八","chapternum":78,"title":"醉歌","titledesc":"","collection":"","collectiondesc":"","poemindex":23},{"author":"温庭筠","charstyle":"古體詩","content":"蕅絲作線難勝鍼，橤粉染黃那得深。\n玉白蘭芳不相顧，青樓一笑輕千金。\n莫言自古皆如此，健劒刜鐘鉛繞指。\n三秋庭緑盡迎霜，唯有荷花守紅死。\n廬江小吏朱斑輪，栁縷吐牙香玉春。\n兩股金釵己相許，不令獨作空成塵。\n悠悠楚水流如馬，恨紫愁紅滿平野。\n野土千年怨不平，至今燒作鴛鴦瓦。\n","id":64439,"chapter":"卷七十八","chapternum":78,"title":"懊惱曲","titledesc":"","collection":"","collectiondesc":"","poemindex":24},{"author":"温庭筠","charstyle":"古體詩","content":"家臨長信往來道，乳燕雙雙拂烟草。\n油壁車輕金犢肥，流蘇帳曉金雞早。\n籠中嬌鳥暖猶睡，簾外落花閒不掃。\n衰桃一樹近前池，似惜紅顔鏡中老。\n","id":64440,"chapter":"卷七十八","chapternum":78,"title":"春曉曲","titledesc":"","collection":"","collectiondesc":"","poemindex":25},{"author":"温庭筠","charstyle":"古體詩","content":"紅絲穿露珠簾冷，百尺啞啞下纎綆。\n逺翠愁山入卧屏，兩重雲母空烘影。\n涼簪墜髮春眠重，玉兎煴香栁如夢。\n錦疊空床委墜紅，颸颸埽尾雙金鳯。\n蠭喧蝶駐俱悠揚，栁拂赤闌纎草長。\n覺後梨花委半緑，春風和雨吹池塘。\n","id":64441,"chapter":"卷七十八","chapternum":78,"title":"春愁曲","titledesc":"","collection":"","collectiondesc":"","poemindex":26},{"author":"温庭筠","charstyle":"古體詩","content":"格格水禽飛帶波，孤光斜起夕陽多。\n湖西山淺似相笑，菱刺惹衣攅黛蛾。\n青絲繫船向江木，蘭芽出土呉江曲。\n水極晴搖泛灧紅，草平春染烟綿綠。\n玉鞭騎馬白玉兒，刻金作鳯光參差。\n丁丁暖漏滴花影，催入景陽人不知。\n彎隄弱栁遙相矚，雀扇員員掩香玉。\n蓮塘艇子歸不歸，栁暗桑穠聞布穀。\n","id":64442,"chapter":"卷七十八","chapternum":78,"title":"晚歸曲","titledesc":"","collection":"","collectiondesc":"","poemindex":27},{"author":"温庭筠","charstyle":"古體詩","content":"蘭膏墜髮紅玉春燕釵拖頸抛盤雲城西楊栁向橋晚門前溝水波粼粼麒麟公子朝天客珂馬璫璫度春陌掌中無力舞衣輕剪斷鮫綃破春碧抱月飄烟一尺腰麝臍龍髓憐嬌饒秋羅拂水碎光𨔝露重花多香不銷鸂鷘交交塘水滿緑萍金粟蓮莖短一夜西風送雨來粉痕零落愁紅淺船頭折藕絲暗牽藕根蓮子相留連郎心似月月易缺十五十六清光圎","id":64443,"chapter":"卷七十八","chapternum":78,"title":"張靜婉採蓮曲〈幷序〉","titledesc":"靜婉羊偘伎也其容絶世偘自為採蓮二曲今樂府所存失其故意因歌以俟采詩者事具載梁史","collection":"","collectiondesc":"","poemindex":28},{"author":"温庭筠","charstyle":"古體詩","content":"蜀山攅黛留晴雪，簝筍蕨牙縈九折。\n江風吹巧翦霞綃，花上千枝杜鵑血。\n杜鵑飛入巖下叢，夜呌思歸山月中。\n巴水漾情情不盡，文君織得春機紅。\n怨魄未歸芳草死，江頭學種相思子。\n樹成寄與望鄉人，白帝荒城五千里。\n","id":64444,"chapter":"卷七十八","chapternum":78,"title":"錦城曲","titledesc":"","collection":"","collectiondesc":"","poemindex":29},{"author":"温庭筠","charstyle":"古體詩","content":"錢唐岸上春如織，淼淼寒潮帶晴色。\n淮南逰客馬連嘶，碧草迷人歸不得。\n風飄客意如吹烟，纎指殷勤傷雁弦。\n一曲堂堂紅燭筵，金鯨瀉酒如飛泉。\n","id":64445,"chapter":"卷七十八","chapternum":78,"title":"錢唐曲","titledesc":"","collection":"","collectiondesc":"","poemindex":30},{"author":"温庭筠","charstyle":"古體詩","content":"藕腸纎縷抽輕春，烟機漠漠嬌蛾嚬。\n金梭淅瀝透空薄，剪落交刀吹斷雲。\n張家公子夜聞雨，夜向蘭堂思楚舞。\n蟬衫麟帶壓愁香，偷得鸎簧鎖金縷。\n管含蘭氣嬌語悲，胡槽雪腕鴛鴦絲。\n芙蓉力弱應難定，楊栁風多不自持。\n回嚬笑語西窗客，星斗寥寥波脉脉。\n不逐秦王卷象牀，滿樓明月梨花白。\n","id":64446,"chapter":"卷七十八","chapternum":78,"title":"舞衣曲","titledesc":"","collection":"","collectiondesc":"","poemindex":31},{"author":"温庭筠","charstyle":"古體詩","content":"玉妃喚月歸海宫，月色澹白涵春空。\n銀河欲轉星靨靨，碧浪疊山埋早紅。\n宫花有露如新淚，小苑叢叢入寒翠。\n綺閣空傳唱漏聲，網軒未辨凌雲字。\n遙遙珠帳連湘烟，鶴扇如霜金骨仙。\n碧簫曲盡彩霞動，下視九州皆悄然。\n秦王女騎紅尾鳯，乗空回首晨雞㺯。\n霧蓋狂塵億兆家，世人猶作牽情夢。\n","id":64447,"chapter":"卷七十八","chapternum":78,"title":"曉僊謠","titledesc":"","collection":"","collectiondesc":"","poemindex":32},{"author":"温庭筠","charstyle":"古體詩","content":"汪汪積水光連空，重疊細紋交㶑紅。\n赤帝龍孫鱗甲怒，臨流一盼生隂風。\n鼉鼓三聲報天子，雕旗獸艦凌波起。\n雷吼濤驚白若山，石鯨眼裂蟠蛟死。\n滇池海浦俱喧豗，青翰畫鷁相次來。\n箭羽槍纓三百萬，蹋翻西海生塵埃。\n茂陵仙去菱花老，唼唼㳺魚近烟島。\n渺莽殘陽釣艇歸，綠頭江鴨眠沙草。\n","id":64448,"chapter":"卷七十八","chapternum":78,"title":"昆明池水戰詞","titledesc":"","collection":"","collectiondesc":"","poemindex":33},{"author":"温庭筠","charstyle":"古體詩","content":"祖龍黄鬚珊瑚鞭，鐵驄金面青連錢。\n虎髯拔劒欲成夢，日壓賊營如血鮮。\n海旗風急驚眠起，甲重光搖照湖水。\n蒼皇追騎塵外歸，森索妖星陳前死。\n五陵愁碧春萋萋，灞川玉馬空中嘶。\n羽書如電入青瑣，雪腕如槌催畫鞞。\n白虯天子金鍠鋩，髙臨帝座回龍章。\n吳波不動楚山晚，花壓䦨干春晝長。\n","id":64449,"chapter":"卷七十八","chapternum":78,"title":"湖隂詞〈幷序〉","titledesc":"王敦舉兵至湖隂眀帝微行視其行伍由是樂府有湖隂曲而亡其詞因作而附之","collection":"","collectiondesc":"","poemindex":34},{"author":"温庭筠","charstyle":"古體詩","content":"玉樹歌䦨海雲黑花庭忽作青蕪國秦淮有水水無情還向金陵漾春色楊家二世安九重不御華芝嫌六龍百幅錦帆風力滿連天展盡金芙蓉珠翠丁星復明滅龍頭劈浪哀笳發千里涵空照水魂萬枝破鼻團香雪漏轉霞髙滄海西玻璃枕上聞天雞蠻弦代雁曲如語一醉昏昏天下迷四方傾動烟塵起猶在濃香夢魂裏後主荒宫有曉鸎飛來只隔西江水","id":64450,"chapter":"卷七十八","chapternum":78,"title":"春江花月夜詞","titledesc":"","collection":"","collectiondesc":"","poemindex":35},{"author":"温庭筠","charstyle":"古體詩","content":"玉墀暗接崑崙井，井上無人金索冷。\n畫壁隂森九子堂，階前碎月鋪花影。\n繡屏銀鴨香蓊濛，天上夢歸花繞叢。\n宜男漫作後庭草，不似櫻桃千子紅。\n","id":64451,"chapter":"卷七十八","chapternum":78,"title":"生禖屏風歌","titledesc":"","collection":"","collectiondesc":"","poemindex":36},{"author":"温庭筠","charstyle":"古體詩","content":"蠟烟如纛新蟾滿門外沙平草牙短黑頭丞相九天歸夜聽飛瓊吹朔管情逺氣調蘭蕙熏天香瑞彩含絪緼皓然纎指都揭血日㬉碧霄無片雲含商咀徵雙幽咽輭縠疎羅共蕭屑不盡長員疊翠愁栁風吹破澄潭月鳴梭淅𤁋金絲橤恨語殷勤隴頭水漢將營前萬里沙更深一一霜鴻起十二樓前花正緐交枝簇蔕連壁門景陽宫女正愁絶莫使此聲催斷魂","id":64452,"chapter":"卷七十八","chapternum":78,"title":"觱篥歌","titledesc":"","collection":"","collectiondesc":"","poemindex":37},{"author":"温庭筠","charstyle":"古體詩","content":"景陽妝罷瓊窗㬉，欲照澄明香歩嬾。\n橋上衣多𢫎彩，雲金鮮不動春塘。\n滿黃印額山輕為，塵翠鱗紅穉俱含。\n嚬桃花百媚如欲，語曽為無雙今兩。\n","id":64453,"chapter":"卷七十八","chapternum":78,"title":"照影曲","titledesc":"","collection":"","collectiondesc":"","poemindex":38},{"author":"温庭筠","charstyle":"古體詩","content":"錦雉雙飛梅結子，平春逺綠窗中起。\n吳江澹畫水連空，三尺屏風隔千里。\n小苑有門紅扇開，天絲舞蝶俱裵回。\n綺户雕楹長若此，韶光嵗嵗如歸來。\n","id":64454,"chapter":"卷七十八","chapternum":78,"title":"吳苑行","titledesc":"","collection":"","collectiondesc":"","poemindex":39},{"author":"温庭筠","charstyle":"古體詩","content":"宜城酒熟花覆橋，沙晴綠鴨鳴咬咬。\n穠桑繞舍麥如尾，幽軋鳴機雙燕巢。\n馬聲特特荆門道，蠻水揚光色如草。\n錦薦金鑪夢正長，東家呃喔雞鳴早。\n","id":64455,"chapter":"卷七十八","chapternum":78,"title":"常林歡歌","titledesc":"","collection":"","collectiondesc":"","poemindex":40},{"author":"温庭筠","charstyle":"古體詩","content":"楚神鐵馬金鳴珂，夜動蛟潭生素波。\n商風刮水報西帝，廟前古樹蟠白蛇。\n吳王赤斧斫雲陳，畫堂列壁叢霜刃。\n巫娥傳意託悲絲，鐸語琅琅理雙鬢。\n湘烟刷翠湘山斜，東方日出飛神雅。\n青雲自有黑龍子，潘妃莫結丁香花。\n","id":64456,"chapter":"卷七十八","chapternum":78,"title":"蔣侯神歌","titledesc":"","collection":"","collectiondesc":"","poemindex":41},{"author":"温庭筠","charstyle":"古體詩","content":"春草芊芊晴埽煙，宫城大錦紅殷鮮。\n海日初融照僊掌，淮王小隊纓鈴響。\n獵獵東風燄赤旗，畫神金甲葱蘢網。\n鉅公步輦迎句芒，複道埽塵鸞彗長。\n豹尾竿前趙飛燕，栁風吹盡眉間黄。\n碧草含情杏花喜，上林鸎囀㳺絲起。\n寳馬搖環萬騎歸，恩光暗入簾櫳裏。\n","id":64457,"chapter":"卷七十八","chapternum":78,"title":"漢皇迎春詞","titledesc":"","collection":"","collectiondesc":"","poemindex":42},{"author":"温庭筠","charstyle":"古體詩","content":"塘水汪汪鳬唼喋，憶上江南木蘭檝。\n繡領金須蕩倒光，團團皺緑雞頭葉。\n露凝荷卷珠淨員，紫菱刺短浮根纒。\n小姑歸晚紅妝淺，鏡裏芙蓉照水鮮。\n東溝潏潏勞回首，欲寄一桮瓊液酒。\n知道無郎却有情，長教月照相思栁。\n","id":64458,"chapter":"卷七十八","chapternum":78,"title":"蘭塘詞","titledesc":"","collection":"","collectiondesc":"","poemindex":43},{"author":"温庭筠","charstyle":"古體詩","content":"韶光染色如蛾翠，綠濕紅鮮水容媚。\n蘇小慵多蘭渚閒，融融浦日鵁鶄寐。\n紫騮蹀躞金銜嘶，岸上揚鞭烟草迷。\n門外平橋連栁隄，歸來晚樹黃鸎啼。\n","id":64459,"chapter":"卷七十八","chapternum":78,"title":"春洲曲","titledesc":"","collection":"","collectiondesc":"","poemindex":44},{"author":"温庭筠","charstyle":"古體詩","content":"湘東夜宴金貂人，楚女含情嬌翠嚬。\n玉管將吹插鈿帶，錦囊斜拂雙麒麟。\n重城漏斷孤帆去，唯恐瓊籖報天曙。\n萬户沈沈碧樹員，雲飛雨散知何處。\n欲上香車俱脉脉，清歌響斷銀屏隔。\n隄外紅塵蠟炬歸，樓前澹月連江白。\n","id":64460,"chapter":"卷七十八","chapternum":78,"title":"湘東宴曲","titledesc":"","collection":"","collectiondesc":"","poemindex":45},{"author":"温庭筠","charstyle":"古體詩","content":"草淺淺春如翦花壓李孃愁飢蠶欲成繭東城少年氣堂堂金丸驚起雙鴛鴦含羞更問衛公子月到枕前春夢長","id":64461,"chapter":"卷七十八","chapternum":78,"title":"春野行","titledesc":"","collection":"","collectiondesc":"","poemindex":46},{"author":"温庭筠","charstyle":"古體詩","content":"朝罩罩城東暮罩罩城西兩槳鳴幽幽蓮子相髙低持罩入深水金鱗大如手魚尾逬員波千珠落湘藕風颸颸雨離離菱茭刺鸂鷘飛水連網眼白如景淅瀝篷聲寒㸃微楚岸有花花蓋屋金塘栁色前谿曲悠悠杳若去無窮五色澄潭鴨頭綠","id":64462,"chapter":"卷七十八","chapternum":78,"title":"罩魚歌","titledesc":"","collection":"","collectiondesc":"","poemindex":47},{"author":"温庭筠","charstyle":"古體詩","content":"買蓮莫破券買酒莫解金酒裏春容𢫎離恨水中蓮子懐芳心吳宫女兒腰似束家在錢唐小江曲一自檀郎逐便風門前春水年年緑","id":64463,"chapter":"卷七十八","chapternum":78,"title":"蘇小小歌","titledesc":"","collection":"","collectiondesc":"","poemindex":48}]