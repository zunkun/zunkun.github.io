[{"id":65430,"chapter":"卷八十八","chapternum":88,"charstyle":"近體詩","title":"遊棲霞寺","titledesc":"","collection":"","collectiondesc":"","poemindex":1,"author":"皮日休","content":"不見明居士，空山但寂寥。\n白蓮吟次缺，青靄坐來銷。\n泉冷無三伏，松枯有六朝。\n何時石上月，相對論逍遥。\n"},{"id":65431,"chapter":"卷八十八","chapternum":88,"charstyle":"近體詩","title":"臨頓〈里名〉為吳中偏勝之地陸魯望居之不出郛廓曠若郊野余毎相訪欵然惜去因成五言十首奉題屋壁","titledesc":"","collection":"","collectiondesc":"","poemindex":2,"author":"皮日休","content":"一方蕭灑地，之子獨深居。\n繞屋親栽竹，堆床手冩書。\n髙風翔砌鳥，暴雨失池魚。\n暗識歸山計，邨邉買鹿車。\n"},{"id":65432,"chapter":"卷八十八","chapternum":88,"charstyle":"近體詩","title":"臨頓〈里名〉為吳中偏勝之地陸魯望居之不出郛廓曠若郊野余毎相訪欵然惜去因成五言十首奉題屋壁","titledesc":"","collection":"","collectiondesc":"","poemindex":3,"author":"皮日休","content":"籬疎從綠槿，簷亂任黄茅。\n壓酒移谿石，煎茶拾野巢。\n静窗縣雨笠，閒壁挂煙匏。\n支遁今無骨，誰為世外交。\n"},{"id":65433,"chapter":"卷八十八","chapternum":88,"charstyle":"近體詩","title":"臨頓〈里名〉為吳中偏勝之地陸魯望居之不出郛廓曠若郊野余毎相訪欵然惜去因成五言十首奉題屋壁","titledesc":"","collection":"","collectiondesc":"","poemindex":4,"author":"皮日休","content":"繭稀初上簇，醅盡未乾床。\n盡日留蠶母，移時祭麴王。\n趂泉澆竹急，𠉀雨種蓮忙。\n更葺園中景，應為顧辟疆。\n"},{"id":65434,"chapter":"卷八十八","chapternum":88,"charstyle":"近體詩","title":"臨頓〈里名〉為吳中偏勝之地陸魯望居之不出郛廓曠若郊野余毎相訪欵然惜去因成五言十首奉題屋壁","titledesc":"","collection":"","collectiondesc":"","poemindex":5,"author":"皮日休","content":"静僻無人到，幽深每自知。\n鶴來添口數，琴到益家資。\n壊壍生魚沫，頽簷落燕兒。\n空将緑蕉葉，來往寄閒詩。\n"},{"id":65435,"chapter":"卷八十八","chapternum":88,"charstyle":"近體詩","title":"臨頓〈里名〉為吳中偏勝之地陸魯望居之不出郛廓曠若郊野余毎相訪欵然惜去因成五言十首奉題屋壁","titledesc":"","collection":"","collectiondesc":"","poemindex":6,"author":"皮日休","content":"夏過無擔石，日髙開板扉。\n僧雖與筒簟，人不典蕉衣。\n鶴静共眠覺，鷺馴同釣歸。\n生公石上月，何夕約譚㣲。\n"},{"id":65436,"chapter":"卷八十八","chapternum":88,"charstyle":"近體詩","title":"臨頓〈里名〉為吳中偏勝之地陸魯望居之不出郛廓曠若郊野余毎相訪欵然惜去因成五言十首奉題屋壁","titledesc":"","collection":"","collectiondesc":"","poemindex":7,"author":"皮日休","content":"經嵗岸烏紗，讀書二十車。\n水痕侵病竹，蛛網上衰花。\n詩任傳漁客，衣從逓酒家。\n知君秋晚事，白幘刈胡麻。\n"},{"id":65437,"chapter":"卷八十八","chapternum":88,"charstyle":"近體詩","title":"臨頓〈里名〉為吳中偏勝之地陸魯望居之不出郛廓曠若郊野余毎相訪欵然惜去因成五言十首奉題屋壁","titledesc":"","collection":"","collectiondesc":"","poemindex":8,"author":"皮日休","content":"寂歴秋懐動，蕭條夏思殘。\n久貧空酒庫，多病束魚竿。\n玄想凝鶴扇，清齋拂鹿冠。\n夢魂無俗事，夜夜到金壇。\n"},{"id":65438,"chapter":"卷八十八","chapternum":88,"charstyle":"近體詩","title":"臨頓〈里名〉為吳中偏勝之地陸魯望居之不出郛廓曠若郊野余毎相訪欵然惜去因成五言十首奉題屋壁","titledesc":"","collection":"","collectiondesc":"","poemindex":9,"author":"皮日休","content":"閉門無一事，安稳卧涼天。\n砌下翹饑鶴，庭隂落病蟬。\n倚杉閒把易，燒术静論玄。\n賴有包山客，時時寄紫泉。\n"},{"id":65439,"chapter":"卷八十八","chapternum":88,"charstyle":"近體詩","title":"臨頓〈里名〉為吳中偏勝之地陸魯望居之不出郛廓曠若郊野余毎相訪欵然惜去因成五言十首奉題屋壁","titledesc":"","collection":"","collectiondesc":"","poemindex":10,"author":"皮日休","content":"病起扶靈夀，翛然强對門。\n與杉除敗葉，為石整危根。\n薜蔓任遮壁，蓮莖卧枕盆。\n明朝有忙事，召客斵桐孫。\n"},{"id":65440,"chapter":"卷八十八","chapternum":88,"charstyle":"近體詩","title":"臨頓〈里名〉為吳中偏勝之地陸魯望居之不出郛廓曠若郊野余毎相訪欵然惜去因成五言十首奉題屋壁","titledesc":"","collection":"","collectiondesc":"","poemindex":11,"author":"皮日休","content":"緩頰稱無利，低睂號不能。\n世情都太薄，俗意就中憎。\n雲態不知驟，鶴情非㑹徴。\n畫臣誰奉詔，來此寫姜肱。\n"},{"id":65441,"chapter":"卷八十八","chapternum":88,"charstyle":"近體詩","title":"石𥦗","titledesc":"","collection":"和魯望四明山九題","collectiondesc":"","poemindex":12,"author":"皮日休","content":"窗開自真宰，四達見蒼崕。\n苔染渾成綺，雲漫便當紗。\n櫺中空吐月，扉際不扃霞。\n未㑹通何處，應鄰玉女家。\n"},{"id":65442,"chapter":"卷八十八","chapternum":88,"charstyle":"近體詩","title":"過雲","titledesc":"","collection":"和魯望四明山九題","collectiondesc":"","poemindex":13,"author":"皮日休","content":"粉洞二十里，當中幽客行。\n片時迷鹿迹，寸步隔人聲。\n以杖探虚翠，将襟惹薄明。\n經時未過得，恐是入層城。\n"},{"id":65443,"chapter":"卷八十八","chapternum":88,"charstyle":"近體詩","title":"雲南","titledesc":"","collection":"和魯望四明山九題","collectiondesc":"","poemindex":14,"author":"皮日休","content":"雲南背一川，無雁到峯前。\n墟里生紅藥，人家發白泉。\n兒童皆似古，婚嫁盡如仙。\n共作真官户，無由稅石田。\n"},{"id":65444,"chapter":"卷八十八","chapternum":88,"charstyle":"近體詩","title":"雲北","titledesc":"","collection":"和魯望四明山九題","collectiondesc":"","poemindex":15,"author":"皮日休","content":"雲北晝㝠㝠，空疑背夀星。\n犬能諳藥氣，人解寫芝形。\n野歇遇松盖，醉書逢石屏。\n焚香住此地，應得入金庭。\n"},{"id":65445,"chapter":"卷八十八","chapternum":88,"charstyle":"近體詩","title":"鹿亭","titledesc":"","collection":"和魯望四明山九題","collectiondesc":"","poemindex":16,"author":"皮日休","content":"鹿羣多此住，因構白雲楣。\n待侣傍花久，引麛穿竹遲。\n經時掊玉澗，盡日嗅金芝。\n為在石窗下，成仙不自知。\n"},{"id":65446,"chapter":"卷八十八","chapternum":88,"charstyle":"近體詩","title":"樊榭","titledesc":"","collection":"和魯望四明山九題","collectiondesc":"","poemindex":17,"author":"皮日休","content":"主人成列仙，故榭獨依然。\n石洞閧人笑，松聲驚鹿眠。\n井香為大藥，鶴語是靈篇。\n欲買重棲隠，雲峯不售錢。\n"},{"id":65447,"chapter":"卷八十八","chapternum":88,"charstyle":"近體詩","title":"潺湲洞","titledesc":"","collection":"和魯望四明山九題","collectiondesc":"","poemindex":18,"author":"皮日休","content":"隂宫何處淵，到此洞潺湲。\n敲碎一輪月，鎔銷半叚天。\n響髙吹谷動，勢急歕雲旋。\n料得深秋夜，臨流盡古仙。\n"},{"id":65448,"chapter":"卷八十八","chapternum":88,"charstyle":"近體詩","title":"青櫺子","titledesc":"","collection":"和魯望四明山九題","collectiondesc":"","poemindex":19,"author":"皮日休","content":"山風熟異果，應是供真仙。\n味似雲腴羙，形如玉腦圎。\n銜來多野鶴，落處半靈泉。\n必共玄都㮏，花開不記年。\n"},{"id":65449,"chapter":"卷八十八","chapternum":88,"charstyle":"近體詩","title":"鞠侯","titledesc":"","collection":"和魯望四明山九題","collectiondesc":"","poemindex":20,"author":"皮日休","content":"堪羡鞠侯國，碧巖千萬重。\n烟蘿為印綬，雲壑是提封。\n泉遣狙公䕶，果教𤟤子供。\n爾徒如不死，應得躡玄蹤。\n"},{"id":65450,"chapter":"卷八十八","chapternum":88,"charstyle":"近體詩","title":"五㵼舟","titledesc":"","collection":"五貺詩〈并序〉","collectiondesc":"毘陵處士魏君不琢氣真而志放居毘陵凡二紀閉門窮學是乎里民不得以師之非乎里民不得以訾之用之不難進利之被人也捨之不難退辱非及已也噫古君子處乎進退而全者由此道也抑夷之隘恵之不恭不能造於是也江南秋風時鱸肥而難釣菰脆而易挽不過乗短䑧載一甔酒加以隠具由五瀉涇入震澤穿松陵抵杭越耳日休嘗聞道於不琢敢不求雅物成雅思乎於是買釣船一脩二丈濶三尺施篷以庇煙雨謂之五瀉舟天台杖一色黯而力遒謂之華頂杖有龜頭山叠石硯一髙不二寸其仞數百謂之太湖硯有桐廬養和一怪形拳跼坐若變去謂之烏龍養和有南海鱟魚殻樽一澀鋒齾角内玄外黄謂之訶陵樽皆寄於不琢行以資雲水之興止以益琴籍之玩真古人之雅貺也因思乗韋之義不過於詞遂為五篇目之曰五貺兼請魯望同作","poemindex":21,"author":"皮日休","content":"何事有青錢，因人買釣船。\n濶容兼餌坐，深許共簔眠。\n短好随朱鷺，輕堪倚白蓮。\n自知無用處，郤寄五湖仙。\n"},{"id":65451,"chapter":"卷八十八","chapternum":88,"charstyle":"近體詩","title":"華頂杖","titledesc":"","collection":"五貺詩〈并序〉","collectiondesc":"毘陵處士魏君不琢氣真而志放居毘陵凡二紀閉門窮學是乎里民不得以師之非乎里民不得以訾之用之不難進利之被人也捨之不難退辱非及已也噫古君子處乎進退而全者由此道也抑夷之隘恵之不恭不能造於是也江南秋風時鱸肥而難釣菰脆而易挽不過乗短䑧載一甔酒加以隠具由五瀉涇入震澤穿松陵抵杭越耳日休嘗聞道於不琢敢不求雅物成雅思乎於是買釣船一脩二丈濶三尺施篷以庇煙雨謂之五瀉舟天台杖一色黯而力遒謂之華頂杖有龜頭山叠石硯一髙不二寸其仞數百謂之太湖硯有桐廬養和一怪形拳跼坐若變去謂之烏龍養和有南海鱟魚殻樽一澀鋒齾角内玄外黄謂之訶陵樽皆寄於不琢行以資雲水之興止以益琴籍之玩真古人之雅貺也因思乗韋之義不過於詞遂為五篇目之曰五貺兼請魯望同作","poemindex":22,"author":"皮日休","content":"金庭仙樹枝，道客自㩦持。\n探洞求丹粟，挑雲覔白芝。\n量泉将濯足，䦨鶴把支頤。\n以此将為贈，唯君盡得知。\n"},{"id":65452,"chapter":"卷八十八","chapternum":88,"charstyle":"近體詩","title":"太湖硯","titledesc":"","collection":"五貺詩〈并序〉","collectiondesc":"毘陵處士魏君不琢氣真而志放居毘陵凡二紀閉門窮學是乎里民不得以師之非乎里民不得以訾之用之不難進利之被人也捨之不難退辱非及已也噫古君子處乎進退而全者由此道也抑夷之隘恵之不恭不能造於是也江南秋風時鱸肥而難釣菰脆而易挽不過乗短䑧載一甔酒加以隠具由五瀉涇入震澤穿松陵抵杭越耳日休嘗聞道於不琢敢不求雅物成雅思乎於是買釣船一脩二丈濶三尺施篷以庇煙雨謂之五瀉舟天台杖一色黯而力遒謂之華頂杖有龜頭山叠石硯一髙不二寸其仞數百謂之太湖硯有桐廬養和一怪形拳跼坐若變去謂之烏龍養和有南海鱟魚殻樽一澀鋒齾角内玄外黄謂之訶陵樽皆寄於不琢行以資雲水之興止以益琴籍之玩真古人之雅貺也因思乗韋之義不過於詞遂為五篇目之曰五貺兼請魯望同作","poemindex":23,"author":"皮日休","content":"求於花石間，怪状乃天然。\n中瑩五寸劍，外差千叠蓮。\n月融還似洗，雲濕便堪研。\n寄與先生後，應添内外篇。\n"},{"id":65453,"chapter":"卷八十八","chapternum":88,"charstyle":"近體詩","title":"烏龍養和","titledesc":"","collection":"五貺詩〈并序〉","collectiondesc":"毘陵處士魏君不琢氣真而志放居毘陵凡二紀閉門窮學是乎里民不得以師之非乎里民不得以訾之用之不難進利之被人也捨之不難退辱非及已也噫古君子處乎進退而全者由此道也抑夷之隘恵之不恭不能造於是也江南秋風時鱸肥而難釣菰脆而易挽不過乗短䑧載一甔酒加以隠具由五瀉涇入震澤穿松陵抵杭越耳日休嘗聞道於不琢敢不求雅物成雅思乎於是買釣船一脩二丈濶三尺施篷以庇煙雨謂之五瀉舟天台杖一色黯而力遒謂之華頂杖有龜頭山叠石硯一髙不二寸其仞數百謂之太湖硯有桐廬養和一怪形拳跼坐若變去謂之烏龍養和有南海鱟魚殻樽一澀鋒齾角内玄外黄謂之訶陵樽皆寄於不琢行以資雲水之興止以益琴籍之玩真古人之雅貺也因思乗韋之義不過於詞遂為五篇目之曰五貺兼請魯望同作","poemindex":24,"author":"皮日休","content":"壽木拳數尺，天生形状幽。\n把疑傷虺節，用恐破蛇瘤。\n置合月觀内，買須雲肆頭。\n料君㩦去處，煙雨太湖舟。\n"},{"id":65454,"chapter":"卷八十八","chapternum":88,"charstyle":"近體詩","title":"訶陵樽","titledesc":"","collection":"五貺詩〈并序〉","collectiondesc":"毘陵處士魏君不琢氣真而志放居毘陵凡二紀閉門窮學是乎里民不得以師之非乎里民不得以訾之用之不難進利之被人也捨之不難退辱非及已也噫古君子處乎進退而全者由此道也抑夷之隘恵之不恭不能造於是也江南秋風時鱸肥而難釣菰脆而易挽不過乗短䑧載一甔酒加以隠具由五瀉涇入震澤穿松陵抵杭越耳日休嘗聞道於不琢敢不求雅物成雅思乎於是買釣船一脩二丈濶三尺施篷以庇煙雨謂之五瀉舟天台杖一色黯而力遒謂之華頂杖有龜頭山叠石硯一髙不二寸其仞數百謂之太湖硯有桐廬養和一怪形拳跼坐若變去謂之烏龍養和有南海鱟魚殻樽一澀鋒齾角内玄外黄謂之訶陵樽皆寄於不琢行以資雲水之興止以益琴籍之玩真古人之雅貺也因思乗韋之義不過於詞遂為五篇目之曰五貺兼請魯望同作","poemindex":25,"author":"皮日休","content":"一片鱟魚殻，其中生翠波。\n買須能紫貝，用合對紅螺。\n盡㵼判狂藥，禁敲任浩歌。\n明朝與君後，争那玉山何。\n"},{"id":65455,"chapter":"卷八十八","chapternum":88,"charstyle":"近體詩","title":"初冬章上人院","titledesc":"","collection":"","collectiondesc":"","poemindex":26,"author":"皮日休","content":"寒到無妨睡，僧吟不廢禪。\n尚闗經病鶴，猶濾欲枯泉。\n静案貝多紙，閒爐波律烟。\n清譚兩三句，相向自翛然。\n"},{"id":65456,"chapter":"卷八十八","chapternum":88,"charstyle":"近體詩","title":"奉和魯望秋日遣懐次韻","titledesc":"","collection":"","collectiondesc":"","poemindex":27,"author":"皮日休","content":"髙蹈為時背，幽懐是事兼。\n神仙君可致，江海我能淹。\n共守庚申夜，同㸔乙己占。\n藥囊除紫蠧，丹竈拂紅鹽。\n與物深無競，於生亦太㢘。\n鴻災因足警，魚禍為稀潜。\n筆硯秋光洗，衣巾夏蘚霑。\n酒甔香竹院，魚籠掛茅簷。\n琴忘因抛譜，詩存為致籖。\n茶旗經雨展，石笋帶雲尖。\n鶴共心情慢，烏同面色黔。\n向陽裁白帢，終嵗憶貂襜。\n取嶺為山障，將泉作水簾。\n溪晴多晚鷺，池廢足秋蟾。\n破衲雖云補，閒齋未辦苫。\n共君還有役，竟夕得厭厭。\n"},{"id":65457,"chapter":"卷八十八","chapternum":88,"charstyle":"近體詩","title":"江南書情二十韻寄秘閣韋校書貽之商洛宋先輩垂文二同年","titledesc":"","collection":"","collectiondesc":"","poemindex":28,"author":"皮日休","content":"四載加前字，今來未改銜。\n君批鳳尾詔，我住虎頭巖。\n季氏唯謀逐，臧倉只擬讒。\n時訛輕五羖，俗淺重三緘。\n瘦去形如鶴，憂來態似獑。\n才非師趙壹，直欲效陳咸。\n孤竹寜收笛，黄琮未要瑊。\n作羊寜免狠，為兔即須毚。\n枕户槐從亞，侵堦草嬾芟。\n㙲泉教咽咽，疊石放巉巉。\n掣釣随心動，抽書任意杴。\n茶教弩父摘，酒遣僰童監。\n黙坐㸔山困，清齋飲水嚴。\n蘚生天竺屐，烟壊洞庭帆。\n病久新烏㡌，閒多著白衫。\n藥苞陳雨匼，詩草蠧雲函。\n遣客呼林狖，辭人寄海𧍧。\n室惟捜古器，錢只買秋杉。\n寡合無深契，相期有至諴。\n他年如訪問，烟蔦暗髟髟。\n"},{"id":65458,"chapter":"卷八十八","chapternum":88,"charstyle":"近體詩","title":"虎丘寺前有古杉一本形状醜怪圖之不盡况百卉競媚若妬若媢惟此杉死抱奇節髐然闖然不知雨露之可生也風霜之可瘁也乃造化者方外之材乎遂賦三百言以見志","titledesc":"","collection":"","collectiondesc":"","poemindex":29,"author":"皮日休","content":"種日應逢晉，枯來必自隋。\n鰐狂將立處，螭鬬未開時。\n卓犖擲槍榦，义牙束㦸枝。\n初驚蟉篆活，復訝獝狂痴。\n勁質如堯瘦，貞容學舜黴。\n勢能擒土伯，醜可駭山祗。\n虎爪拏巖穏，虬身脱浪欹。\n槎頭秃似刷，枿觜利於錐。\n突兀方相脛，鱗皴夏氏胝。\n根應藏鬼血，柯欲漏龍漦。\n拗似神荼怒，呀如猰㺄饑。\n朽癰難可吮，枯瘇不堪治。\n一炷玄雲拔，三㝷黒矟奇。\n狼頭㪍窣豎，蠆尾掘攣垂。\n目燥那逢爟，心開豈中鈹。\n任苔為疥癬，從蠧作瘡痍。\n品格齊遼鶴，年齡等寳龜。\n将懐縮地力，欲負拔山資。\n未倒防風骨，初僵負貳屍。\n漆書明古本，鐡室抗全師。\n碨礧還無極，伶俜又莫持。\n堅應敵駿骨，文定冩甝皮。\n蟠屈愁凌刹，騰驤恐攫池。\n搶煙寒嶱𡾲，披蔦静䙰褷。\n威仰誠難識，勾芒恐不知。\n好燒胡律㸔，堪共達多期。\n寡色諸芳笑，無聲衆籟疑。\n終添八柱位，未要一繩維。\n盡日來唯我，當春玩更誰。\n他年如入用，直搆太平基。\n"},{"id":65459,"chapter":"卷八十八","chapternum":88,"charstyle":"近體詩","title":"襄州春遊","titledesc":"","collection":"","collectiondesc":"","poemindex":30,"author":"皮日休","content":"信馬騰騰觸處行，春風相引與詩情。\n等閒遇事成歌詠，取次衝筵隠姓名。\n映栁認人多錯誤，透花窺鳥最分明。\n岑牟單絞何曽著，莫道猖狂似禰衡。\n"},{"id":65460,"chapter":"卷八十八","chapternum":88,"charstyle":"近體詩","title":"西塞山泊漁家","titledesc":"","collection":"","collectiondesc":"","poemindex":31,"author":"皮日休","content":"白綸巾下髮如絲，静倚楓根坐釣磯。\n中婦桑村挑葉去，小兒沙市買簔歸。\n雨來蓴菜流船滑，春後鱸魚墜釣肥。\n西塞山前終日客，隔波相羡盡依依。\n"},{"id":65461,"chapter":"卷八十八","chapternum":88,"charstyle":"近體詩","title":"李處士郊居","titledesc":"","collection":"","collectiondesc":"","poemindex":32,"author":"皮日休","content":"石衣如髮小溪清，溪上柴門架樹成。\n園裏水流澆竹響，窓中人静下棊聲。\n幾多狎鳥皆諳性，無限幽花未得名。\n滿引紅螺詩一首，劉禎失却病心情。\n"},{"id":65462,"chapter":"卷八十八","chapternum":88,"charstyle":"近體詩","title":"開元寺客省早景即事","titledesc":"","collection":"","collectiondesc":"","poemindex":33,"author":"皮日休","content":"客省蕭條柿葉紅，樓臺如畫倚霜空。\n銅池數滴桂上雨，金鐸一聲松杪風。\n鶴静時來珠像側，鴿馴多在寳幡中。\n如何塵外虚為契，不得支公此㑹同。\n"},{"id":65463,"chapter":"卷八十八","chapternum":88,"charstyle":"近體詩","title":"夏景冲澹偶然作","titledesc":"","collection":"","collectiondesc":"","poemindex":34,"author":"皮日休","content":"秪隈蒲褥岸烏紗，味道澄懐景便斜。\n紅印寄泉慙郡守，青筐與笋愧僧家。\n茗爐盡日燒松子，書案經時剝瓦花。\n園吏暫棲君莫笑，不妨猶更著南華。\n"},{"id":65464,"chapter":"卷八十八","chapternum":88,"charstyle":"近體詩","title":"夏景冲澹偶然作","titledesc":"","collection":"","collectiondesc":"","poemindex":35,"author":"皮日休","content":"一室無喧事事幽，還如貞白在髙樓。\n天台畫得千迴㸔，湖目芳來百度游〈湖目蓮子也〉。\n無限世機吟處息，㡬多身計釣前休。\n他年謁帝言何事，請贈劉伶作醉侯。\n"},{"id":65465,"chapter":"卷八十八","chapternum":88,"charstyle":"近體詩","title":"新秋即事","titledesc":"","collection":"","collectiondesc":"","poemindex":36,"author":"皮日休","content":"癡號多於顧愷之，更無餘事可從知。\n酒坊吏到常先見，鶴料符來毎探支〈吴郡有鶴料案〉。\n涼後毎謀清月社，晚來専赴白蓮期。\n共君無事堪相賀，又到金虀玉鱠時。\n"},{"id":65466,"chapter":"卷八十八","chapternum":88,"charstyle":"近體詩","title":"新秋即事","titledesc":"","collection":"","collectiondesc":"","poemindex":37,"author":"皮日休","content":"堪笑髙陽病酒徒，幅巾瀟灑在東吳。\n秋期净掃雲根痩，山信迴緘乳管麤。\n白月半窓抄术序，清泉一器授芝圖。\n乞求待得西風起，盡〈去聲〉挽煙波入太湖。\n"},{"id":65467,"chapter":"卷八十八","chapternum":88,"charstyle":"近體詩","title":"新秋即事","titledesc":"","collection":"","collectiondesc":"","poemindex":38,"author":"皮日休","content":"露槿風杉滿曲除，髙秋無事似雲廬。\n醉多已任家人厭，病久還甘吏道疎。\n青桂巾箱時寄藥，白綸卧具半抛書。\n君卿脣舌非吾事，且向江南問鰒魚。\n"},{"id":65468,"chapter":"卷八十八","chapternum":88,"charstyle":"近體詩","title":"寒日書齋即事","titledesc":"","collection":"","collectiondesc":"","poemindex":39,"author":"皮日休","content":"參佐三間似草堂，恬然無事可成忙。\n移時寂歴燒松子，盡日殷勤拂乳床。\n将近道齋先衣褐，欲清詩思更焚香。\n空庭好待中宵月，獨禮星辰學步罡。\n"},{"id":65469,"chapter":"卷八十八","chapternum":88,"charstyle":"近體詩","title":"寒日書齋即事","titledesc":"","collection":"","collectiondesc":"","poemindex":40,"author":"皮日休","content":"方朔家貧未有車，肯從榮利捨樵漁。\n從公未怪多侵酒，見客唯求轉借書。\n暫聴松風生意足，偶㸔溪月世情疎。\n如鉤得貴非吾事，合向煙波為五魚〈松江有五魚〉。\n"},{"id":65470,"chapter":"卷八十八","chapternum":88,"charstyle":"近體詩","title":"詶魯望惜春見寄","titledesc":"","collection":"","collectiondesc":"","poemindex":41,"author":"皮日休","content":"十五日中春日好，可憐沈痼冷如灰。\n以前雖被愁将去，向後須教酒領來。\n梅片盡飄輕粉靨，栁芽初吐爛金醅。\n病中無限花番次，為約東風且住開。\n"},{"id":65471,"chapter":"卷八十八","chapternum":88,"charstyle":"近體詩","title":"和病中秋懐次韻","titledesc":"","collection":"","collectiondesc":"","poemindex":42,"author":"皮日休","content":"貧病於君亦太兼，才髙應亦被天嫌。\n因分鶴料家資减，為置僧餐口數添。\n静裏改詩空凭几，寒中注易不開簾。\n清詞一一侵真宰，甘取窮愁不用占。\n"},{"id":65472,"chapter":"卷八十八","chapternum":88,"charstyle":"近體詩","title":"偶成小酌招魯望不至以詩為解因次韻詶之","titledesc":"","collection":"","collectiondesc":"","poemindex":43,"author":"皮日休","content":"醉侣相邀愛早陽，小筵催辦不勝忙。\n衝深栁駐吳娃幰，倚短花排羯鼓床。\n金鳳欲為鶯引去，鈿蟬疑被蝶勾将。\n如何共是忘形者，不見漁陽摻一塲。\n"},{"id":65473,"chapter":"卷八十八","chapternum":88,"charstyle":"近體詩","title":"醉中即席贈潤卿博士","titledesc":"","collection":"","collectiondesc":"","poemindex":44,"author":"皮日休","content":"適越遊吳一散仙，銀缾玉柄兩翛然。\n茅山頂上㩦書簏，笠澤心中漾酒船。\n桐木布温吟倦後，桃花飯熟醉醒前。\n謝安四十餘方起，猶自髙閒得數年。\n"},{"id":65474,"chapter":"卷八十八","chapternum":88,"charstyle":"近體詩","title":"重玄寺元達年逾八十好種名藥凡所植者多至自天台四明包山句曲叢萃紛糅各可指名余奇而訪之因題","titledesc":"","collection":"","collectiondesc":"","poemindex":45,"author":"皮日休","content":"雨滌煙鋤傴僂齎，紺牙紅甲兩三畦。\n藥名却笑桐君少，年紀翻嫌竹祖低。\n白石静敲蒸术火，清泉閒洗種花泥。\n怪來昨日休持鉢，一尺彫胡似掌齊。\n"},{"id":65475,"chapter":"卷八十八","chapternum":88,"charstyle":"近體詩","title":"卧疾感春寄魯望","titledesc":"","collection":"","collectiondesc":"","poemindex":46,"author":"皮日休","content":"烏皮几上困騰騰，玉柄清羸愧不能。\n昨夜眠時稀似鶴，今朝餐數減於僧。\n藥銷羙禄應天折，醫過芳辰定鬼憎。\n任是雨多遊未得，也須收在探花朋。\n"},{"id":65476,"chapter":"卷八十八","chapternum":88,"charstyle":"近體詩","title":"暇日獨處寄魯望","titledesc":"","collection":"","collectiondesc":"","poemindex":47,"author":"皮日休","content":"幽慵不覺耗年光，犀柄金徽亂一床。\n野客共為賖酒計，家人同作借書忙。\n園蔬預遣分僧料，廩粟先教筭鶴糧。\n無限髙情好風月，不妨猶得事吾王。\n"},{"id":65477,"chapter":"卷八十八","chapternum":88,"charstyle":"近體詩","title":"寄懐南陽潤卿","titledesc":"","collection":"","collectiondesc":"","poemindex":48,"author":"皮日休","content":"鹿門山下捕魚郎，今向江南作渇羗。\n無事只陪㸔藕樣，有錢唯欲買湖光。\n醉來渾忘移花處，病起空聞焙藥香。\n何事對君猶有愧，一篷衝雪返華陽。\n"},{"id":65478,"chapter":"卷八十八","chapternum":88,"charstyle":"近體詩","title":"寄潤卿博士","titledesc":"","collection":"","collectiondesc":"","poemindex":49,"author":"皮日休","content":"髙眠可為要玄纁，鵲尾金爐一世焚〈陶貞白有金鵲尾香爐〉。\n塵外鄉人為許掾，山中地主是茅君。\n將收芝菌唯防雪，欲曬圖書不奈雲。\n若使華陽終卧去，漢家封禪用誰文。\n"},{"id":65479,"chapter":"卷八十八","chapternum":88,"charstyle":"近體詩","title":"寄瓊州楊舍人","titledesc":"","collection":"","collectiondesc":"","poemindex":50,"author":"皮日休","content":"徳星芒彩瘴天涯，酒樹堪消謫宦嗟。\n行遇竹王因設奠，居逢木客又遷家。\n清齋浄溲桄榔麫，逺信閒封荳䓻花。\n清切㑹須歸有日，莫貪句漏足丹砂。\n"},{"id":65480,"chapter":"卷八十八","chapternum":88,"charstyle":"近體詩","title":"吳中言懐寄南海二同年","titledesc":"","collection":"","collectiondesc":"","poemindex":51,"author":"皮日休","content":"曲水分飛嵗已賖，東南為客各天涯。\n退公秖傍蘇勞竹，移宴多隨末利花。\n銅鼓夜敲溪上月，布㠶晴照海邉霞。\n三年漫被鱸魚累，不得横經侍絳紗。\n"},{"id":65481,"chapter":"卷八十八","chapternum":88,"charstyle":"近體詩","title":"魯望憫承吉之孤為詩序邀予屬和欲用予道振其孤而利之噫承吉之困身後乎魯望視予困與承吉生將孰若哉未有已困而能振人者然抑為之辭用塞良友之意","titledesc":"","collection":"","collectiondesc":"","poemindex":52,"author":"皮日休","content":"先生清骨𦵏烟霞，業破孤存孰為嗟。\n幾篋詩編分貴位，一林石笋散豪家。\n兒過舊宅啼楓影，姬繞荒田泣稗花。\n唯我共君堪便戒，莫将文譽作生涯。\n"},{"id":65482,"chapter":"卷八十八","chapternum":88,"charstyle":"近體詩","title":"以紗巾寄魯望因而有作","titledesc":"","collection":"","collectiondesc":"","poemindex":53,"author":"皮日休","content":"周家新樣替三梁〈頭巾起後周武帝〉，裹髮偏宜白面郎。\n掩斂乍疑裁黒霧，輕明渾似戴玄霜。\n今朝定見㸔花側，明日應聞漉酒香。\n更有一般君未識，虎文巾在絳霄房。\n"},{"id":65483,"chapter":"卷八十八","chapternum":88,"charstyle":"近體詩","title":"酬魯望見遺緑罽次韻","titledesc":"","collection":"","collectiondesc":"","poemindex":54,"author":"皮日休","content":"輕裁鴨緑任金刀，不怕西風斷野蒿。\n酬贈既無青玉案，纎華猶欠赤霜袍。\n煙披怪石難同逸，竹映仙禽未勝髙。\n成後料君無别事，只應酣飲詠離騷。\n"},{"id":65484,"chapter":"卷八十八","chapternum":88,"charstyle":"近體詩","title":"以紫石硯寄魯望兼酬見贈","titledesc":"","collection":"","collectiondesc":"","poemindex":55,"author":"皮日休","content":"樣如金蹙小能輕，㣲潤將融紫玉英。\n石墨一研為鳳尾，寒泉半勺是龍晴。\n騷人白芷傷心暗，狎客紅筵奪眼眀。\n兩地有期皆好用，不須空把洗溪聲。\n"},{"id":65485,"chapter":"卷八十八","chapternum":88,"charstyle":"近體詩","title":"酬魯望見答魚牋之什","titledesc":"","collection":"","collectiondesc":"","poemindex":56,"author":"皮日休","content":"輕如隠起膩如飴，除却鮫工解製稀。\n欲寫恐成河伯詔，試裁疑是水仙衣。\n毫端白獺脂猶濕，指下氷蠶子欲飛。\n若用莫将閒處去，好題春思贈江妃。\n"},{"id":65486,"chapter":"卷八十八","chapternum":88,"charstyle":"近體詩","title":"魯望以竹夾膝見寄因次韻酬謝","titledesc":"","collection":"","collectiondesc":"","poemindex":57,"author":"皮日休","content":"圓於玉柱滑於龍，來自衡陽彩翠中。\n拂潤恐飛清夏雨，叩虚疑貯碧湘風。\n大勝書客裁成柬，頗賽谿翁截作筒。\n從此角巾因爾戴，俗人相訪若為通。\n"},{"id":65487,"chapter":"卷八十八","chapternum":88,"charstyle":"近體詩","title":"魯望以綸鉤相示緬懐髙致因作三篇","titledesc":"","collection":"","collectiondesc":"","poemindex":58,"author":"皮日休","content":"角柄孤輪細膩輕，翠篷十載伴君行。\n撚時解轉蟾蜍魄，抛處能啼絡緯聲。\n七里灘波喧一舍，五雲溪月静三更。\n朱衣鮒足和蓑睡，誰信人間有利名。\n"},{"id":65488,"chapter":"卷八十八","chapternum":88,"charstyle":"近體詩","title":"魯望以綸鉤相示緬懐髙致因作三篇","titledesc":"","collection":"","collectiondesc":"","poemindex":59,"author":"皮日休","content":"一線飄然下碧塘，溪翁無語逺相望。\n蓑衣舊去煙披重，篛笠新來雨打香。\n白鳥白蓮為夢寐，清風清月是家鄉。\n明朝有物充君信，㰂酒三瓶寄夜航〈㰂酒出沈約集〉。\n"},{"id":65489,"chapter":"卷八十八","chapternum":88,"charstyle":"近體詩","title":"魯望以綸鉤相示緬懐髙致因作三篇","titledesc":"","collection":"","collectiondesc":"","poemindex":60,"author":"皮日休","content":"盡日悠然舴艋輕，小輪聲細雨溟溟。\n三㝷絲帶桐江爛，一寸鉤含笠澤腥。\n用近詹何傳釣法，収和范蠡養魚經。\n孤篷半夜無餘事，應被嚴灘聒酒醒。\n"},{"id":65490,"chapter":"卷八十八","chapternum":88,"charstyle":"近體詩","title":"揚州㸔辛夷花","titledesc":"","collection":"","collectiondesc":"","poemindex":61,"author":"皮日休","content":"臘前千朶亞芳叢，細膩偏勝素㮏功。\n蜯首不言披曉雪，麝臍無主任春風。\n一枝拂地成瑶圃，數樹參庭是蕋宫。\n應為當時天女服，至今猶未放全紅。\n"},{"id":65491,"chapter":"卷八十八","chapternum":88,"charstyle":"近體詩","title":"和薔薇次韻","titledesc":"","collection":"","collectiondesc":"","poemindex":62,"author":"皮日休","content":"誰繡連延滿户陳，暫應遮得陸郎貧。\n紅芳掩斂将迷蝶，翠蔓飄颻欲挂人。\n低拂地時如墮馬，髙臨墻處似窺隣。\n秖應是董雙成戲，剪得神霞寸寸新。\n"},{"id":65492,"chapter":"卷八十八","chapternum":88,"charstyle":"近體詩","title":"閒夜酒醒","titledesc":"","collection":"","collectiondesc":"","poemindex":63,"author":"皮日休","content":"醒來山月髙，孤枕琴書裏。\n酒渇漫思茶，山童呼不起。\n"},{"id":65493,"chapter":"卷八十八","chapternum":88,"charstyle":"近體詩","title":"館娃宫懐古","titledesc":"","collection":"","collectiondesc":"","poemindex":64,"author":"皮日休","content":"綺閣飄香下太湖，亂兵侵曉上姑蘇。\n越王大有堪羞處，秪把西施賺得吳。\n"},{"id":65494,"chapter":"卷八十八","chapternum":88,"charstyle":"近體詩","title":"釣侣","titledesc":"","collection":"","collectiondesc":"","poemindex":65,"author":"皮日休","content":"趁眠無事避風濤，一斗霜鱗换濁醪〈吳中買魚論斗〉。\n驚怪兒童呼不得，盡衝烟雨漉車螯。\n"},{"id":65495,"chapter":"卷八十八","chapternum":88,"charstyle":"近體詩","title":"釣侣","titledesc":"","collection":"","collectiondesc":"","poemindex":66,"author":"皮日休","content":"嚴陵灘勢似雲崩，釣具歸來放石層。\n煙浪濺篷寒不睡，更将枯蚌㸃漁燈。\n"},{"id":65496,"chapter":"卷八十八","chapternum":88,"charstyle":"近體詩","title":"友人許恵酒以詩徴之","titledesc":"","collection":"","collectiondesc":"","poemindex":67,"author":"皮日休","content":"野客蕭然訪我家，霜殘白菊兩三花。\n子山病起無餘事，只望蒲臺酒一車〈庾信集云蒲州刺史中山公許酒一車未送〉。\n"},{"id":65497,"chapter":"卷八十八","chapternum":88,"charstyle":"古體詩","title":"津陽門詩〈并序〉","titledesc":"津陽門者華清宫之外闕南扃禁闈北走京道開成中嵎常得羣書下帷於石甕僧院而甚聞宫中陳迹焉今年冬自虢而來暮及山下因解鞍謀飡求客旅邸而主翁年且艾自言世事明皇夜闌酒餘復為嵎道承平故實翼日於馬上輒裁刻俚叟之話為長句七言詩凡一千四百字成一百韻止以門題為之目云耳","collection":"","collectiondesc":"","poemindex":68,"author":"鄭嵎","content":"津陽門北臨通逵雪風獵獵飄酒旗泥寒欵叚蹶不進疲童退問前何為酒家顧客催解装案前羅列樽與巵青錢𤨏屑安足數白醪軟羙甘如飴開壚引滿相獻酬枯腸渴肺忘朝饑愁憂似見出門去漸覺春色入四肢主翁移客挑華燈雙肩隠膝烏㡌欹笑云鮐老不為禮飄蕭雪鬢雙垂頤問余何往凌寒曦顧翁枯朽郎豈知翁曽豪盛客不見我自為君陳昔時時平親衞號羽林我纔十五為孤兒射熊搏虎衆莫敵彎弧出入随佽飛〈開元中未有東西神筞軍但以六軍為親衞〉此時初創觀風樓簷髙百尺堆華榱樓南更起鬬難殿晨光山影相參差〈觀風樓在宫之外東北隅屬夾城而達于内前臨馳道周視山川寳應中魚朝恩毁之以脩章敬寺遺址尚存唯鬭雞殿與毬塲迤邐尚在〉其年十月移禁仗山下櫛比羅百司朝元閣成老君見㑹昌縣以新豐移〈時有詔改新豐為㑹昌縣移自陰盤故城置於山下至明年十月老君見於朝元閣南而於其處置降聖觀復改新豐為昭應縣廨宇始成令大將軍髙力士率禁樂以落之〉幽州曉進供奉馬玉珂寳勒黄金羈〈安禄山進馬必殊特而極銜勒之飾〉五王扈駕夾城路傳聲校獵渭水湄六軍合出射犀兕弋徒絡野張置維雕弓繡韣不知數翻身滅没皆蛾眉赤鷹黄鶻雲中來妖狐狡兔無所依人煩馬殆禽獸盡百里腥羶禾黍稀〈申王有髙麗赤鷹岐王有北山黄鶻逸翮竒姿特異他等上甚愛之〉暖山度獵東風微宫娃賜浴長湯池刻成玉蓮噴香液漱迴煙浪深逶迤〈宫内除供奉兩湯池内外更有湯十六所長湯每賜諸嬪御其脩廣與諸湯不侔甃以文瑶寳石中央有玉蓮捧湯泉噴以成池又縫綴綺繡為鳬雁於水中上時於其間泛鈒鏤小舟以嬉遊焉〉犀屏象薦雜羅列錦鳬繡雁相追隨破簪碎鈿不足拾金溝殘溜和纓緌上皇寛容易承事十家三國爭光輝繞床呼盧恣摴博張燈達晝相謾欺相君侈擬縱驕横日從秦虢多游嬉朱衫馬前未滿足更驅武卒羅旌旗〈楊國忠為宰相帶劍南節度使常與秦虢聮轡而出更於馬前以兩川旌節為導也〉畫輪寳軸從天來雲中笑語聲融怡鳴鞭後騎何躞蹀宫妝襟袖皆仙姿青門紫陌多春風風中數日殘香遺驪駒吐沫一奮迅路人擁篲争珠璣〈事盡載國史中此下更重叙其事〉八姨新起合歡堂翔鵾賀燕無由窺萬金酬工不肯去矜能恃巧猶嗟咨〈虢國創一堂價費萬金堂成工人償價之外更邀賞伎之直復授絳羅五千段工者嗤而不顧虢國異之問其由工曰某生平之能殫於此矣茍不之信願得螻蟻蜥蜴蜂蠆之類去其目而投於堂中使有隙失一物即不論工直也於是又以繒綵珍貝與之山下人至今話故事者尚以第行呼諸姨焉〉四方節制傾附媚窮奢極侈沽恩私堂中特設夜眀枕銀燭不張光鑒帷〈虢國夜明枕置於堂中光燭一室西川節度使所進事載國史畧書之〉瑶光樓南皆紫禁梨園仙宴臨花枝迎娘歌喉玉䆗窱蠻兒舞帶金葳蕤〈瑶光樓即飛霜殿之北門迎娘蠻兒乃梨園弟子之聞名者〉三郎紫笛㺯煙月怨如别鶴呼羈雌玉奴琵琶龍香撥倚歌促酒聲嬌悲〈上皇善吹笛常寳一紫玉管貴妃妙彈琵琶其樂聞於人間者有邏逤檀為槽龍香柏為撥者上毎執酒巵必令迎娘歌水調曲遍而太真輒彈弦倚歌為上送酒内中皆以上為三郎玉奴乃太真小字也〉飲鹿泉邊春露晞粉梅檀杏飄朱墀金沙洞口長生殿玉蕋峯頭王母祠〈山城内多馴鹿流澗號為飲鹿有長生殿乃齋殿也有事於朝元閣即御長生殿以沐浴也〉禁庭術士多幻化上前較勝紛相持羅公如意奪顔色三藏袈裟成散絲〈上頗信崇羅公逺楊妃尤信金剛三藏上常幸功徳院将謁七聖殿忽然背痒公逺折竹枝化作七寳如意以進上大喜顧謂金剛曰上人能致此乎三藏曰此幻術耳僧為陛下取真物乃於袖中出如意七寳炳燿而公逺所進即時復為竹枝耳後一日楊妃始以二人定優劣時禁中将創小殿三藏乃舉一鴻梁於空中将中公逺之首公逺不為動容上連命止之公逺飛符於他處竊三藏金襴袈裟於籄中守者不之見三藏怒又咒取之須臾而至公逺復噀水龍符於架裟上散為絲縷以盡也〉蓬萊池上望秋月無雲萬里懸清輝上皇夜半月中去三十六宫愁不歸月中秘樂天半聞丁璫玉石和塤篪宸聰聴覽未終曲却到人間迷是非〈葉法善引上入月宫時秋已深上苦凄冷不能久留歸於天半尚聞仙樂及上歸且記憶其半遂于笛中寫之㑹西梁都督楊敬述進婆羅門曲與其聲調相符遂以月中所聞為之散序用敬述所進曲作其腔而名霓裳羽衣法曲〉千秋御節在八月㑹同萬國朝華夷花萼樓南大合樂八音九奏鸞來儀都盧㝷橦誠齷齪公孫劒伎方神奇馬知舞徹下牀榻人惜曲終更羽衣〈上始以誕聖日為千秋節毎大脯㑹必於勤政樓下使華夷縱觀有公孫大娘舞劒當時號為雄妙又設連榻令馬舞其上馬衣紈綺而被鈴鐸驤首奮鬛舉趾翹尾變態動容皆中音律又令宫妓梳九綺仙髻衣孔雀翠衣佩七寳瓔珞為霓裳羽衣之類曲終珠翠可掃其舞馬禄山亦将數匹以歸而私習之其後田承嗣代安有存者一旦於廐上聞鼓聲頓挫其舞廐人惡之舉篲以擊之其馬尚為怒未妍妙因更奮擊宛轉曲盡其態厮恐以告承嗣以為妖遂戮之而舞馬自此絶矣〉禄山此時侍御側金雞畫障當罘罳繡祤衣褓日屓贔甘言狡計愈驕癡〈上每座及宴㑹必令禄山坐於御座側而以金雞障隔之賜其箕踞太真又以為子時襁褓戲而加之上亦呼之禄兒毎入宫必先拜貴妃然後拜上上笑而問其故輒對曰臣本蕃中人禮先拜母後拜父是以然也〉詔令上路建甲第樓通走馬如飛翬大開内府恣供給玉岳金筐銀簸箕〈時於親仁里南陌為禄山建甲第令中貴人督其事仍謂之曰卿善為部署禄山眼孔大勿令笑我至於篣筐簸箕釜缶之具咸金銀為之今囘元觀即其故第耳〉異謀潛熾促歸去臨軒賜帶盈十圍〈禄山肥博過人腹垂而緩帶十五圍方周體〉忠臣張公識逆状日日切諌上弗疑〈張曲江先識其必反逆状數數言於上上曰卿勿以王夷甫識石勒而誤疑祿山耳〉湯成召浴果不至潼闗已溢漁陽師御街一夕無禁鼓玉輅順動西南馳〈其年賜柑子使囘泣訴祿山反状云臣幾不至生返上猶疑其言復遣使喻云我為卿造一湯待卿至使囘荅言反状上然後憂疑即寇軍至潼闗矣〉九門囘望塵坌多六龍夜馭兵衞疲縣官無人具軍頓行宫徹屋屠雲螭〈時郊畿草擾無御頓之偹上命徹行宫木宰御馬以饗士卒〉馬嵬驛前駕不發宰相射殺寃者誰長睂鬒髪作凝血空有君王潛涕洟青泥坂上到三蜀金堤城邊止九旂移文泣祭昔臣墓度曲悲歌秋雁辭〈駕至蜀詔中貴人馳祭張曲江墓悔不納其諫又過劒閣下望山川忽憶水調詞云山川滿目涙沾衣富貴榮華能㡬時不見只今汾水上唯有年年秋雁飛上泫然流涕顧問左右曰此誰人詩從臣對曰此李嶠詩復掩泣曰李嶠真可謂才子也〉眀年尚父上捷書洗清觀闕收封畿兩君相見望賢宫君臣鼓舞皆歔欷〈望賢宫在咸陽之東數里時車駕自蜀囘肅宗迎駕上皇自致傳國璽於上上歔欷拜受左右皆泣曰不圖今日復覩兩君相見之禮駕将入開逺門上皇疑先後入門不决顧問從臣不能對髙力士前曰上皇雖尊皇帝主也上皇偏門而入先行皇帝正門而入後行耆老皆呼萬嵗當時識者皆是之〉宫中親呼髙驃騎潛令改𦵏楊真妃花膚雪艶不復見空有香囊和淚滋〈時肅宗詔令改𦵏太真髙力士知其所瘞在馬嵬坡驛西北十餘步當時乗輿匆遽無復備周身之具但以紫縟裹之及改𦵏之時皆已朽壊惟有胸前紫綃香囊中尚得氷麝香持以進上皇上皇泣而佩之〉鑾輿却入華清宫滿山紅實垂相思飛霜殿前月悄悄迎春亭下風颸颸〈飛霜殿即寢殿而白傅長恨歌以長生殿為寢殿殊誤矣上皇至明年復幸華清宫信宿乃回自此遂移處西内中矣〉雪衣女失玉籠在長生鹿痩銅牌垂象牀塵凝罨颯被畫檐蟲網頗梨碑〈太真養白鸚鵡西國所貢辨恵多辭上尤愛之字為雪衣女上常於芙蓉園中獲白鹿惟山人王旻識之曰此漢時鹿也上異之令左右周視之乃於角際雪毛中得銅牌子刻之曰宜春苑中白鹿上由是愈愛之移於此山目之曰仙客上止華清罨颯公主嘗為上晨召聴按新水調主愛起晚遽遺真珠被而出及冦至倉惶隨駕出宫後不知省及上歸南内一旦再入此宫而當時罨颯之被宛然而塵積矣上尤感焉温泉堂碑其石瑩徹見人形影宫中號為頗梨碑〉碧菱花覆雲母陵風篁雨菊低離披真人影帳偏生草果老藥堂空掩扉〈真人李順興後周時修道北山神堯皇帝受禪真人潛告符契至今山下有祠宇宫中有七聖殿自神堯至睿宗逮竇后皆立衣衮衣繞殿石榴樹皆太真所植俱壅腫矣南有功徳院其間瑶壇羽帳皆在焉順興影堂果老藥室亦在禁中也〉鼎湖一日失弓劍橋山煙草俄霏霏空聞玉椀入金市但見銅臺飄繐帷開元到今踰十紀當初事跡皆殘隳竹花唯養棲梧鳳水藻周遊巢葉龜㑹昌御宇斥内典去留二教分黄緇慶山汙瀦石甕毁紅樓緑閣皆支離奇松怪柏為樵蘇童山眢谷亡嶮巇煙中壁碎摩詰畫雲間字失明皇詩〈持國寺本名慶山寺徳宗始改其額寺有緑額複道而上天后朝以禁匠取宫中制度結構之石甕寺開元中以創造華清宫餘材脩繕佛殿中玉石像皆幽州進來與朝元閣道像同日而至精妙無比叩之如磬餘像並楊恵之手塑肢空像皆元伽兒之制能妙纎麗曠古無儔紅樓在佛殿之西巖下臨絶壁樓中有明皇題詩草八分每一篇一體王右丞山水兩壁寺毁之後皆失之矣摩詰乃王維之字也〉石魚巖底百㝷井銀床下卷紅綆遲當時清影䕃紅葉一旦飛埃埋素䂓〈石魚嵓下有天絲石其形如甕以貯飛泉故上以石甕為寺名寺僧於上層飛樓中縣轆轤引修笮長二百餘尺以汲甕泉出於紅樓喬樹之杪寺既毁拆石甕今已埋沒也〉韓家燭臺倚林杪千枝燦若山霞摛昔年光彩奪天月昨日銷鎔當路岐〈韓國為千枝燈臺髙八十尺置於山上毎至上元夜則燃之千光奪月凡百里之内皆可望焉〉龍宫御榜髙可惜火焚牛挽臨崎峗孔雀松殘赤琥珀鴛鴦瓦碎青琉璃〈寺額睿宗在藩邸中所題也標於危樓之上世傳孔雀松下有赤茯苓入土千年則成琥珀寺之前峯古松老栢洎乎嘉草今皆己樵蘓蕩滌矣〉今我前程能幾許徒有餘息筋力羸逢君話此空灑涕却憶歡娛無見期主翁莫泣聴我話寜勞感舊休吁嘻河清海晏不難覩我皇己上昇平基湟中土地昔湮沒昨夜收復無瘡痍戎王北走棄青塚塞馬西奔空月支兩逢堯年豈易偶願翁頥養豐膚肌平明酒醒便分手今夕一樽翁莫違〈陳氏書録曰此詩或云鄭愚者非也愚嶺南節度使非此鄭嵎 按此篇計有功唐詩紀事與統籖前後互異統籖較有次苐今從之〉"},{"id":65498,"chapter":"卷八十八","chapternum":88,"charstyle":"近體詩","title":"秋夕山齋即事","titledesc":"","collection":"","collectiondesc":"","poemindex":69,"author":"劉滄","content":"衡門無事閉蒼苔，籬下蕭疎野菊開。\n半夜秋風江色動，滿山寒葉雨聲來。\n雁飛闗塞霜初落，書寄鄉山客未迴。\n獨坐髙窓此時節，一彈瑶瑟自成哀。\n"},{"id":65499,"chapter":"卷八十八","chapternum":88,"charstyle":"近體詩","title":"秋日山齋書懐","titledesc":"","collection":"","collectiondesc":"","poemindex":70,"author":"劉滄","content":"啓户清風枕簟幽，蟲絲吹落掛簾鈎。\n蟬吟髙樹雨初霽，人憶故鄉山正秋。\n浩渺蒹葭連夕照，蕭疎楊栁隔沙洲。\n空将方寸荷知已，身寄煙蘿恩未酬。\n"},{"id":65500,"chapter":"卷八十八","chapternum":88,"charstyle":"近體詩","title":"洛陽月下書懐","titledesc":"","collection":"","collectiondesc":"","poemindex":71,"author":"劉滄","content":"疎栁髙槐古巷通，月明西照上陽宫。\n一聲邊雁塞門雪，㡬處逺砧河漢風。\n獨榻閒眠移嶽影，寒窗幽思度煙空。\n孤吟此夕驚秋晚，落葉殘花樹色中。\n"},{"id":65501,"chapter":"卷八十八","chapternum":88,"charstyle":"近體詩","title":"秋日夜懐","titledesc":"","collection":"","collectiondesc":"","poemindex":72,"author":"劉滄","content":"砧杵寥寥秋色長，遶枝寒鵲客情傷。\n闗山雲盡九秋月，門栁葉凋三徑霜。\n近日毎思歸少室，故人遥憶隔瀟湘。\n如何節𠉀變容髪，明鏡一㸔愁異常。\n"},{"id":65502,"chapter":"卷八十八","chapternum":88,"charstyle":"近體詩","title":"春日旅遊","titledesc":"","collection":"","collectiondesc":"","poemindex":73,"author":"劉滄","content":"玄髪辭家事逺遊，春風歸雁一聲愁。\n花開忽憶故園樹，月上自登臨水樓。\n浩浩晴原人獨去，依依春草水分流。\n秦川楚塞煙波隔，怨别路岐何日休。\n"},{"id":65503,"chapter":"卷八十八","chapternum":88,"charstyle":"近體詩","title":"江行書事","titledesc":"","collection":"","collectiondesc":"","poemindex":74,"author":"劉滄","content":"逺渚蒹葭覆綠苔，姑蘇南望思徘徊。\n空江獨樹楚山背，暮雨孤舟吳苑來。\n人度深秋風葉落，鳥飛殘照水煙開。\n寒潮欲上泛萍藻，寄薦三閭情自哀。\n"},{"id":65504,"chapter":"卷八十八","chapternum":88,"charstyle":"近體詩","title":"晚秋野望","titledesc":"","collection":"","collectiondesc":"","poemindex":75,"author":"劉滄","content":"秋盡郊原情自哀，菊花寂寞晚仍開。\n髙風疎葉帶霜落，一雁寒聲背水來。\n荒壘㡬年經戰後，故山終日望書回。\n歸途休問從前事，獨唱勞歌醉數盃。\n"},{"id":65505,"chapter":"卷八十八","chapternum":88,"charstyle":"近體詩","title":"雨後遊南門寺","titledesc":"","collection":"","collectiondesc":"","poemindex":76,"author":"劉滄","content":"郭南山寺雨初晴，上界㝷僧竹裏行。\n半壁樓臺秋月過，一川烟水夕陽平。\n苔封石室雲含潤，露滴松枝鶴有聲。\n木葉蕭蕭動歸思，西風畫角漢東城。\n"},{"id":65506,"chapter":"卷八十八","chapternum":88,"charstyle":"近體詩","title":"題四皓廟","titledesc":"","collection":"","collectiondesc":"","poemindex":77,"author":"劉滄","content":"石壁蒼苔翠靄濃，驅車商洛想遺踪。\n天髙猿叫向山月，露下鶴聲來廟松。\n葉墮隂巖疎薜荔，池經秋雨老芙蓉。\n雪髯仙侣何深隠，千古寂寥雲水重。\n"},{"id":65507,"chapter":"卷八十八","chapternum":88,"charstyle":"近體詩","title":"咸陽懐古","titledesc":"","collection":"","collectiondesc":"","poemindex":78,"author":"劉滄","content":"經過此地無窮事，一望凄然感廢興。\n渭水故都秦二世，咸原秋草漢諸陵。\n天空絶塞聞邊雁，葉盡孤村見夜燈。\n風景蒼蒼多少恨，寒山半出白雲層。\n"},{"id":65508,"chapter":"卷八十八","chapternum":88,"charstyle":"近體詩","title":"長洲懐古","titledesc":"","collection":"","collectiondesc":"","poemindex":79,"author":"劉滄","content":"野燒原空盡荻灰，吳王此地有樓臺。\n千年事往人何在，半夜月明潮自來。\n白鳥影從江樹沒，清猿聲入楚雲哀。\n停車日晚薦蘋藻，風静寒塘花正開。\n"},{"id":65509,"chapter":"卷八十八","chapternum":88,"charstyle":"近體詩","title":"浙江晚渡懐古","titledesc":"","collection":"","collectiondesc":"","poemindex":80,"author":"劉滄","content":"蟬噪秋風滿古隄，荻花寒渡思悽悽。\n潮聲歸海鳥初下，草色連江人自迷。\n碧落晴分平楚外，青山晚出穆陵西。\n此來一見垂綸者，郤憶舊居明月溪。\n"},{"id":65510,"chapter":"卷八十八","chapternum":88,"charstyle":"近體詩","title":"經古行宫","titledesc":"","collection":"","collectiondesc":"","poemindex":81,"author":"劉滄","content":"玉輦西歸己至今，古原風景自沈沈。\n御溝流水長芳草，宫樹落花空夕隂。\n蝴蝶翅翻殘露滴，子規聲盡野烟深。\n路人不記當年事，臺殿寂寥山影侵。\n"},{"id":65511,"chapter":"卷八十八","chapternum":88,"charstyle":"近體詩","title":"經龍門廢寺","titledesc":"","collection":"","collectiondesc":"","poemindex":82,"author":"劉滄","content":"因思人事事無窮，㡬度經過感此中。\n山色不移樓殿盡，石臺依舊水雲空。\n唯餘芳草滴春露，時有殘花落晚風。\n楊栁覆灘清瀨響，暮天沙鳥自西東。\n"},{"id":65512,"chapter":"卷八十八","chapternum":88,"charstyle":"近體詩","title":"秋日山寺懐友人","titledesc":"","collection":"","collectiondesc":"","poemindex":83,"author":"劉滄","content":"蕭寺樓臺對夕隂，淡煙疎磬散空林。\n風生寒渚白蘋動，霜落秋山黄葉深。\n雲盡獨㸔晴塞雁，月明遥聴逺村砧。\n相思不見又經嵗，坐向松窗彈玉琴。\n"},{"id":65513,"chapter":"卷八十八","chapternum":88,"charstyle":"近體詩","title":"和友人憶洞庭舊居","titledesc":"","collection":"","collectiondesc":"","poemindex":84,"author":"劉滄","content":"客舍經時益苦吟，洞庭猶憶在前林。\n青山殘月有歸夢，碧落片雲生逺心。\n谿路烟開江月出，草堂門掩海濤深。\n因君話舊起愁思，隔水數聲何處砧。\n"},{"id":65514,"chapter":"卷八十八","chapternum":88,"charstyle":"近體詩","title":"寄逺","titledesc":"","collection":"","collectiondesc":"","poemindex":85,"author":"劉滄","content":"西園楊栁暗驚秋，寳瑟朱絃結逺愁。\n霜落鴈聲來紫塞，月明人夢在青樓。\n蕙心迢逓湘雲暮，蘭思縈迴楚水流。\n錦字織成添别恨，闗河萬里路悠悠。\n"},{"id":65515,"chapter":"卷八十八","chapternum":88,"charstyle":"近體詩","title":"留别崔澣秀才昆仲","titledesc":"","collection":"","collectiondesc":"","poemindex":86,"author":"劉滄","content":"汶陽離思水無窮，去住情深夢寐中。\n嵗晚蟲鳴寒露草，日西蟬噪古槐風。\n川分逺岳秋光静，雲盡遥天霽色空。\n對酒不能傷此别，尺書憑鴈往來通。\n"},{"id":65516,"chapter":"卷八十八","chapternum":88,"charstyle":"古體詩","title":"巫山髙","titledesc":"","collection":"","collectiondesc":"","poemindex":87,"author":"于濆","content":"何山無朝雲，彼雲亦悠揚。\n何山無暮雨，彼雨亦蒼茫。\n宋玉恃才者，憑虚構髙堂。\n自垂文賦名，荒淫歸楚襄。\n峩峩十二峯，永作妖鬼鄉。\n"},{"id":65517,"chapter":"卷八十八","chapternum":88,"charstyle":"古體詩","title":"青樓曲","titledesc":"","collection":"","collectiondesc":"","poemindex":88,"author":"于濆","content":"青樓臨大道，一上一回老。\n所思終不來，極目傷春草。\n"},{"id":65518,"chapter":"卷八十八","chapternum":88,"charstyle":"古體詩","title":"隴頭吟","titledesc":"","collection":"","collectiondesc":"","poemindex":89,"author":"于濆","content":"借問隴頭水，終年恨何事。\n深疑嗚咽聲，中有征人淚。\n昨日上山下，達曙不能寐。\n何事接長波，東流入清渭。\n"},{"id":65519,"chapter":"卷八十八","chapternum":88,"charstyle":"古體詩","title":"沙塲夜","titledesc":"","collection":"","collectiondesc":"","poemindex":90,"author":"于濆","content":"城上更聲發，城下杵聲歇。\n征人燒斷蓬，對泣沙中月。\n耕牛朝輓甲，戰馬夜銜鐵。\n士卒浣戎衣，交河水為血。\n輕裘兩都客，洞房愁宿别。\n何况逺辭家，生死猶未決。\n"},{"id":65520,"chapter":"卷八十八","chapternum":88,"charstyle":"古體詩","title":"田翁歎桑","titledesc":"","collection":"","collectiondesc":"","poemindex":91,"author":"于濆","content":"手植千樹桑，文杏作中梁。\n頻年徭役重，盡屬富家郎。\n富家田業廣，用此買金章。\n昨日門前過，軒車滿垂楊。\n歸來説向家，兒孫竟咨嗟。\n不見千樹桑，一浦芙蓉花。\n"},{"id":65521,"chapter":"卷八十八","chapternum":88,"charstyle":"古體詩","title":"燒金曲","titledesc":"","collection":"","collectiondesc":"","poemindex":92,"author":"于濆","content":"天夀畏不永，燒金希長年。\n積土培枯根，自謂松栢堅。\n南陌試騕褭，西樓歌嬋娟。\n豈知蔓草中，日日開夜泉。\n"},{"id":65522,"chapter":"卷八十八","chapternum":88,"charstyle":"古體詩","title":"早發","titledesc":"","collection":"","collectiondesc":"","poemindex":93,"author":"于濆","content":"緑野含曙光，東北雲如茜。\n棲雅林際起，落月水中見。\n此身何自苦，日日凌霜霰。\n流蘇帳裏人，猶在陽臺畔。\n"},{"id":65523,"chapter":"卷八十八","chapternum":88,"charstyle":"古體詩","title":"感事","titledesc":"","collection":"","collectiondesc":"","poemindex":94,"author":"于濆","content":"花開蝶滿枝，花謝蝶還稀。\n惟有舊巢燕，主人貧亦歸。\n"},{"id":65524,"chapter":"卷八十八","chapternum":88,"charstyle":"古體詩","title":"長安道","titledesc":"","collection":"","collectiondesc":"","poemindex":95,"author":"聶夷中","content":"此地無駐馬，夜中猶走輪。\n所以路傍草，少於衣上塵。\n"},{"id":65525,"chapter":"卷八十八","chapternum":88,"charstyle":"古體詩","title":"遊子吟","titledesc":"","collection":"","collectiondesc":"","poemindex":96,"author":"聶夷中","content":"萱草生空堦，游子行天涯。\n慈親倚門望，不見萱草花。\n"},{"id":65526,"chapter":"卷八十八","chapternum":88,"charstyle":"古體詩","title":"烏夜啼","titledesc":"","collection":"","collectiondesc":"","poemindex":97,"author":"聶夷中","content":"衆鳥各歸枝，烏烏爾不棲。\n還應知妾恨，故向綠窗啼。\n"},{"id":65527,"chapter":"卷八十八","chapternum":88,"charstyle":"古體詩","title":"公子家","titledesc":"","collection":"","collectiondesc":"","poemindex":98,"author":"聶夷中","content":"種花滿西園，花發青樓道。\n花下一禾生，去之為惡草。\n"},{"id":65528,"chapter":"卷八十八","chapternum":88,"charstyle":"古體詩","title":"空城雀〈一作孟郊詩〉","titledesc":"","collection":"","collectiondesc":"","poemindex":99,"author":"聶夷中","content":"一雀入官倉，所食能損幾。\n所慮往復頻，官倉乃害爾。\n魚網不在天，鳥網不在水。\n飲啄要自然，何必空城裏。\n"},{"id":65529,"chapter":"卷八十八","chapternum":88,"charstyle":"古體詩","title":"公子行","titledesc":"","collection":"","collectiondesc":"","poemindex":100,"author":"聶夷中","content":"漢代多豪族，恩深益驕逸。\n走馬踏殺人，街吏不敢詰。\n紅樓宴青春，數里望雲蔚。\n金缸焰勝晝，不畏落暉疾。\n美人盡如月，南威莫能匹。\n芙蓉自天來，不向水中出。\n飛瓊奏雲和，碧簫吹鳳質。\n唯恨魯陽死，無人駐白日。\n"},{"id":65530,"chapter":"卷八十八","chapternum":88,"charstyle":"古體詩","title":"公子行","titledesc":"","collection":"","collectiondesc":"","poemindex":101,"author":"聶夷中","content":"花樹出牆頭，花裏誰家樓。\n一行書不讀，身封萬户侯。\n美人樓上歌，不見古涼州。\n"},{"id":65531,"chapter":"卷八十八","chapternum":88,"charstyle":"古體詩","title":"飲酒樂","titledesc":"","collection":"","collectiondesc":"","poemindex":102,"author":"聶夷中","content":"日月似有事，一夜行一周。\n草木猶須老，人生得無愁。\n一飲解百結，再飲破百憂。\n白髮欺賤貧，不入醉人頭。\n我願西江水，盡向杯中流。\n安得阮步兵，同入醉鄉游。\n"},{"id":65532,"chapter":"卷八十八","chapternum":88,"charstyle":"古體詩","title":"勸酒","titledesc":"","collection":"","collectiondesc":"","poemindex":103,"author":"聶夷中","content":"白日無定影，清江無定波。\n人無百年夀，百年復如何。\n堂上陳美酒，堂下列笙歌。\n與君入醉鄉，醉鄉樂天和。\n歳歳松栢茂，日日丘陵多。\n君看終南山，萬古青峩峩。\n"},{"id":65533,"chapter":"卷八十八","chapternum":88,"charstyle":"古體詩","title":"勸酒","titledesc":"","collection":"","collectiondesc":"","poemindex":104,"author":"聶夷中","content":"灞上送行客，聽唱行客歌。\n適來橋下水，已作渭川波。\n人間榮樂少，四海别離多。\n但恐别離淚，自成苦水河。\n勸爾一杯酒，所贈無餘多。\n"},{"id":65534,"chapter":"卷八十八","chapternum":88,"charstyle":"古體詩","title":"田家","titledesc":"","collection":"","collectiondesc":"","poemindex":105,"author":"聶夷中","content":"父耕原上田，子斸山下荒。\n六月禾未秀，官家已脩倉。\n"},{"id":65535,"chapter":"卷八十八","chapternum":88,"charstyle":"古體詩","title":"田家","titledesc":"","collection":"","collectiondesc":"","poemindex":106,"author":"聶夷中","content":"二月賣新絲，五月糶新穀。\n醫得眼前瘡，剜却心頭肉。\n我願君王心，化作光明燭。\n不照綺羅筵，只照逃亡屋。\n"},{"id":65536,"chapter":"卷八十八","chapternum":88,"charstyle":"古體詩","title":"早發鄴北經古城","titledesc":"","collection":"","collectiondesc":"","poemindex":107,"author":"聶夷中","content":"微月東南明，雙牛耕古城。\n但耕古城地，不知古城名。\n當昔置此城，豈料今日耕。\n蔓草已離披，狐兔何縱横。\n秋雲零落散，秋風蕭條生。\n對古良可嘆，念今轉傷情。\n古人已冥冥，今人又營營。\n不知馬蹄下，誰家舊臺亭。\n"},{"id":65537,"chapter":"卷八十八","chapternum":88,"charstyle":"古體詩","title":"雜興","titledesc":"","collection":"","collectiondesc":"","poemindex":108,"author":"聶夷中","content":"兩葉能蔽目，雙豆能塞聰。\n理身不知道，將為天地聾。\n擾擾造化内，茫茫天地中。\n苟或無所願，毛髮亦不容。\n"}]