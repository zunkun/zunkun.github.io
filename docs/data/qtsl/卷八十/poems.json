[{"author":"許渾","charstyle":"近體詩","content":"綠樹䕃青苔，柴門臨水開。\n簟涼初熟麥，枕膩乍經梅。\n魚躍海風起，鼉鳴江雨來。\n佳人竟何處，日夕上樓臺。\n","id":64699,"chapter":"卷八十","chapternum":80,"title":"閒居孟夏即事","titledesc":"","collection":"","collectiondesc":"","poemindex":1},{"author":"許渾","charstyle":"近體詩","content":"遙夜泛清瑟，西風生翠蘿。\n殘螢委玉露，早雁拂金河。\n髙樹曉還宻，逺山晴更多。\n淮南一葉下，自覺洞庭波。\n","id":64700,"chapter":"卷八十","chapternum":80,"title":"早秋","titledesc":"","collection":"","collectiondesc":"","poemindex":2},{"author":"許渾","charstyle":"近體詩","content":"溪亭四面山，横栁半溪灣。\n蟬響螗蜋急，魚深翡翠閒。\n水寒留客醉，月上與僧還。\n猶戀蕭蕭竹，西齋未掩關。\n","id":64701,"chapter":"卷八十","chapternum":80,"title":"溪亭","titledesc":"","collection":"","collectiondesc":"","poemindex":3},{"author":"許渾","charstyle":"近體詩","content":"暖枕眠溪栁，僧齋昨夜期。\n茶香秋夢後，松韻晚吟時。\n共戯魚翻藻，爭棲鳥墜枝。\n重陽應一醉，栽菊助東籬。\n","id":64702,"chapter":"卷八十","chapternum":80,"title":"溪亭","titledesc":"","collection":"","collectiondesc":"","poemindex":4},{"author":"許渾","charstyle":"近體詩","content":"月涼風靜夜，歸客泊巖前。\n橋響犬遙吠，庭空人散眠。\n紫蒲低水檻，紅葉半江船。\n自有還家計，南湖二頃田。\n","id":64703,"chapter":"卷八十","chapternum":80,"title":"夜歸丁夘橋村舍","titledesc":"","collection":"","collectiondesc":"","poemindex":5},{"author":"許渾","charstyle":"近體詩","content":"南樓春一望，雲水共昏昏。\n野店歸山路，危橋帶郭村。\n晴烟和草色，夜雨長溪痕。\n下岸誰家住，殘陽半掩門。\n","id":64704,"chapter":"卷八十","chapternum":80,"title":"南樓春望","titledesc":"","collection":"","collectiondesc":"","poemindex":6},{"author":"許渾","charstyle":"近體詩","content":"晚過石屏村，村長日漸曛。\n僧歸下嶺見，人語隔溪聞。\n谷響寒耕雪，山明夜燒雲。\n家家扣銅鼔，欲賽魯將軍〈村有魯肅廟〉。\n","id":64705,"chapter":"卷八十","chapternum":80,"title":"逰維山新興寺宿石屏村謝叟家","titledesc":"","collection":"","collectiondesc":"","poemindex":7},{"author":"許渾","charstyle":"近體詩","content":"誰家歌褭褭，孤枕在西樓。\n竹色寒清簟，松香染翠幬。\n月移珠殿曉，風遞玉箏秋。\n日出應移棹，三湘萬里愁。\n","id":64706,"chapter":"卷八十","chapternum":80,"title":"宿開元寺西樓聞歌感賦","titledesc":"","collection":"","collectiondesc":"","poemindex":8},{"author":"許渾","charstyle":"近體詩","content":"春尋採藥翁，歸路宿禪宫。\n雲起客眠處，月殘僧定中。\n藤花深洞水，槲葉滿山風。\n清境不能住，朝朝慚逺公。\n","id":64707,"chapter":"卷八十","chapternum":80,"title":"將歸塗口宿鬱林寺道玄上人院","titledesc":"","collection":"","collectiondesc":"","poemindex":9},{"author":"許渾","charstyle":"近體詩","content":"藤杖叩松關，春溪斸藥還。\n雨晴巢燕急，波暖浴鷗閒。\n倚檻花臨水，回舟月照山。\n憶歸師莫笑，書劒在人間。\n","id":64708,"chapter":"卷八十","chapternum":80,"title":"重逰鬱林寺道玄上人院","titledesc":"","collection":"","collectiondesc":"","poemindex":10},{"author":"許渾","charstyle":"近體詩","content":"故國無歸處，官閒憶逺逰。\n吳僧秣陵寺，楚客洞庭舟。\n久病先知雨，長貧早覺秋。\n壯心能幾許，伊水更東流。\n","id":64709,"chapter":"卷八十","chapternum":80,"title":"洛中秋日","titledesc":"","collection":"","collectiondesc":"","poemindex":11},{"author":"許渾","charstyle":"近體詩","content":"久客怨長夜，西風吹雁聲。\n雲移河漢淺，月泛露華清。\n掩瑟獨凝思，緩歌空寄情。\n門前有歸路，迢遞洛陽城。\n","id":64710,"chapter":"卷八十","chapternum":80,"title":"長安旅夜","titledesc":"","collection":"","collectiondesc":"","poemindex":12},{"author":"許渾","charstyle":"近體詩","content":"征車何軋軋，南北極天涯。\n孤枕易為客，逺書難到家。\n鄉連雲外樹，城閉月中花。\n猶有扁舟思，前年別若耶。\n","id":64711,"chapter":"卷八十","chapternum":80,"title":"旅懷","titledesc":"","collection":"","collectiondesc":"","poemindex":13},{"author":"許渾","charstyle":"近體詩","content":"天晚日沈沈，歸舟繫栁隂。\n江村平見寺，山郭逺聞砧。\n樹宻猿聲響，波澄雁影深。\n榮華暫時事，誰識子陵心。\n","id":64712,"chapter":"卷八十","chapternum":80,"title":"晚泊七里灘","titledesc":"","collection":"","collectiondesc":"","poemindex":14},{"author":"許渾","charstyle":"近體詩","content":"紅葉晚蕭蕭，長亭酒一瓢。\n殘雲歸太華，疎雨過中條。\n樹色隨關迥，河聲入海遙。\n帝鄉明日到，猶自夢漁樵。\n","id":64713,"chapter":"卷八十","chapternum":80,"title":"秋日赴闕題潼關驛樓","titledesc":"","collection":"","collectiondesc":"","poemindex":15},{"author":"許渾","charstyle":"近體詩","content":"桑柘滿江村，西齋對海門。\n浪衝髙岸響，潮入小池渾。\n嵒樹䕃棊局，山花落酒樽。\n相逢亦留宿，還似識王孫。\n","id":64714,"chapter":"卷八十","chapternum":80,"title":"題鄒處士隠居","titledesc":"","collection":"","collectiondesc":"","poemindex":16},{"author":"許渾","charstyle":"近體詩","content":"斸藥去還歸，家人半掩扉。\n山風藤子落，溪雨豆花肥。\n寺逺僧來少，橋危客過稀。\n不聞砧杵動，應解製荷衣。\n","id":64715,"chapter":"卷八十","chapternum":80,"title":"題韋隠居西齋","titledesc":"","collection":"","collectiondesc":"","poemindex":17},{"author":"許渾","charstyle":"近體詩","content":"遶屋遍桑麻，村南第一家。\n林繁樹勢直，溪轉水紋斜。\n竹楥晝看筍，藥欄春賣花。\n故園歸未得，到此是天涯。\n","id":64716,"chapter":"卷八十","chapternum":80,"title":"春日題韋曲野老村舍","titledesc":"","collection":"","collectiondesc":"","poemindex":18},{"author":"許渾","charstyle":"近體詩","content":"背嶺枕南塘，數家村落長。\n鶯啼幼婦嬾，蠶出小姑忙。\n煙草近溝濕，風花臨路香。\n自憐非楚客，春望亦心傷。\n","id":64717,"chapter":"卷八十","chapternum":80,"title":"春日題韋曲野老村舍","titledesc":"","collection":"","collectiondesc":"","poemindex":19},{"author":"許渾","charstyle":"近體詩","content":"樓臺横復重，猶有半巖空。\n蘿洞淺深水，竹廊髙下風。\n晴山踈雨後，秋樹斷雲中。\n未盡平生意，孤帆又向東。\n","id":64718,"chapter":"卷八十","chapternum":80,"title":"恩德寺","titledesc":"","collection":"","collectiondesc":"","poemindex":20},{"author":"許渾","charstyle":"近體詩","content":"來往幾經過，前軒枕大河。\n逺帆春水濶，髙寺夕陽多。\n蝶影下紅藥，鳥聲喧綠蘿。\n故山歸未得，徒咏採薇歌。\n","id":64719,"chapter":"卷八十","chapternum":80,"title":"潼關蘭若","titledesc":"","collection":"","collectiondesc":"","poemindex":21},{"author":"許渾","charstyle":"近體詩","content":"客病與僧閑，頻來不掩關。\n髙窗雲外樹，疎磬雨中山。\n離索秋蟲響，登臨夕鳥還。\n心知落帆處，明月淛河灣。\n","id":64720,"chapter":"卷八十","chapternum":80,"title":"題岫上人院","titledesc":"","collection":"","collectiondesc":"","poemindex":22},{"author":"許渾","charstyle":"近體詩","content":"為儒白髮生，鄉里早聞名。\n煖酒雪初下，讀書山欲明。\n字形翻鳥跡，詩調合猿聲。\n門外滄浪水，知君欲濯纓。\n","id":64721,"chapter":"卷八十","chapternum":80,"title":"贈裴處士","titledesc":"","collection":"","collectiondesc":"","poemindex":23},{"author":"許渾","charstyle":"近體詩","content":"笻杖倚柴關，都城賣卜還。\n雨中耕白水，雲外劚青山。\n有藥身長健，無機性自閒。\n即應生羽翼，華表在人間。\n","id":64722,"chapter":"卷八十","chapternum":80,"title":"王居士","titledesc":"","collection":"","collectiondesc":"","poemindex":24},{"author":"許渾","charstyle":"近體詩","content":"少年乗勇氣，百戰過烏孫。\n力盡邊城難，功加上將恩。\n曉風聽戍角，殘月倚營門。\n自説輕身處，金瘡有舊痕。\n","id":64723,"chapter":"卷八十","chapternum":80,"title":"征西舊卒","titledesc":"","collection":"","collectiondesc":"","poemindex":25},{"author":"許渾","charstyle":"近體詩","content":"澗梅寒正發，莫信笛中吹。\n素艷雪凝樹，清香風滿枝。\n折驚山鳥散，擕任野蜂隨。\n今日從公醉，何人到接䍦。\n","id":64724,"chapter":"卷八十","chapternum":80,"title":"聞薛先軰陪大夫看早梅因寄","titledesc":"","collection":"","collectiondesc":"","poemindex":26},{"author":"許渾","charstyle":"近體詩","content":"直道知難用，經年向水濱。\n宅従栽竹貴，家為買書貧。\n就學多新客，登朝盡故人。\n蓬萊自有路，莫羨武陵春。\n","id":64725,"chapter":"卷八十","chapternum":80,"title":"再寄殷堯藩秀才","titledesc":"","collection":"","collectiondesc":"","poemindex":27},{"author":"許渾","charstyle":"近體詩","content":"官靜亦無能，平生少面朋。\n務閒唯印吏，公退只碁僧。\n藥鼎初寒火，書龕欲夜燈。\n安知北溟水，終日送摶鵬。\n","id":64726,"chapter":"卷八十","chapternum":80,"title":"姑熟官舍寄汝洛友人","titledesc":"","collection":"","collectiondesc":"","poemindex":28},{"author":"許渾","charstyle":"近體詩","content":"山在水滔滔，流年欲二毛。\n湘潭歸夢逺，燕趙客程勞。\n露曉紅蘭重，雲晴碧樹髙。\n逢秋正多感，萬里別同袍。\n","id":64727,"chapter":"卷八十","chapternum":80,"title":"晩發天井關寄李師海","titledesc":"","collection":"","collectiondesc":"","poemindex":29},{"author":"許渾","charstyle":"近體詩","content":"蕭寺暫時逢，離憂滿病容。\n寒齋秋少燕，隂壁夜多蛩。\n樹暗水千里，山深雲萬重。\n懷君在書信，莫過雁回峯。\n","id":64728,"chapter":"卷八十","chapternum":80,"title":"崇聖寺別楊至之","titledesc":"","collection":"","collectiondesc":"","poemindex":30},{"author":"許渾","charstyle":"近體詩","content":"書劒南歸去，山扉別幾年。\n苔侵巖下路，果落洞中泉。\n紅葉髙齋雨，青蘿曲檻烟。\n寧知逺逰客，羸馬太行前。\n","id":64729,"chapter":"卷八十","chapternum":80,"title":"送段覺歸杜曲閒居","titledesc":"","collection":"","collectiondesc":"","poemindex":31},{"author":"許渾","charstyle":"近體詩","content":"南國別經年，雲晴波接天。\n蒲深鸂𪆟，戱花暖鷓鴣。\n眠竹暗湘妃，廟楓隂楚客。\n船唯應洞庭，月萬里共嬋。\n","id":64730,"chapter":"卷八十","chapternum":80,"title":"送客","titledesc":"","collection":"","collectiondesc":"","poemindex":32},{"author":"許渾","charstyle":"近體詩","content":"無辭一盃酒，昔日與君深。\n秋色換歸鬢，曙光生別心。\n桂花山廟冷，楓樹水樓隂。\n此路千餘里，應勞楚客吟。\n","id":64731,"chapter":"卷八十","chapternum":80,"title":"送客歸湘楚","titledesc":"","collection":"","collectiondesc":"","poemindex":33},{"author":"許渾","charstyle":"近體詩","content":"綠水暖青蘋，湘潭萬里春。\n瓦樽迎海客，銅鼓賽江神。\n避雨松楓岸，看雲楊栁津。\n長安一杯酒，座上有歸人。\n","id":64732,"chapter":"卷八十","chapternum":80,"title":"送客南歸有懷","titledesc":"","collection":"","collectiondesc":"","poemindex":34},{"author":"許渾","charstyle":"近體詩","content":"綠水棹雲月，洞庭歸路長。\n春橋懸酒幔，夜柵集茶檣。\n箬葉沈溪暖，蘋花遶郭香。\n應逢栁太守，為説過瀟湘。\n","id":64733,"chapter":"卷八十","chapternum":80,"title":"送客歸吳興","titledesc":"","collection":"","collectiondesc":"","poemindex":35},{"author":"許渾","charstyle":"近體詩","content":"故國今何在，扁舟竟不歸。\n雲移山漠漠，江濶樹依依。\n晚色千帆落，秋聲一雁飛。\n此時兼送客，凭檻欲沾衣。\n","id":64734,"chapter":"卷八十","chapternum":80,"title":"松江渡送人","titledesc":"","collection":"","collectiondesc":"","poemindex":36},{"author":"許渾","charstyle":"近體詩","content":"香徑遶吳宫，千帆落照中。\n鸛鳴山欲雨，魚躍海多風。\n城帶晚莎綠，池連秋蓼紅。\n當年國門外，誰識伍員忠。\n","id":64735,"chapter":"卷八十","chapternum":80,"title":"重經姑蘇懷古","titledesc":"","collection":"","collectiondesc":"","poemindex":37},{"author":"許渾","charstyle":"近體詩","content":"飛舞北風涼，玉人歌玉堂。\n簾帷増曙色，珠翠發寒光。\n栁重絮微濕，梅繁花未香。\n兹辰賀豐嵗，簫鼓宴梁王。\n","id":64736,"chapter":"卷八十","chapternum":80,"title":"對雪","titledesc":"","collection":"","collectiondesc":"","poemindex":38},{"author":"許渾","charstyle":"近體詩","content":"松亞竹珊珊，心知萬井歡。\n山明迷舊徑，溪滿漲新瀾。\n客醉瑤臺曙，兵防玉塞寒。\n紅樓知有酒，誰肻學袁安。\n","id":64737,"chapter":"卷八十","chapternum":80,"title":"看雪","titledesc":"","collection":"","collectiondesc":"","poemindex":39},{"author":"許渾","charstyle":"近體詩","content":"池色似瀟湘，仙舟日正長。\n燕飛驚蛺蝶，魚戲動鴛鴦。\n雲聚歌初轉，風回舞欲翔。\n暖醅松葉嫩，寒粥杏花香。\n羅綺留春色，笙竽送晚光。\n何須明月夜，紅燭在華堂。\n","id":64738,"chapter":"卷八十","chapternum":80,"title":"陪少師李相國崔賓客宴居守狄僕射池亭","titledesc":"","collection":"","collectiondesc":"","poemindex":40},{"author":"許渾","charstyle":"近體詩","content":"夜醉晨方醒，孤吟恐失羣。\n海鰌潮上見，江鵠霧中聞。\n未臘梅先實，經冬草自薫。\n樹隨山崦合，泉到石稜分。\n虎跡空林雨，猿聲絶嶺雲。\n蕭蕭異鄉鬢，明日共絲棼。\n","id":64739,"chapter":"卷八十","chapternum":80,"title":"嵗暮自廣江至新興往復中題峽山寺","titledesc":"","collection":"","collectiondesc":"","poemindex":41},{"author":"許渾","charstyle":"近體詩","content":"薄暮緣西峽，停橈一訪僧。\n鷺巢横卧栁，猿飲倒垂藤。\n水曲巖千疊，雲重樹百層。\n山風寒殿磬，溪雨夜船燈。\n灘漲危槎沒，泉衝怪石崩。\n中臺一襟淚，嵗杪別良朋。\n","id":64740,"chapter":"卷八十","chapternum":80,"title":"嵗暮自廣江至新興往復中題峽山寺","titledesc":"","collection":"","collectiondesc":"","poemindex":42},{"author":"許渾","charstyle":"近體詩","content":"宻樹分蒼壁，長溪抱碧岑。\n海風聞鶴逺，潭日見魚深。\n松蓋環清韻，榕根架綠隂〈南方大葉榕樹枝危者輒生根垂入地如柱大〉。\n洞丁多斵石，蠻女半淘金〈端州斵石塗涯縣淘金為業〉。\n南浦驚春至，西樓送月沈。\n江流不過嶺，何處寄歸心。\n","id":64741,"chapter":"卷八十","chapternum":80,"title":"嵗暮自廣江至新興往復中題峽山寺","titledesc":"","collection":"","collectiondesc":"","poemindex":43},{"author":"許渾","charstyle":"近體詩","content":"月在行人起，千峯復萬峯。\n海虚爭翡翠，溪邏鬭芙蓉〈南方呼市為虚呼戍為邏新州有翡翠虚芙蓉邏也〉。\n古木髙生斛，隂池滿種松〈木斛花生于他樹槎枿池沼多松謂之水松也〉。\n火探深洞燕，香送逺潭龍〈南方持火于乳洞中取燕而食康州悦城縣有媪龍即蛇也隨水往舟船至人家或千里外皆以香果酒送之〉。\n藍塢寒先燒，禾堂晚併舂〈種藍多有塢先燒其地人以木槽舂禾謂之舂堂〉。\n更投何處宿，西峽隔雲鐘。\n","id":64742,"chapter":"卷八十","chapternum":80,"title":"嵗暮自廣江至新興往復中題峽山寺","titledesc":"","collection":"","collectiondesc":"","poemindex":44},{"author":"許渾","charstyle":"近體詩","content":"巖谷留心賞，為山極自然。\n孤峯空逬筍，攅蕚旋開蓮。\n黛色朱樓下，雲形繡户前。\n砌塵凝積靄，簷溜掛飛泉。\n樹暗壺中月，花香洞裏天。\n何如謝康樂，海嶠獨題篇。\n","id":64743,"chapter":"卷八十","chapternum":80,"title":"奉賀盧大夫新立假山","titledesc":"","collection":"","collectiondesc":"","poemindex":45},{"author":"許渾","charstyle":"近體詩","content":"一鉢事南宗僧儀稱病容曹溪花裏別蕭寺竹前逢燭影深寒殿經聲徹曙鐘欲齋簷下鴿初定壁吟蛩詩繼休遺韻書傳永逸蹤藝多人譽洽緣絶道情濃汲澗瓶沈藻眠階錫挂松雲鳴新放鶴池卧舊降龍露茗山厨焙霜秔野碓舂梵文明處譯禪衲暖時縫層塔題應遍飛軒步不慵繡梁交薜茘畫井倒芙蓉翠户垂旗網朱牕列劒鋒寒風金磬逺晴雪玉樓重妙理三乗達清才萬象供山髙横睥睨灘淺聚艨艟㣲靄蒼平楚殘暉淡逺峯林疎霜槭槭波靜月溶溶劒出因雷煥琴全遇蔡邕西方如有社支許合相従","id":64744,"chapter":"卷八十","chapternum":80,"title":"冬日宣城開元寺贈元孚上人","titledesc":"","collection":"","collectiondesc":"","poemindex":46},{"author":"許渾","charstyle":"近體詩","content":"曽試昭陽曲瑤階帝自臨紅珠絡繡帽翠鈿束羅襟雙闕朝塵起千門宿霧隂出宫迷國步回駕軫皇心桂殿春空晚椒房夜自深急宣求故劒㝠契得遺簪暗記神仙傳潛封女史箴壺中知日永掌上畏年侵莫比班家扇寧同卓氏琴雲車辭鳯輦羽帔別鴛衾網斷魚逰藻籠閒鶴戯林洛烟浮碧漢嵩月上丹岑露草爭三秀風篁共八音吹笙延鶴舞敲磬引龍吟旄節纎腰舉霞杯皓腕斟還磨照寳鏡猶挿辟寒金東海人情變南山聖夀嶔朱顔常似渥綠髮己加尋養氣齊生死留形盡古今更來應不見雞犬日駸駸","id":64745,"chapter":"卷八十","chapternum":80,"title":"贈蕭鍊師","titledesc":"鍊師貞元初自梨園選為内伎善舞柘枝宫中莫有倫比者寵錫甚厚及駕幸奉天以病不獲隨輦遂失所止洎復宫闕上頗懷其藝求之浹旬得于人間後聞神仙之事謂長生可致乞奉黄老上許之詔居嵩南洞青觀迨今八十餘矣雪膚花顔與昔無異則知龜鶴之夀安得不由所尚哉因賦是詩題于院壁","collection":"","collectiondesc":"","poemindex":47},{"author":"許渾","charstyle":"近體詩","content":"自剪青莎織雨衣，南村煙火是柴扉。\n萊妻早報蒸藜熟，童子遙迎種豆歸。\n魚下碧潭當鏡躍，鳥還青嶂拂屏飛。\n花時未免人來往，欲買嚴光舊釣磯。\n","id":64746,"chapter":"卷八十","chapternum":80,"title":"村舍","titledesc":"","collection":"","collectiondesc":"","poemindex":48},{"author":"許渾","charstyle":"近體詩","content":"尚平多累自歸難，一日身閒一日安。\n山逕有雲收獵網，水門無月掛魚竿。\n花間酒氣春風逺，竹裏碁聲夜雨寒。\n三頃水田秋更熟，北𥦗誰拂舊塵。\n","id":64747,"chapter":"卷八十","chapternum":80,"title":"村舍","titledesc":"","collection":"","collectiondesc":"","poemindex":49},{"author":"許渾","charstyle":"近體詩","content":"寒窻燈盡月斜暉，珮馬朝天獨掩扉。\n清露己凋秦塞栁，白雲空長越山薇。\n病中送客難為別，夢裏還家不當歸。\n惟有寄書書未得，卧聞燕雁向南飛。\n","id":64748,"chapter":"卷八十","chapternum":80,"title":"卧病","titledesc":"","collection":"","collectiondesc":"","poemindex":50},{"author":"許渾","charstyle":"近體詩","content":"西湖清讌不知回，一曲離歌酒一杯。\n城帶夕陽聞鼓角，寺臨秋水見樓臺。\n蘭堂客散蟬猶噪，桂檝人稀鳥自來。\n獨想征帆去鞏洛，此中霜菊正花開。\n","id":64749,"chapter":"卷八十","chapternum":80,"title":"潁州従事西湖亭讌餞","titledesc":"","collection":"","collectiondesc":"","poemindex":51},{"author":"許渾","charstyle":"近體詩","content":"簷外千帆背夕陽，歸心杳杳鬢蒼蒼。\n嶺猿羣宿夜山靜，沙鳥獨飛秋水涼。\n露墮桂花碁局濕，風吹荷葉酒瓶香。\n主人不醉下樓去，月在南軒更漏長。\n","id":64750,"chapter":"卷八十","chapternum":80,"title":"韶州驛樓宴罷","titledesc":"","collection":"","collectiondesc":"","poemindex":52},{"author":"許渾","charstyle":"近體詩","content":"鄉心迢遞宦情微，吏散尋幽竟落暉。\n林下草腥巢鷺宿，洞前雲濕雨龍歸。\n鐘隨野艇回孤棹，鼓絶山城掩半扉。\n今夜西齋好風月，一瓢春酒莫相違。\n","id":64751,"chapter":"卷八十","chapternum":80,"title":"晚自東郭回留一二逰侣","titledesc":"","collection":"","collectiondesc":"","poemindex":53},{"author":"許渾","charstyle":"近體詩","content":"草生官舍似閒居，雪照南窻滿素書。\n貧後始知為吏拙，病來還喜識人疎。\n青雲豈有窺梁燕，濁水應無避釣魚。\n不待秋風便歸去，紫陽山下是吾廬。\n","id":64752,"chapter":"卷八十","chapternum":80,"title":"姑熟官舍","titledesc":"","collection":"","collectiondesc":"","poemindex":54},{"author":"許渾","charstyle":"近體詩","content":"暗灘水落漲虚沙，灘去秦吳萬里賖。\n馬上折殘江北栁，舟中開盡嶺南花。\n離歌不斷如留客，歸夢初驚似到家。\n山鳥一聲人未起，半牀春月在天涯。\n","id":64753,"chapter":"卷八十","chapternum":80,"title":"南海府罷南康阻淺行侣稍稍登陸主人燕餞至頻暮宿東溪","titledesc":"","collection":"","collectiondesc":"","poemindex":55},{"author":"許渾","charstyle":"近體詩","content":"水晚雲秋山不窮，自疑身在畫屏中。\n孤舟移棹一江月，髙閣捲簾千樹風。\n窻下覆碁殘局在，橘邊沽酒半壜空。\n早炊香稻待鱸鱠，南渚未明尋釣翁。\n","id":64754,"chapter":"卷八十","chapternum":80,"title":"夜歸驛樓","titledesc":"","collection":"","collectiondesc":"","poemindex":56},{"author":"許渾","charstyle":"近體詩","content":"來往天台天姥間，欲求真訣駐衰顔。\n星河半落巖前寺，雲霧初開嶺上關。\n丹壑樹多風浩浩，碧溪苔淺水潺潺。\n可知劉阮逢人處，行盡深山又是山。\n","id":64755,"chapter":"卷八十","chapternum":80,"title":"早發天台中巖寺度關嶺次天姥岑","titledesc":"","collection":"","collectiondesc":"","poemindex":57},{"author":"許渾","charstyle":"近體詩","content":"碧樹蒼蒼茂苑東，佳期迢逓路何窮。\n一聲山鳥曙雲外，萬㸃水螢秋草中。\n門掩竹齋微有月，棹移蘭渚淡無風。\n欲知此路堪惆悵，菱葉蓼花連故宫。\n","id":64756,"chapter":"卷八十","chapternum":80,"title":"自楞伽寺晨起泛舟道中有懷","titledesc":"","collection":"","collectiondesc":"","poemindex":58},{"author":"許渾","charstyle":"近體詩","content":"纓帶流塵髮半霜，獨尋殘月下滄浪。\n一聲溪鳥暗雲散，萬片野花流水香。\n昔日未知方外樂，暮年初信夢中忙。\n紅蝦青鯽紫芹脆，歸去不辭來路長。\n","id":64757,"chapter":"卷八十","chapternum":80,"title":"滄浪峽","titledesc":"","collection":"","collectiondesc":"","poemindex":59},{"author":"許渾","charstyle":"近體詩","content":"待月東林月正圓，廣庭無樹草無煙。\n中秋雲盡出滄海，半夜露寒當碧天。\n輪彩漸移金殿外，鏡光猶掛玉樓前。\n莫辭逺曙殷勤望，一墮西巖又隔年。\n","id":64758,"chapter":"卷八十","chapternum":80,"title":"鶴林寺中秋夜翫月","titledesc":"","collection":"","collectiondesc":"","poemindex":60},{"author":"許渾","charstyle":"近體詩","content":"趙佗西拜己登壇，馬援南征土宇寛。\n越國舊無唐印綬，蠻鄉今有漢衣冠。\n江雲帶日秋偏熱，海雨隨風夏亦寒。\n嶺北歸人莫回首，蓼花楓葉萬重灘。\n","id":64759,"chapter":"卷八十","chapternum":80,"title":"朝臺送客有懷","titledesc":"","collection":"","collectiondesc":"","poemindex":61},{"author":"許渾","charstyle":"近體詩","content":"坐窮今古掩書堂，二頃湖田一半荒。\n荆樹有花兄弟樂，橘林無實子孫忙。\n龍歸曉洞雲猶濕，麝過春山草自香。\n向夜欲歸心萬里，故園松月更蒼蒼。\n","id":64760,"chapter":"卷八十","chapternum":80,"title":"題崔處士山居","titledesc":"","collection":"","collectiondesc":"","poemindex":62},{"author":"許渾","charstyle":"近體詩","content":"小隠西亭為客開，翠蘿深處遍蒼苔。\n林間掃石安碁局，巖下分泉逓酒杯。\n蘭葉露光秋月上，蘆花風起夜潮來。\n雲山遶屋猶嫌淺，欲棹漁舟近釣臺。\n","id":64761,"chapter":"卷八十","chapternum":80,"title":"錢塘青山李隠居西齋","titledesc":"","collection":"","collectiondesc":"","poemindex":63},{"author":"許渾","charstyle":"近體詩","content":"秋來鳬雁下方塘，繫馬朝臺步夕陽。\n村徑繞山松葉暗，柴門臨水稻花香。\n雲連海氣琴書潤，風帶潮聲枕簟涼。\n西下磻溪猶萬里，可能垂白待文王。\n","id":64762,"chapter":"卷八十","chapternum":80,"title":"晚自朝臺至韋隠居郊園","titledesc":"","collection":"","collectiondesc":"","poemindex":64},{"author":"許渾","charstyle":"近體詩","content":"髙梧一葉下秋初，迢逓重廊舊寄居。\n月過碧𥦗今夜，酒雨昏紅壁去年。\n書玉池露冷芙蓉，淺瓊樹風髙薜茘。\n疎従此扁舟更東，去仙翁應笑為鱸。\n","id":64763,"chapter":"卷八十","chapternum":80,"title":"再逰姑蘇玉芝觀","titledesc":"","collection":"","collectiondesc":"","poemindex":65},{"author":"許渾","charstyle":"近體詩","content":"紫霄峯下絶韋編，舊隠相如結襪前。\n月落尚留東閣醉，風髙還憶北䆫眠。\n江城夜別瀟瀟雨，山檻晴歸漠漠煙。\n一頃豆花三頃竹，想應抛却釣魚船。\n","id":64764,"chapter":"卷八十","chapternum":80,"title":"元處士自洛歸宛陵山居見示詹事相公餞行之什因贈","titledesc":"","collection":"","collectiondesc":"","poemindex":66},{"author":"許渾","charstyle":"近體詩","content":"盧橘含花處處香，老人依舊卧清漳。\n心同客舍驚秋早，跡似僧齋厭夜長。\n風捲翠簾琴自響，露凝朱閣簟先涼。\n明朝欲醉文中彦，猶覺吟聲帶越鄉。\n","id":64765,"chapter":"卷八十","chapternum":80,"title":"病間寄郡中文士","titledesc":"","collection":"","collectiondesc":"","poemindex":67},{"author":"許渾","charstyle":"近體詩","content":"吳門煙月昔同逰，楓葉蘆花並客舟。\n聚散有期雲北去，浮沈無計水東流。\n一樽酒盡青山暮，千里書回碧樹秋。\n何處相思不相見，鳯城宫闕楚江樓。\n","id":64766,"chapter":"卷八十","chapternum":80,"title":"京口間居寄兩都親友","titledesc":"","collection":"","collectiondesc":"","poemindex":68},{"author":"許渾","charstyle":"近體詩","content":"兹樓今是望鄉臺，鄉信全稀曉雁哀。\n山翠萬重當檻出，水光千里抱城來。\n東巖月在僧初定，南浦花殘客未回。\n欲弔靈均能去否，秋風還有木蘭開。\n","id":64767,"chapter":"卷八十","chapternum":80,"title":"晨起白雲樓寄龍興江準上人兼呈竇秀才","titledesc":"","collection":"","collectiondesc":"","poemindex":69},{"author":"許渾","charstyle":"近體詩","content":"春風白馬紫絲韁，正值蠶眠未採桑。\n五夜有心隨暮雨，百年無節待秋霜。\n重尋繡帶朱藤合，更認羅裙碧草長。\n為報西逰減離恨，阮郎纔去嫁劉郎〈雲溪友議云千里初上第逰嶺徼有進士韋滂者自南海邀趙氏來為房妾房赴京調選與趙別約中秋為期趙極悵戀房至襄州逢渾赴弘農公番禺之命乃以情意相託許諾焉比到府邸遣人訪之則趙已却従韋矣因寄房詩云云房聞之幾有歐陽四門詹太原之慘 渾集所載稍異首二句云脩蛾顰翠倚柔桑遙謝春風白面郎結句云何處野花何處水下峯流出一渠香題云途經敷水不云寄房想為房諱之故改句并改題耳又才調集載此詩題云客有新豐館題怨別之詞因詰傳吏盡得其實偶作四韻嘲之或亦渾所改題也〉。\n","id":64768,"chapter":"卷八十","chapternum":80,"title":"寄房千里博士","titledesc":"","collection":"","collectiondesc":"","poemindex":70},{"author":"許渾","charstyle":"近體詩","content":"盧橘花香拂釣磯，佳人猶舞越羅衣。\n三洲水淺魚來少，五嶺山髙雁到稀。\n客路晚依紅樹宿，鄉關朝望白雲歸。\n交親不念征南吏，一夜風帆去似飛。\n","id":64769,"chapter":"卷八十","chapternum":80,"title":"別表兄軍倅","titledesc":"余祇命南海至廬陵逢表兄軍倅奉使淮海別後却寄是詩","collection":"","collectiondesc":"","poemindex":71},{"author":"許渾","charstyle":"近體詩","content":"三十六峯横一川，緑波無路草芊芊。\n牛羊晚食鋪平地，鵰鶚晴飛摩逺天。\n洛客盡回臨水寺，楚人皆逐下江船。\n東西未有相逢日，更把繁花共醉眠。\n","id":64770,"chapter":"卷八十","chapternum":80,"title":"與韓鄭二秀才同舟東下洛中親友送至景雲寺","titledesc":"","collection":"","collectiondesc":"","poemindex":72},{"author":"許渾","charstyle":"近體詩","content":"雲起髙臺日未沈，數村殘照半巖隂。\n野蠶成繭桑柘盡，溪鳥引雛蒲稗深。\n帆勢依依投極浦，鐘聲杳杳隔前林。\n故山迢逓故人去，一夜月明千里心。\n","id":64771,"chapter":"卷八十","chapternum":80,"title":"凌歊臺送韋秀才","titledesc":"","collection":"","collectiondesc":"","poemindex":73},{"author":"許渾","charstyle":"近體詩","content":"雲埋隂壑雪凝峯，半壁天台己萬重。\n人度碧溪疑輟棹，僧歸蒼嶺似聞鐘。\n暖眠鸂鶒晴灘草，髙掛獮猴暮澗松。\n曽約共逰今獨去，赤城西面水溶溶。\n","id":64772,"chapter":"卷八十","chapternum":80,"title":"送郭秀才逰天台","titledesc":"余甞與郭秀才同翫朱審畫天台山圖秀才因遊是山題詩贈別","collection":"","collectiondesc":"","poemindex":74},{"author":"許渾","charstyle":"近體詩","content":"桂州南去與誰同，處處山連水自通。\n兩岸曉烟千里草，半帆斜日一江風。\n瘴雨欲來楓樹黑，火雲初起荔枝紅。\n愁君路逺銷年月，莫滯三湘五嶺中。\n","id":64773,"chapter":"卷八十","chapternum":80,"title":"送杜秀才往桂林","titledesc":"","collection":"","collectiondesc":"","poemindex":75},{"author":"許渾","charstyle":"近體詩","content":"醉斜烏帽髮如絲，曽看仙人一局碁。\n賓館有魚為客久，鄉書無雁到家遲。\n緱山住近吹笙廟，湘水行逢鼔瑟祠。\n今夜月明何處宿，九疑雲盡碧參差。\n","id":64774,"chapter":"卷八十","chapternum":80,"title":"送蕭處士歸緱嶺別業","titledesc":"","collection":"","collectiondesc":"","poemindex":76},{"author":"許渾","charstyle":"近體詩","content":"能琴道士洞庭西，風滿歸帆路不迷。\n對岸水花霜後淺，傍簷山果雨來低。\n杉松近晚移茶崦，巖谷初寒蓋藥畦。\n他日相思兩行字，無人知處武陵溪。\n","id":64775,"chapter":"卷八十","chapternum":80,"title":"送張尊師歸洞庭","titledesc":"","collection":"","collectiondesc":"","poemindex":77},{"author":"許渾","charstyle":"近體詩","content":"一上髙城萬里愁，蒹葭楊栁似汀洲。\n溪雲初起日沈閣，山雨欲來風滿樓。\n鳥下綠蕪秦苑夕，蟬鳴黄葉漢宫秋。\n行人莫問當年事，故國東來渭水流。\n","id":64776,"chapter":"卷八十","chapternum":80,"title":"咸陽城東樓","titledesc":"","collection":"","collectiondesc":"","poemindex":78},{"author":"許渾","charstyle":"近體詩","content":"禾黍離離半野蒿，昔人城此豈知勞。\n水聲東去市朝變，山勢北來宫殿髙。\n鴉噪暮雲歸古堞，雁迷寒雨下空壕。\n可憐緱嶺登仙子，獨自吹笙醉碧桃。\n","id":64777,"chapter":"卷八十","chapternum":80,"title":"登故洛陽城","titledesc":"","collection":"","collectiondesc":"","poemindex":79},{"author":"許渾","charstyle":"近體詩","content":"玉樹歌殘王氣終，景陽兵合戍樓空。\n松楸逺近千官塜，禾黍髙低六代宫。\n石燕拂雲晴亦雨，江豚吹浪夜還風。\n英雄一去豪華盡，惟有青山似洛中。\n","id":64778,"chapter":"卷八十","chapternum":80,"title":"金陵懷古","titledesc":"","collection":"","collectiondesc":"","poemindex":80},{"author":"許渾","charstyle":"近體詩","content":"宋祖凌歊樂未回，三千歌舞宿層臺。\n湘潭雲盡暮山出，巴蜀雪消春水來。\n行殿有基荒薺合，寢園無主野棠開。\n百年便作萬年計，嵒畔古碑空綠苔〈凌歊臺在今當塗黄山直踞大江上西望江流天門中豁真有従巴蜀髙擁而來之勢稍東直瞰牛渚磯潭水深黑不測潭上諸山環峙薄暮嵐消山見則暮山雲盡而出尤對岸真景俗本作湘潭字蓋江潭之誤也宋祖亦非髙祖裕宋二武皆稱祖地志稱世祖孝武登此臺置離宫本紀亦載其幸南豫州者再校獵姑孰者一是甞嗤髙祖裕為田舍翁者三千歌舞固宜有之百年便作萬年計又似約畧孝武後人借南苑三百年癡想㮣入之以盡宋事要使寛展耳諸家駁此多未當特著之〉。\n","id":64779,"chapter":"卷八十","chapternum":80,"title":"凌歊臺","titledesc":"","collection":"","collectiondesc":"","poemindex":81},{"author":"許渾","charstyle":"近體詩","content":"聞説先皇醉碧桃，日華浮動鬱金袍。\n風隨玉輦笙歌迥，雲捲珠簾劒佩髙。\n鳯輦北歸山寂寂，龍旟西幸水滔滔。\n蛾眉沒後廵逰少，瓦落宫牆見野蒿。\n","id":64780,"chapter":"卷八十","chapternum":80,"title":"驪山","titledesc":"","collection":"","collectiondesc":"","poemindex":82},{"author":"許渾","charstyle":"近體詩","content":"桂香松暖廟門開，獨㵼椒漿奠一杯。\n秦法未興鴻己去，漢儲將廢鳯還來。\n紫芝翳翳多青草，白日蒼蒼半綠苔。\n山下驛塵南竄路，不知冠蓋幾人回。\n","id":64781,"chapter":"卷八十","chapternum":80,"title":"四皓廟","titledesc":"","collection":"","collectiondesc":"","poemindex":83},{"author":"許渾","charstyle":"近體詩","content":"武牢關下䕶龍旗，挾槊彎弓馬上飛。\n漢業未興王霸在，秦軍纔散魯連歸。\n墳穿大澤埋金劒，廟枕長溪挂鐵衣。\n欲奠忠魂何處問，葦花楓葉雨霏霏。\n","id":64782,"chapter":"卷八十","chapternum":80,"title":"題衛將軍廟","titledesc":"將軍名逖陽羨人少習詩書學弓劒有武略二十七㳺并汾間遇神堯皇帝始建義旗逖以勇藝進備行列洎擒竇建德逖時挾鎗劒前突後翼太宗顧而奇之天下既定錄其功拜將軍宿衛以母老病且乞歸侍殘年辭㫖哀激詔許之既而以孝敬睦閨門以然信居鄉里及卒邑人懷其賢廟于荆溪之湄以平生弓甲懸東西廡下嵗時祠祭頗福其土焉文士王敖撰碑辭實詳備惜乎國史闕書其人因題是詩于廟壁","collection":"","collectiondesc":"","poemindex":84},{"author":"許渾","charstyle":"近體詩","content":"夜戰桑乾北，秦兵半不歸。\n朝來有鄉信，猶自寄征衣。\n","id":64783,"chapter":"卷八十","chapternum":80,"title":"塞下","titledesc":"","collection":"","collectiondesc":"","poemindex":85},{"author":"許渾","charstyle":"近體詩","content":"雲月有歸處，故山清洛南。\n秦城一花發，春夢遍江潭。\n","id":64784,"chapter":"卷八十","chapternum":80,"title":"長安早春懷江南","titledesc":"","collection":"","collectiondesc":"","poemindex":86},{"author":"許渾","charstyle":"近體詩","content":"秦女夢餘仙路遙，月䆫風簟夜迢迢。\n伴郎翠鳯雙飛去，三十六宫聞玉簫。\n","id":64785,"chapter":"卷八十","chapternum":80,"title":"秦樓曲","titledesc":"","collection":"","collectiondesc":"","poemindex":87},{"author":"許渾","charstyle":"近體詩","content":"琪樹西風枕簟秋，楚雲湘水憶同逰。\n髙歌一曲掩明鏡，昨日少年今白頭。\n","id":64786,"chapter":"卷八十","chapternum":80,"title":"秋思","titledesc":"","collection":"","collectiondesc":"","poemindex":88},{"author":"許渾","charstyle":"近體詩","content":"心期仙訣意無窮，彩畫雲車起夀宫。\n聞有三山未知處，茂陵松栢滿西風。\n","id":64787,"chapter":"卷八十","chapternum":80,"title":"學仙","titledesc":"","collection":"","collectiondesc":"","poemindex":89},{"author":"許渾","charstyle":"近體詩","content":"羽袖飄飄香夜風，翠幢歸殿玉壇中。\n步虚聲盡天未曉，雲壓桃花月滿空。\n","id":64788,"chapter":"卷八十","chapternum":80,"title":"宿咸宜觀","titledesc":"","collection":"","collectiondesc":"","poemindex":90},{"author":"許渾","charstyle":"近體詩","content":"碧煙秋寺泛湖來，水浸城根古堞摧。\n盡日傷心人不見，石楠花發舊歌臺。\n","id":64789,"chapter":"卷八十","chapternum":80,"title":"遊楞伽寺","titledesc":"","collection":"","collectiondesc":"","poemindex":91},{"author":"許渾","charstyle":"近體詩","content":"遙見江隂夜漁客，因思京口釣魚時。\n一潭明月萬株栁，自去自來人不知。\n","id":64790,"chapter":"卷八十","chapternum":80,"title":"守風淮隂","titledesc":"","collection":"","collectiondesc":"","poemindex":92},{"author":"許渾","charstyle":"近體詩","content":"海燕西飛向日斜，天門遙望五侯家。\n樓臺深鎖無人到，落盡東風第一花。\n","id":64791,"chapter":"卷八十","chapternum":80,"title":"客有卜居不遂薄逰汧隴因題","titledesc":"","collection":"","collectiondesc":"","poemindex":93},{"author":"許渾","charstyle":"近體詩","content":"潮去潮來洲渚春，山花如繡草如茵。\n嚴陵臺下桐江水，解釣鱸魚能幾人。\n","id":64792,"chapter":"卷八十","chapternum":80,"title":"寄桐江隠者","titledesc":"","collection":"","collectiondesc":"","poemindex":94},{"author":"許渾","charstyle":"近體詩","content":"淚沿紅粉濕羅巾，重繫蘭舟勸酒頻。\n留却一枝河畔栁，明朝猶有逺行人。\n","id":64793,"chapter":"卷八十","chapternum":80,"title":"重別曽主簿","titledesc":"","collection":"","collectiondesc":"","poemindex":95},{"author":"許渾","charstyle":"近體詩","content":"紅花半落燕于飛，同客長安今獨歸。\n一紙鄉書報兄弟，還家羞着別時衣。\n","id":64794,"chapter":"卷八十","chapternum":80,"title":"送楊發東歸","titledesc":"","collection":"","collectiondesc":"","poemindex":96},{"author":"許渾","charstyle":"近體詩","content":"賣藥修琴歸去遲，山風吹老桂花枝。\n世間甲子須臾事，逢着仙人莫看棋。\n","id":64795,"chapter":"卷八十","chapternum":80,"title":"送宋處士歸山","titledesc":"","collection":"","collectiondesc":"","poemindex":97},{"author":"許渾","charstyle":"近體詩","content":"勞歌一曲解行舟，紅葉青山水急流。\n日暮酒醒人己逺，滿天風雨下西樓。\n","id":64796,"chapter":"卷八十","chapternum":80,"title":"謝亭送別","titledesc":"","collection":"","collectiondesc":"","poemindex":98},{"author":"許渾","charstyle":"近體詩","content":"王子求仙月滿臺，玉笙清轉鶴徘徊。\n曲終飛去不知處，山下碧桃春自開。\n","id":64797,"chapter":"卷八十","chapternum":80,"title":"緱山廟","titledesc":"","collection":"","collectiondesc":"","poemindex":99},{"author":"喻鳬","charstyle":"近體詩","content":"落日太湖西，波涵萬象低。\n藕花薫浦溆，菱蔓匿鳬鷖。\n樹及長橋盡，灘迴七里迷。\n還因坐籌暇，時一夢荆溪。\n","id":64798,"chapter":"卷八十","chapternum":80,"title":"夏日因懷陽羨舊逰寄斐書記","titledesc":"","collection":"","collectiondesc":"","poemindex":100},{"author":"喻鳬","charstyle":"近體詩","content":"銀地無塵金菊開，紫梨紅棗𨼢莓。\n苔一泓秋水一輪，月今夜故人來不。\n","id":64799,"chapter":"卷八十","chapternum":80,"title":"憶友人","titledesc":"","collection":"","collectiondesc":"","poemindex":101}]