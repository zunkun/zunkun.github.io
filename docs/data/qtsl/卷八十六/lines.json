[
  {
    "id": 137440,
    "uid": "line-86-1",
    "chapter": "卷八十六",
    "chapternum": 86,
    "charstyle": "",
    "linenum": 1,
    "type": "章节说明",
    "linetype": "bookdesc",
    "content": "欽定四庫全書",
    "author": ""
  },
  {
    "id": 137441,
    "uid": "line-86-2",
    "chapter": "卷八十六",
    "chapternum": 86,
    "charstyle": "",
    "linenum": 2,
    "type": "章节说明",
    "linetype": "bookdesc",
    "content": "御定全唐詩録卷八十六",
    "author": ""
  },
  {
    "id": 137442,
    "uid": "line-86-3",
    "chapter": "卷八十六",
    "chapternum": 86,
    "charstyle": "",
    "linenum": 3,
    "type": "作者",
    "linetype": "author",
    "content": "陸龜䝉",
    "author": "陸龜䝉"
  },
  {
    "id": 137443,
    "uid": "line-86-4",
    "chapter": "卷八十六",
    "chapternum": 86,
    "charstyle": "近體詩",
    "linenum": 4,
    "type": "古近体",
    "linetype": "charstyle",
    "content": "近體詩",
    "author": "陸龜䝉"
  },
  {
    "id": 137444,
    "uid": "line-86-5",
    "chapter": "卷八十六",
    "chapternum": 86,
    "charstyle": "近體詩",
    "linenum": 5,
    "type": "标题",
    "linetype": "title",
    "content": "村中晚望",
    "author": "陸龜䝉"
  },
  {
    "id": 137445,
    "uid": "line-86-6",
    "chapter": "卷八十六",
    "chapternum": 86,
    "charstyle": "近體詩",
    "linenum": 6,
    "type": "内容",
    "linetype": "content",
    "content": "抱杖柴門立江村日易斜雁寒猶憶侣人病更離家短鬢堪成雪雙眸舊有花何須萬里外即此是天涯",
    "author": "陸龜䝉"
  },
  {
    "id": 137446,
    "uid": "line-86-7",
    "chapter": "卷八十六",
    "chapternum": 86,
    "charstyle": "近體詩",
    "linenum": 7,
    "type": "标题",
    "linetype": "title",
    "content": "襲美題郊居十首次韻",
    "author": "陸龜䝉"
  },
  {
    "id": 137447,
    "uid": "line-86-8",
    "chapter": "卷八十六",
    "chapternum": 86,
    "charstyle": "近體詩",
    "linenum": 8,
    "type": "内容组合",
    "linetype": "contentgroup",
    "content": "",
    "author": "陸龜䝉"
  },
  {
    "id": 137448,
    "uid": "line-86-9",
    "chapter": "卷八十六",
    "chapternum": 86,
    "charstyle": "近體詩",
    "linenum": 9,
    "type": "内容",
    "linetype": "content",
    "content": "近來唯樂靜移傍故城居閒打脩琴料時封謝藥書夜停江上鳥晴曬篋中魚出亦圖何事無勞置棧車",
    "author": "陸龜䝉"
  },
  {
    "id": 137449,
    "uid": "line-86-10",
    "chapter": "卷八十六",
    "chapternum": 86,
    "charstyle": "近體詩",
    "linenum": 10,
    "type": "内容",
    "linetype": "content",
    "content": "倩人醫病樹看僕補衡茅散髮還同阮無心更慕巢簡便書露竹樽待破霜匏日好林間坐烟蘿僅欲交",
    "author": "陸龜䝉"
  },
  {
    "id": 137450,
    "uid": "line-86-11",
    "chapter": "卷八十六",
    "chapternum": 86,
    "charstyle": "近體詩",
    "linenum": 11,
    "type": "内容",
    "linetype": "content",
    "content": "倭僧留海紙山匠製雲牀懶外應無敵貧中直是王池平鷗思喜花盡蝶情忙欲問新秋計菱絲一畆强",
    "author": "陸龜䝉"
  },
  {
    "id": 137451,
    "uid": "line-86-12",
    "chapter": "卷八十六",
    "chapternum": 86,
    "charstyle": "近體詩",
    "linenum": 12,
    "type": "内容",
    "linetype": "content",
    "content": "故山空自擲當路竟誰知祇有經時䇿全無養拙資病深憐灸客炊晚信樵兒漫欲陳風俗周官未採詩",
    "author": "陸龜䝉"
  },
  {
    "id": 137452,
    "uid": "line-86-13",
    "chapter": "卷八十六",
    "chapternum": 86,
    "charstyle": "近體詩",
    "linenum": 13,
    "type": "内容",
    "linetype": "content",
    "content": "福地能容塹玄闗詎有扉靜思瓊板字閒洗鐵笻衣鳥破涼烟下人衝暮雨歸故園秋草夢猶記緑微微",
    "author": "陸龜䝉"
  },
  {
    "id": 137453,
    "uid": "line-86-14",
    "chapter": "卷八十六",
    "chapternum": 86,
    "charstyle": "近體詩",
    "linenum": 14,
    "type": "内容",
    "linetype": "content",
    "content": "水影沈魚器隣聲動緯車燕輕捎墜葉蜂懶臥燋花説史評諸例論兵到百家明時如不用歸去種桑麻",
    "author": "陸龜䝉"
  },
  {
    "id": 137454,
    "uid": "line-86-15",
    "chapter": "卷八十六",
    "chapternum": 86,
    "charstyle": "近體詩",
    "linenum": 15,
    "type": "内容",
    "linetype": "content",
    "content": "禹穴奇編缺雷平異境殘靜吟封籙檢歸興削帆竿白石堪為飯青蘿好作冠㡬時當斗柄同上步罡壇",
    "author": "陸龜䝉"
  },
  {
    "id": 137455,
    "uid": "line-86-16",
    "chapter": "卷八十六",
    "chapternum": 86,
    "charstyle": "近體詩",
    "linenum": 16,
    "type": "内容",
    "linetype": "content",
    "content": "强起披衣坐徐行處暑天上階來鬬雀移樹去驚蟬莫問鹽車駿誰看醬瓿玄黃金如可化相近買雲泉",
    "author": "陸龜䝉"
  },
  {
    "id": 137456,
    "uid": "line-86-17",
    "chapter": "卷八十六",
    "chapternum": 86,
    "charstyle": "近體詩",
    "linenum": 17,
    "type": "内容",
    "linetype": "content",
    "content": "野入青蕪巷陂侵白竹門風高開栗刺沙淺露芹根迸鼠縁藤桁饑烏立石盆東吳雖不改誰是武王孫",
    "author": "陸龜䝉"
  },
  {
    "id": 137457,
    "uid": "line-86-18",
    "chapter": "卷八十六",
    "chapternum": 86,
    "charstyle": "近體詩",
    "linenum": 18,
    "type": "内容",
    "linetype": "content",
    "content": "疎慵真有素時勢盡無能風月誰為敵林泉幸未憎酒材經夏闕詩債待秋徴祇有君同僻閒來對曲肱",
    "author": "陸龜䝉"
  },
  {
    "id": 137458,
    "uid": "line-86-19",
    "chapter": "卷八十六",
    "chapternum": 86,
    "charstyle": "近體詩",
    "linenum": 19,
    "type": "内容组合",
    "linetype": "contentgroup",
    "content": "",
    "author": "陸龜䝉"
  },
  {
    "id": 137459,
    "uid": "line-86-20",
    "chapter": "卷八十六",
    "chapternum": 86,
    "charstyle": "近體詩",
    "linenum": 20,
    "type": "集合开始",
    "linetype": "collectionstart",
    "content": "",
    "author": "陸龜䝉"
  },
  {
    "id": 137460,
    "uid": "line-86-21",
    "chapter": "卷八十六",
    "chapternum": 86,
    "charstyle": "近體詩",
    "linenum": 21,
    "type": "集合标题",
    "linetype": "collection",
    "content": "四明山詩九首〈并序〉",
    "author": "陸龜䝉"
  },
  {
    "id": 137461,
    "uid": "line-86-22",
    "chapter": "卷八十六",
    "chapternum": 86,
    "charstyle": "近體詩",
    "linenum": 22,
    "type": "集合说明",
    "linetype": "collectiondesc",
    "content": "謝遺塵者有道之士也甞隠於四明之南雷一旦訪余來語不及世務且曰吾得於玉泉生知子性誕逸樂神仙中書探海嶽遺事以期方外之交雖銅牆鬼炊虎獄劒餌無不窺也今為子語吾山之奇者有峯最高四穴在峯上每天地澄霽望之如牖户相傳謂之石窗即四明之目也山中有雲不絶者二十里民皆家雲之南壮每相從謂之過雲有鹿亭有樊榭有潺湲洞木實有青櫺子味極甘而堅不可卒破有猿山家謂之鞠侯其他在圖籍不足道也凡此佳處各為我賦詩余因作九題題四十字謝省之曰玉泉生真不誣矣好事者為余傳之因呈襲美",
    "author": "陸龜䝉"
  },
  {
    "id": 137462,
    "uid": "line-86-23",
    "chapter": "卷八十六",
    "chapternum": 86,
    "charstyle": "近體詩",
    "linenum": 23,
    "type": "标题",
    "linetype": "title",
    "content": "石窗",
    "author": "陸龜䝉"
  },
  {
    "id": 137463,
    "uid": "line-86-24",
    "chapter": "卷八十六",
    "chapternum": 86,
    "charstyle": "近體詩",
    "linenum": 24,
    "type": "内容",
    "linetype": "content",
    "content": "石窗何處見萬仞倚晴虚積靄迷青璅殘霞動綺疏山應列圓嶠宫便接方諸祇有三奔客時來教隠書",
    "author": "陸龜䝉"
  },
  {
    "id": 137464,
    "uid": "line-86-25",
    "chapter": "卷八十六",
    "chapternum": 86,
    "charstyle": "近體詩",
    "linenum": 25,
    "type": "标题",
    "linetype": "title",
    "content": "過雲",
    "author": "陸龜䝉"
  },
  {
    "id": 137465,
    "uid": "line-86-26",
    "chapter": "卷八十六",
    "chapternum": 86,
    "charstyle": "近體詩",
    "linenum": 26,
    "type": "内容",
    "linetype": "content",
    "content": "相訪一程雲雲深路僅分嘯臺隨日辨樵斧帶風聞曉著衣全濕寒衝酒不曛㡬囘歸思靜髣髴見蘇君",
    "author": "陸龜䝉"
  },
  {
    "id": 137466,
    "uid": "line-86-27",
    "chapter": "卷八十六",
    "chapternum": 86,
    "charstyle": "近體詩",
    "linenum": 27,
    "type": "标题",
    "linetype": "title",
    "content": "雲南",
    "author": "陸龜䝉"
  },
  {
    "id": 137467,
    "uid": "line-86-28",
    "chapter": "卷八十六",
    "chapternum": 86,
    "charstyle": "近體詩",
    "linenum": 28,
    "type": "内容",
    "linetype": "content",
    "content": "雲南更有溪丹礫盡無泥藥有巴竇賣枝多越鳥啼夜清先月午秋近少嵐迷若得山顔住芝𥰭手自攜",
    "author": "陸龜䝉"
  },
  {
    "id": 137468,
    "uid": "line-86-29",
    "chapter": "卷八十六",
    "chapternum": 86,
    "charstyle": "近體詩",
    "linenum": 29,
    "type": "标题",
    "linetype": "title",
    "content": "雲北",
    "author": "陸龜䝉"
  },
  {
    "id": 137469,
    "uid": "line-86-30",
    "chapter": "卷八十六",
    "chapternum": 86,
    "charstyle": "近體詩",
    "linenum": 30,
    "type": "内容",
    "linetype": "content",
    "content": "雲北是陽川人家洞壑連壇當星斗下樓桚翠微連一半遙峰雨三條古井烟金庭如有路應到左神天",
    "author": "陸龜䝉"
  },
  {
    "id": 137470,
    "uid": "line-86-31",
    "chapter": "卷八十六",
    "chapternum": 86,
    "charstyle": "近體詩",
    "linenum": 31,
    "type": "标题",
    "linetype": "title",
    "content": "鹿亭",
    "author": "陸龜䝉"
  },
  {
    "id": 137471,
    "uid": "line-86-32",
    "chapter": "卷八十六",
    "chapternum": 86,
    "charstyle": "近體詩",
    "linenum": 32,
    "type": "内容",
    "linetype": "content",
    "content": "鹿亭巖下置時領白麛過草細眠應久泉香飲自多認聲來月塢尋跡到烟蘿早晚吞金液騎將上絳河",
    "author": "陸龜䝉"
  },
  {
    "id": 137472,
    "uid": "line-86-33",
    "chapter": "卷八十六",
    "chapternum": 86,
    "charstyle": "近體詩",
    "linenum": 33,
    "type": "标题",
    "linetype": "title",
    "content": "樊榭",
    "author": "陸龜䝉"
  },
  {
    "id": 137473,
    "uid": "line-86-34",
    "chapter": "卷八十六",
    "chapternum": 86,
    "charstyle": "近體詩",
    "linenum": 34,
    "type": "内容",
    "linetype": "content",
    "content": "樊榭何年築人應白日飛至今山客説時駕玉麟歸乳蔕懸松嫩芝臺出石微憑欄虚目斷不見羽華衣",
    "author": "陸龜䝉"
  },
  {
    "id": 137474,
    "uid": "line-86-35",
    "chapter": "卷八十六",
    "chapternum": 86,
    "charstyle": "近體詩",
    "linenum": 35,
    "type": "标题",
    "linetype": "title",
    "content": "潺湲洞",
    "author": "陸龜䝉"
  },
  {
    "id": 137475,
    "uid": "line-86-36",
    "chapter": "卷八十六",
    "chapternum": 86,
    "charstyle": "近體詩",
    "linenum": 36,
    "type": "内容",
    "linetype": "content",
    "content": "石淺洞門深潺潺萬古音似吹雙羽管如奏落霞琴倒穴漂龍沬穿松濺鶴襟何人乘月㺯應作上清吟",
    "author": "陸龜䝉"
  },
  {
    "id": 137476,
    "uid": "line-86-37",
    "chapter": "卷八十六",
    "chapternum": 86,
    "charstyle": "近體詩",
    "linenum": 37,
    "type": "标题",
    "linetype": "title",
    "content": "青櫺子",
    "author": "陸龜䝉"
  },
  {
    "id": 137477,
    "uid": "line-86-38",
    "chapter": "卷八十六",
    "chapternum": 86,
    "charstyle": "近體詩",
    "linenum": 38,
    "type": "内容",
    "linetype": "content",
    "content": "山實號青櫺環岡次第生外形堅緑殻中味敵瓊英墮石樵兒拾敲林宿鳥驚亦應仙吏守時取薦層城",
    "author": "陸龜䝉"
  },
  {
    "id": 137478,
    "uid": "line-86-39",
    "chapter": "卷八十六",
    "chapternum": 86,
    "charstyle": "近體詩",
    "linenum": 39,
    "type": "标题",
    "linetype": "title",
    "content": "鞠侯",
    "author": "陸龜䝉"
  },
  {
    "id": 137479,
    "uid": "line-86-40",
    "chapter": "卷八十六",
    "chapternum": 86,
    "charstyle": "近體詩",
    "linenum": 40,
    "type": "内容",
    "linetype": "content",
    "content": "何事鞠侯名先封在四明但爲連臂飲不作斷腸聲野蔓垂纓細寒泉佩玉清滿林游宦子誰為作君卿",
    "author": "陸龜䝉"
  },
  {
    "id": 137480,
    "uid": "line-86-41",
    "chapter": "卷八十六",
    "chapternum": 86,
    "charstyle": "近體詩",
    "linenum": 41,
    "type": "集合结束",
    "linetype": "collectionend",
    "content": "",
    "author": "陸龜䝉"
  },
  {
    "id": 137481,
    "uid": "line-86-42",
    "chapter": "卷八十六",
    "chapternum": 86,
    "charstyle": "近體詩",
    "linenum": 42,
    "type": "标题",
    "linetype": "title",
    "content": "江墅言懐",
    "author": "陸龜䝉"
  },
  {
    "id": 137482,
    "uid": "line-86-43",
    "chapter": "卷八十六",
    "chapternum": 86,
    "charstyle": "近體詩",
    "linenum": 43,
    "type": "内容",
    "linetype": "content",
    "content": "病身兼稚子田舎劣相容跡共公卿絶貧須稼穡供月方行到閏霜始近來濃樹少棲禽雜村孤守犬重汀洲藏晚弋籬落露寒舂野弁欹還整家書拆又封杉篁宜夕照窗户憶疎鐘南北唯聞戰縱橫未勝農大春雖苦學叔夜本多慵直使貂裘敝猶堪過一冬",
    "author": "陸龜䝉"
  },
  {
    "id": 137483,
    "uid": "line-86-44",
    "chapter": "卷八十六",
    "chapternum": 86,
    "charstyle": "近體詩",
    "linenum": 44,
    "type": "标题",
    "linetype": "title",
    "content": "自和",
    "author": "陸龜䝉"
  },
  {
    "id": 137484,
    "uid": "line-86-45",
    "chapter": "卷八十六",
    "chapternum": 86,
    "charstyle": "近體詩",
    "linenum": 45,
    "type": "内容",
    "linetype": "content",
    "content": "命既時相背才非世所容著書糧易絶多病藥難供夢為懐山數愁因忌酒濃鳥媒呈不一魚寨下仍重晚桁簔兼褐晴簷織帶舂著籖分水味標石認田封此地家三户何人禄萬鍾草堂聊當貴金穴任輕農把釣竿初冷題詩筆未慵莫憂寒事晚江上少嚴冬",
    "author": "陸龜䝉"
  },
  {
    "id": 137485,
    "uid": "line-86-46",
    "chapter": "卷八十六",
    "chapternum": 86,
    "charstyle": "近體詩",
    "linenum": 46,
    "type": "标题",
    "linetype": "title",
    "content": "江南秋懐寄華陽上人",
    "author": "陸龜䝉"
  },
  {
    "id": 137486,
    "uid": "line-86-47",
    "chapter": "卷八十六",
    "chapternum": 86,
    "charstyle": "近體詩",
    "linenum": 47,
    "type": "内容",
    "linetype": "content",
    "content": "櫛髮涼天曙含毫故國情歸心一夜極病體九秋輕忽起䄡䄖咏因悲絡緯鳴逢山即堪隠何路可圖榮揲策空占命持竿不釣名忘憂如有待縱嬾似無營小徑纔分草斜扉劣辮荆冷荷承露菂疎菊臥烟莖譜為聽琴閲圖縁看海瞪鷺毛浮島白魚尾撇波頳庭橘低攀嗅園葵旋折烹餓烏窺食案鬬鼠落書棚種豆悲楊惲投𤓰憶衞旍東林誰處士南郭自先生分野星多蹇連山卦少亨衣裾徒博大文籍漫縱橫蘭葉騷人佩蓴絲内史羹鶡冠難適越羊酪未饒傖倚嘯微抽恨論玄好析酲栖遲勞鼓篋豪俠愛金籯鍊藥傳丹鼎甞茶試石□沼連枯葦暗窗對脱梧明未達譏張翰非才嫉禰衡遠懐魂易黯幽憤骨堪驚礪缺知矛利磨瑕見璧瑛道源疏滴瀝儒肆售精誠敢嘆良時擲猶勝亂世攖相秦猶㡬死王漢尚當黥飲啄期應定窮通勢莫爭髠鉗為皁隸談笑得公卿浴日安知量追風不計程塵埃張耳分肝膽季心傾諭蜀專操檄通甌獨請纓匹夫能曲踊萬騎可橫行許國輕妻子防邊重戰耕俄分上尊酒驟厭五侯鯖靜黙供三語從容等一枰弘深司馬法雄傑貳師兵朔雪埋烽燧寒笳裂斾旌乘時收句注即日掃欃槍武昔威殊俗文今被八紘琮璜陳始畢韶夏敎初成芽孽羣妖滅松筠百度貞郎官青瑣拜使者繡衣迎帝道將雲闢澆波漸砥平學徒羞説霸佳士恥為伶負杖歌栖畆操觚賦北征才當曹斗怯書比惠車盈謝氏憐兒女郗家貴舅甥唯荒稚珪宅莫贈景山鎗賢彥風流逺江湖思緒縈謳啞搖舴艋出沒漾鵁鶄晚樹參差碧奇峯迤邐晴水喧楒紫芡村響□香秔荷笠漁翁古穿籬守犬獰公衫白紵卷田餉緑筲擎地與膏腴錯人多富壽并相歡時帖泰獨坐歳崢嶸唧嘖蛩吟壁連軒鶴舞楹戍風飄疊鼔隣月動哀箏未得文章力何由俸禄請和鉛還搰搰持斧自丁丁驚懼疑凋朽功勤過屑瓊凝神披夕秀盡力取朝英蠧簡開塵篋寒燈立曉檠靜翻詞客系閒難史官評天地寧舒慘山川自變更祇能分跖惠誰解等殤彭項豈重瞳聖䕫猶一足𨆪阮高酣麴糵莊達謝犧牲齚舌無勞話寛心豈可盛但從鑪冶鍜莫愛罻羅嬰硯撥萍根洗舟衝蓼穗撐短牀編翠竹低几凭紅檉霜信催楊栁烟容褭杜蘅桁排巢燕燕屏畫醉猩猩懶檜推嵐影飛泉撼玉琤𦪽□尋遠近握槊鬬輸贏檻壓離披瓠簷垂礧磊橙忘情及宗炳抱疾過劉楨野饋誇菰飯江南賈蔗𩛿送神枹瓦釜留客上瓷觥舉檝揮青劒鳴榔扣遠鉦鳥行沈莽蒼魚隊破泓澄手㦸非吾事腰鎌且發硎〈音坑〉諒難求摽摽〈上聲〉聊欲取錚錚㡬歎蟲甘蓼還思鹿美苹愁長難自剪歌斷有誰賡未去師黃石空能説白珩性湍休激浪言莠罷抽萌地僻琴樽獨溪寒杖屨清物齊消臆對戈倒共心盟絲曳靈妃瑟金涵太子笙幽棲膠竹塢仙慮驛蓬瀛想像珠𥜗鳯追飛翠蕋鶯霧簾深杳悄雲磬冷敲鏗籙字多階品華陽足弟兄焚香凝一室盡日思曽城匿景崦嵫色呀空渤海聲吾當營巨矢東去射長鯨",
    "author": "陸龜䝉"
  },
  {
    "id": 137487,
    "uid": "line-86-48",
    "chapter": "卷八十六",
    "chapternum": 86,
    "charstyle": "近體詩",
    "linenum": 48,
    "type": "标题",
    "linetype": "title",
    "content": "秋日遣懐十六韻寄道侶",
    "author": "陸龜䝉"
  },
  {
    "id": 137488,
    "uid": "line-86-49",
    "chapter": "卷八十六",
    "chapternum": 86,
    "charstyle": "近體詩",
    "linenum": 49,
    "type": "内容",
    "linetype": "content",
    "content": "盡日臨風坐雄詞妙畧兼共知時世薄寧恨嵗華淹且把靈方試休憑吉夢占夜燃燒汞火朝鍊洗金鹽有路求真隠無媒舉孝亷自然成嘯傲不是學沈潛水恨同心隔霜愁雨鬢霑鶴屏憐掩扇烏㡌愛垂簷雅調宜觀樂清才稱典籖冠㩻玄髮少書健紫毫尖故疾因秋白塵容畏日黔壯圖須行行儒服漫䄡䄡片石聊當枕橫烟欲代簾蠧根延穴蟻疎葉漏庭蟾藥鼎高低鑄雲菴早晚苫胡麻如重寄從誚我無厭",
    "author": "陸龜䝉"
  },
  {
    "id": 137489,
    "uid": "line-86-50",
    "chapter": "卷八十六",
    "chapternum": 86,
    "charstyle": "近體詩",
    "linenum": 50,
    "type": "标题",
    "linetype": "title",
    "content": "京口與友生話别",
    "author": "陸龜䝉"
  },
  {
    "id": 137490,
    "uid": "line-86-51",
    "chapter": "卷八十六",
    "chapternum": 86,
    "charstyle": "近體詩",
    "linenum": 51,
    "type": "内容",
    "linetype": "content",
    "content": "共是悲秋客相逢恨不堪雁頻辭薊北人尚在江南名利機初發樵漁事先諳松門穿戴寺荷徑繞秦潭〈秦潭始皇所開〉繩檢真難束疎慵却易耽枕當高樹穏茶試遠泉甘架上經惟一樽前雅祇三風雲勞夢想天地入醺酣厯自堯階數書因禹穴探御龍雖世禄下馬亦清談國計徒盈䇿家儲不滿甔斷簾從燕出㩻弁倩人簪木墜涼來葉山橫霽後嵐竹窗深䆗窱苔洞緑龕弇積行依顔子和光則老耼仗誠為虎節被信作鮫函養鷺看窺沼尋僧助結菴功名思馬援歌唱咽羊曇乞食羞孤鳯無衣羨八蠶繋帆留宿客吟句任羸驂寵鶴空無衞占烏未見𨝸香還須是桂青會出於藍蜀酒時傾瓿〈瀟買反從蜀呼〉呉鰕偏發坩〈苦甘反〉玉封千挺藕霜閉一筒柑惜佩終邀禍辭環好激貪宗溟雖甽澮成厦必楩枏碧石雕琴薦黃金飾劒鐔烟緣沙砌引水為藥畦擔博物君能繼多才我尚慙别離猶得在秋鬢未鬖鬖",
    "author": "陸龜䝉"
  },
  {
    "id": 137491,
    "uid": "line-86-52",
    "chapter": "卷八十六",
    "chapternum": 86,
    "charstyle": "近體詩",
    "linenum": 52,
    "type": "标题",
    "linetype": "title",
    "content": "閒書",
    "author": "陸龜䝉"
  },
  {
    "id": 137492,
    "uid": "line-86-53",
    "chapter": "卷八十六",
    "chapternum": 86,
    "charstyle": "近體詩",
    "linenum": 53,
    "type": "内容",
    "linetype": "content",
    "content": "病學高僧置一床披衣纔暇即焚香閒階雨過苔花潤小簟風來薤葉涼南國羽書催部曲〈時黃巢圍廣州告急〉東山毛褐傲羲皇升平聞道無時節試問中林亦不妨",
    "author": "陸龜䝉"
  },
  {
    "id": 137493,
    "uid": "line-86-54",
    "chapter": "卷八十六",
    "chapternum": 86,
    "charstyle": "近體詩",
    "linenum": 54,
    "type": "标题",
    "linetype": "title",
    "content": "别墅懐歸",
    "author": "陸龜䝉"
  },
  {
    "id": 137494,
    "uid": "line-86-55",
    "chapter": "卷八十六",
    "chapternum": 86,
    "charstyle": "近體詩",
    "linenum": 55,
    "type": "内容",
    "linetype": "content",
    "content": "水國初冬和暖天南榮方好背陽眠題詩朝憶復暮憶見月上弦還下弦遥為晚花吟白菊近炊香稻識紅蓮何人授我黃金百買取蘇君負郭田",
    "author": "陸龜䝉"
  },
  {
    "id": 137495,
    "uid": "line-86-56",
    "chapter": "卷八十六",
    "chapternum": 86,
    "charstyle": "近體詩",
    "linenum": 56,
    "type": "标题",
    "linetype": "title",
    "content": "王先輩草堂",
    "author": "陸龜䝉"
  },
  {
    "id": 137496,
    "uid": "line-86-57",
    "chapter": "卷八十六",
    "chapternum": 86,
    "charstyle": "近體詩",
    "linenum": 57,
    "type": "内容",
    "linetype": "content",
    "content": "松徑隈雲到靜堂杏花臨澗水流香身從亂後全家隱日校人間一倍長金籙漸加新品秩玉皇偏賜羽衣裳何如聖代彈冠出方朔曽為漢侍郎",
    "author": "陸龜䝉"
  },
  {
    "id": 137497,
    "uid": "line-86-58",
    "chapter": "卷八十六",
    "chapternum": 86,
    "charstyle": "近體詩",
    "linenum": 58,
    "type": "标题",
    "linetype": "title",
    "content": "和夏景冲澹偶作次韻",
    "author": "陸龜䝉"
  },
  {
    "id": 137498,
    "uid": "line-86-59",
    "chapter": "卷八十六",
    "chapternum": 86,
    "charstyle": "近體詩",
    "linenum": 59,
    "type": "内容",
    "linetype": "content",
    "content": "蟬雀參差在扇紗竹襟輕利籜冠斜壚中有酒文園㑹琴上無絃靖節家芝畹烟霞全覆穗橘洲風浪半浮花閒思兩地忘名者不信人間髮解華",
    "author": "陸龜䝉"
  },
  {
    "id": 137499,
    "uid": "line-86-60",
    "chapter": "卷八十六",
    "chapternum": 86,
    "charstyle": "近體詩",
    "linenum": 60,
    "type": "标题",
    "linetype": "title",
    "content": "和暇日獨處見寄",
    "author": "陸龜䝉"
  },
  {
    "id": 137500,
    "uid": "line-86-61",
    "chapter": "卷八十六",
    "chapternum": 86,
    "charstyle": "近體詩",
    "linenum": 61,
    "type": "内容",
    "linetype": "content",
    "content": "謝府殷樓少暇時又抛清宴入書帷三千餘嵗上下古八十一家文字奇〈司馬遷書上下紀三千餘嵗太玄有八十一家率多奇字〉冷夢漢皋懐鹿隠靜憐烟島覺鴻離知君滿篋前朝事鳯諾龍奴借與窺",
    "author": "陸龜䝉"
  },
  {
    "id": 137501,
    "uid": "line-86-62",
    "chapter": "卷八十六",
    "chapternum": 86,
    "charstyle": "近體詩",
    "linenum": 62,
    "type": "标题",
    "linetype": "title",
    "content": "和呉中言情見寄次韻",
    "author": "陸龜䝉"
  },
  {
    "id": 137502,
    "uid": "line-86-63",
    "chapter": "卷八十六",
    "chapternum": 86,
    "charstyle": "近體詩",
    "linenum": 63,
    "type": "内容",
    "linetype": "content",
    "content": "菰烟蘆雪是儂鄉釣線随身好坐忘徒愛右軍遺㸃畫閒披左氏得膏肓無因月殿聞移屧祇有風汀去採香莫問江邊漁艇子玉皇看賜羽衣裳",
    "author": "陸龜䝉"
  },
  {
    "id": 137503,
    "uid": "line-86-64",
    "chapter": "卷八十六",
    "chapternum": 86,
    "charstyle": "近體詩",
    "linenum": 64,
    "type": "标题",
    "linetype": "title",
    "content": "和呉中書事寄漢南裴尚書",
    "author": "陸龜䝉"
  },
  {
    "id": 137504,
    "uid": "line-86-65",
    "chapter": "卷八十六",
    "chapternum": 86,
    "charstyle": "近體詩",
    "linenum": 65,
    "type": "内容",
    "linetype": "content",
    "content": "風清地古帶前朝遺事紛紛未寂寥三泖涼波魚蕝動〈遠祖士衡對晉武帝以三泖冬温夏涼〉五茸春草雉媒嬌〈五茸吳王獵所茸各有名〉雲藏野寺分金刹月在江樓倚玉簫不用懐歸忘此景吳王看即奉弓招",
    "author": "陸龜䝉"
  },
  {
    "id": 137505,
    "uid": "line-86-66",
    "chapter": "卷八十六",
    "chapternum": 86,
    "charstyle": "近體詩",
    "linenum": 66,
    "type": "标题",
    "linetype": "title",
    "content": "和題支山南峯僧次韻",
    "author": "陸龜䝉"
  },
  {
    "id": 137506,
    "uid": "line-86-67",
    "chapter": "卷八十六",
    "chapternum": 86,
    "charstyle": "近體詩",
    "linenum": 67,
    "type": "内容",
    "linetype": "content",
    "content": "睂毫霜細欲垂肩自説初棲海嶽年萬壑烟霞秋後到一林風雨夜深禪時翻貝葉添新藏閒插松枝䕶小泉好是清冬無外事匡牀齋罷向陽眠",
    "author": "陸龜䝉"
  },
  {
    "id": 137507,
    "uid": "line-86-68",
    "chapter": "卷八十六",
    "chapternum": 86,
    "charstyle": "近體詩",
    "linenum": 68,
    "type": "标题",
    "linetype": "title",
    "content": "和寄題玉霄峯葉涵象尊師所居",
    "author": "陸龜䝉"
  },
  {
    "id": 137508,
    "uid": "line-86-69",
    "chapter": "卷八十六",
    "chapternum": 86,
    "charstyle": "近體詩",
    "linenum": 69,
    "type": "内容",
    "linetype": "content",
    "content": "天台一萬八千丈師在浮雲端掩扉永夜祇知星斗大深秋猶見海山微風前㡬降青毛節雪後應披白羽衣南望烟霞空再拜欲將飛魄問靈威",
    "author": "陸龜䝉"
  },
  {
    "id": 137509,
    "uid": "line-86-70",
    "chapter": "卷八十六",
    "chapternum": 86,
    "charstyle": "近體詩",
    "linenum": 70,
    "type": "标题",
    "linetype": "title",
    "content": "和醉中即席贈潤卿博士次韻",
    "author": "陸龜䝉"
  },
  {
    "id": 137510,
    "uid": "line-86-71",
    "chapter": "卷八十六",
    "chapternum": 86,
    "charstyle": "近體詩",
    "linenum": 71,
    "type": "内容",
    "linetype": "content",
    "content": "共是虚皇簡上仙清詞如羽欲飄然登山凡著㡬緉□破浪欲乘千里船遠夢祇留丹井畔閒吟多在酒旗前誰知海上無名者只記漁歌不記年",
    "author": "陸龜䝉"
  },
  {
    "id": 137511,
    "uid": "line-86-72",
    "chapter": "卷八十六",
    "chapternum": 86,
    "charstyle": "近體詩",
    "linenum": 72,
    "type": "标题",
    "linetype": "title",
    "content": "和江南道中懐茅山廣文南陽博士",
    "author": "陸龜䝉"
  },
  {
    "id": 137512,
    "uid": "line-86-73",
    "chapter": "卷八十六",
    "chapternum": 86,
    "charstyle": "近體詩",
    "linenum": 73,
    "type": "内容",
    "linetype": "content",
    "content": "一片輕帆背夕陽望三峯拜七真堂〈三茅二許一陽一郭是為七真〉天寒夜漱雲牙淨雪壞晴梳石髮香自拂烟霞安筆格獨開封撿試砂牀莫言洞府能招隠㑹輾飇輪見玉皇",
    "author": "陸龜䝉"
  },
  {
    "id": 137513,
    "uid": "line-86-74",
    "chapter": "卷八十六",
    "chapternum": 86,
    "charstyle": "近體詩",
    "linenum": 74,
    "type": "标题",
    "linetype": "title",
    "content": "和夏景無事因懐章來二上人次韻",
    "author": "陸龜䝉"
  },
  {
    "id": 137514,
    "uid": "line-86-75",
    "chapter": "卷八十六",
    "chapternum": 86,
    "charstyle": "近體詩",
    "linenum": 75,
    "type": "内容组合",
    "linetype": "contentgroup",
    "content": "",
    "author": "陸龜䝉"
  },
  {
    "id": 137515,
    "uid": "line-86-76",
    "chapter": "卷八十六",
    "chapternum": 86,
    "charstyle": "近體詩",
    "linenum": 76,
    "type": "内容",
    "linetype": "content",
    "content": "簷外青陽有二梅折來堪下凍醪杯〈離騷注云盛夏以醇酒置冰上〉高杉自欲生龍腦小弁誰能寄鹿胎麗事肯敎饒沈謝談微何必減宗雷還聞擬結東林社爭奈淵明醉不來",
    "author": "陸龜䝉"
  },
  {
    "id": 137516,
    "uid": "line-86-77",
    "chapter": "卷八十六",
    "chapternum": 86,
    "charstyle": "近體詩",
    "linenum": 77,
    "type": "内容",
    "linetype": "content",
    "content": "忽憶高僧坐夏堂厭泉聲閙笑雲忙山重海澹懐中印月冷風微宿上方病後書求嵩少藥定迴衣染貝多香何時更問逍遙義〈道林有逍遙遊别義〉五粒松隂半石牀",
    "author": "陸龜䝉"
  },
  {
    "id": 137517,
    "uid": "line-86-78",
    "chapter": "卷八十六",
    "chapternum": 86,
    "charstyle": "近體詩",
    "linenum": 78,
    "type": "内容组合",
    "linetype": "contentgroup",
    "content": "",
    "author": "陸龜䝉"
  },
  {
    "id": 137518,
    "uid": "line-86-79",
    "chapter": "卷八十六",
    "chapternum": 86,
    "charstyle": "近體詩",
    "linenum": 79,
    "type": "标题",
    "linetype": "title",
    "content": "和送李明府之任南海",
    "author": "陸龜䝉"
  },
  {
    "id": 137519,
    "uid": "line-86-80",
    "chapter": "卷八十六",
    "chapternum": 86,
    "charstyle": "近體詩",
    "linenum": 80,
    "type": "内容",
    "linetype": "content",
    "content": "春盡之官直到秋嶺雲深處凭瀧樓居人愛近沈珠浦候吏多來拾翠洲賨税盡應輸紫貝蠻童多學佩金鉤知君不戀南枝乆抛却經冬白罽裘",
    "author": "陸龜䝉"
  },
  {
    "id": 137520,
    "uid": "line-86-81",
    "chapter": "卷八十六",
    "chapternum": 86,
    "charstyle": "近體詩",
    "linenum": 81,
    "type": "标题",
    "linetype": "title",
    "content": "春雨即事寄襲美",
    "author": "陸龜䝉"
  },
  {
    "id": 137521,
    "uid": "line-86-82",
    "chapter": "卷八十六",
    "chapternum": 86,
    "charstyle": "近體詩",
    "linenum": 82,
    "type": "内容",
    "linetype": "content",
    "content": "小謝輕埃日日飛〈小謝詠雨詩有散漫似輕埃句〉城邉江上阻春暉雖愁野岸花房凍還得山家藥筍肥雙屐著頻看齒折敗裘披苦見毛稀比鄰釣叟無塵事灑笠鳴簔夜半歸",
    "author": "陸龜䝉"
  },
  {
    "id": 137522,
    "uid": "line-86-83",
    "chapter": "卷八十六",
    "chapternum": 86,
    "charstyle": "近體詩",
    "linenum": 83,
    "type": "标题",
    "linetype": "title",
    "content": "正月十五日惜春寄襲美",
    "author": "陸龜䝉"
  },
  {
    "id": 137523,
    "uid": "line-86-84",
    "chapter": "卷八十六",
    "chapternum": 86,
    "charstyle": "近體詩",
    "linenum": 84,
    "type": "内容",
    "linetype": "content",
    "content": "六分春色一分休滿眼東波盡是愁花匠礙寒應束手酒龍多病尚垂頭無窮嬾惰齊中散有底機謀敵右侯見織短篷裁小檝挐烟閒㺯箇漁舟",
    "author": "陸龜䝉"
  },
  {
    "id": 137524,
    "uid": "line-86-85",
    "chapter": "卷八十六",
    "chapternum": 86,
    "charstyle": "近體詩",
    "linenum": 85,
    "type": "标题",
    "linetype": "title",
    "content": "新夏東郊閒泛有懐襲美",
    "author": "陸龜䝉"
  },
  {
    "id": 137525,
    "uid": "line-86-86",
    "chapter": "卷八十六",
    "chapternum": 86,
    "charstyle": "近體詩",
    "linenum": 86,
    "type": "内容",
    "linetype": "content",
    "content": "遲於春日好於秋野客相攜上釣舟經畧彴時冠暫亞佩笭箵後帶頻搊蒹葭鷺起波揺笠村落蠶眠樹挂鈎料得祇君能愛此不爭烟水似封侯",
    "author": "陸龜䝉"
  },
  {
    "id": 137526,
    "uid": "line-86-87",
    "chapter": "卷八十六",
    "chapternum": 86,
    "charstyle": "近體詩",
    "linenum": 87,
    "type": "标题",
    "linetype": "title",
    "content": "和過張祜處士丹陽故居〈并序〉",
    "author": "陸龜䝉"
  },
  {
    "id": 137527,
    "uid": "line-86-88",
    "chapter": "卷八十六",
    "chapternum": 86,
    "charstyle": "近體詩",
    "linenum": 88,
    "type": "标题说明",
    "linetype": "titledesc",
    "content": "張祜字承吉元和中作宫體小詩辭曲豔發當時輕薄之徒能其才合譟得譽及老大稍窺建安風格誦樂府録知作者本意短章大篇往往間出諫諷怨譎時與六義相左右善題目佳境言不可刋置别處此為才子之最也由是賢俊之士及高位重名者多與之游謂有鵠鷺之野孔翠之鮮竹柏之貞琴磬之韻或薦之於天子書奏不下亦受辟諸侯府性狷介不客物輒自劾去以曲阿地古澹有南朝之遺風遂築室種樹而家焉性嗜水石常悉力致之從知南海間罷職載羅浮石筍還不蓄善田利産為身後計死未二十年而故姬遺孕凍餒不暇前所謂鵠鷺孔翠竹柏琴磬之家雖朱輪尚乘遺編尚吟未甞一省其孤而恤其窮也噫人假之為玩好不根於道義邪懼其怨刺於神明邪天果不愛才没而猶譴邪吾一不知之友人顧弘至江南道中訪其廬作詩弔而序之屬余應和余汩没者不足哀承吉之道邀襲美同作庶乎承吉之孤倚其傳而有憐者",
    "author": "陸龜䝉"
  },
  {
    "id": 137528,
    "uid": "line-86-89",
    "chapter": "卷八十六",
    "chapternum": 86,
    "charstyle": "近體詩",
    "linenum": 89,
    "type": "内容",
    "linetype": "content",
    "content": "勝華通子共悲辛荒徑今為舊宅鄰一代交逰非不貴五湖風月合教貧魂應絶地為才鬼名與遺編在史臣聞道平生偏愛石至今猶泣洞庭人",
    "author": "陸龜䝉"
  },
  {
    "id": 137529,
    "uid": "line-86-90",
    "chapter": "卷八十六",
    "chapternum": 86,
    "charstyle": "近體詩",
    "linenum": 90,
    "type": "标题",
    "linetype": "title",
    "content": "襲美以紗巾見惠因次韻酬謝",
    "author": "陸龜䝉"
  },
  {
    "id": 137530,
    "uid": "line-86-91",
    "chapter": "卷八十六",
    "chapternum": 86,
    "charstyle": "近體詩",
    "linenum": 91,
    "type": "内容",
    "linetype": "content",
    "content": "薄如蟬翅背斜陽不稱春前贈𠉁〈女減反〉郎初覺頂寒生逺吹預憂頭白透新霜堪窺水檻澄波影好拂花牆亞蕋香知有芙蓉留自戴〈桐栢真人戴芙蓉冠也〉欲峩烟霧訪黃房",
    "author": "陸龜䝉"
  },
  {
    "id": 137531,
    "uid": "line-86-92",
    "chapter": "卷八十六",
    "chapternum": 86,
    "charstyle": "近體詩",
    "linenum": 92,
    "type": "标题",
    "linetype": "title",
    "content": "襲美將以緑罽為贈因成四韻",
    "author": "陸龜䝉"
  },
  {
    "id": 137532,
    "uid": "line-86-93",
    "chapter": "卷八十六",
    "chapternum": 86,
    "charstyle": "近體詩",
    "linenum": 93,
    "type": "内容",
    "linetype": "content",
    "content": "三逕風霜利若刀䄡䄖吹斷罥蓬蒿病中祇自悲龍具世上何人識羽袍狐貉近懐珠履貴薜蘿遙羨白巾高陳王輕暖如相遺免致衰荷效廣騷",
    "author": "陸龜䝉"
  },
  {
    "id": 137533,
    "uid": "line-86-94",
    "chapter": "卷八十六",
    "chapternum": 86,
    "charstyle": "近體詩",
    "linenum": 94,
    "type": "标题",
    "linetype": "title",
    "content": "襲美以紫石硯見贈詩以迎之",
    "author": "陸龜䝉"
  },
  {
    "id": 137534,
    "uid": "line-86-95",
    "chapter": "卷八十六",
    "chapternum": 86,
    "charstyle": "近體詩",
    "linenum": 95,
    "type": "内容",
    "linetype": "content",
    "content": "霞骨堅來玉自愁琢成飛燕古釵頭澄沙脆弱聞應伏青鐵沈埋見亦羞最稱風亭批碧簡好將雲竇漬寒流君能把贈行吟客徧寫江南物象酬",
    "author": "陸龜䝉"
  },
  {
    "id": 137535,
    "uid": "line-86-96",
    "chapter": "卷八十六",
    "chapternum": 86,
    "charstyle": "近體詩",
    "linenum": 96,
    "type": "标题",
    "linetype": "title",
    "content": "以竹夾膝寄贈襲美",
    "author": "陸龜䝉"
  },
  {
    "id": 137536,
    "uid": "line-86-97",
    "chapter": "卷八十六",
    "chapternum": 86,
    "charstyle": "近體詩",
    "linenum": 97,
    "type": "内容",
    "linetype": "content",
    "content": "截得篔簹冷似龍翠光橫在暑天中堪臨薤簟閒憑月好向松窗臥跂風持贈敢齊青玉案醉吟偏稱碧荷筒添君野具教多著為著西齋譜一通",
    "author": "陸龜䝉"
  },
  {
    "id": 137537,
    "uid": "line-86-98",
    "chapter": "卷八十六",
    "chapternum": 86,
    "charstyle": "近體詩",
    "linenum": 98,
    "type": "标题",
    "linetype": "title",
    "content": "頃自桐江得一釣車以襲美樂烟波之思因出以為玩俄辱三篇復抒酬答",
    "author": "陸龜䝉"
  },
  {
    "id": 137538,
    "uid": "line-86-99",
    "chapter": "卷八十六",
    "chapternum": 86,
    "charstyle": "近體詩",
    "linenum": 99,
    "type": "内容组合",
    "linetype": "contentgroup",
    "content": "",
    "author": "陸龜䝉"
  },
  {
    "id": 137539,
    "uid": "line-86-100",
    "chapter": "卷八十六",
    "chapternum": 86,
    "charstyle": "近體詩",
    "linenum": 100,
    "type": "内容",
    "linetype": "content",
    "content": "旋屈金鈎劈翠筠手中盤作釣魚輪忘情不效孤醒客有意閒窺百丈鱗雨似輕埃時一起雲如高葢强相親任他華轂低頭笑此地終無覆敗人",
    "author": "陸龜䝉"
  },
  {
    "id": 137540,
    "uid": "line-86-101",
    "chapter": "卷八十六",
    "chapternum": 86,
    "charstyle": "近體詩",
    "linenum": 101,
    "type": "内容",
    "linetype": "content",
    "content": "曽招漁侣下清潯獨繭初随一錘深細輾烟華無轍跡靜含風力有車音相呼野飯依芳草迭和山歌逗逺林得失任渠但〈平聲〉取樂不曽生箇是非心",
    "author": "陸龜䝉"
  },
  {
    "id": 137541,
    "uid": "line-86-102",
    "chapter": "卷八十六",
    "chapternum": 86,
    "charstyle": "近體詩",
    "linenum": 102,
    "type": "内容",
    "linetype": "content",
    "content": "病來懸著脆緡絲獨喜高情為我持數幅尚凝烟雨態三篇能賦蕙蘭詞雲深石靜閒眠穩月上江平放溜遲苐一莫教諳此境倚天功業待君為",
    "author": "陸龜䝉"
  },
  {
    "id": 137542,
    "uid": "line-86-103",
    "chapter": "卷八十六",
    "chapternum": 86,
    "charstyle": "近體詩",
    "linenum": 103,
    "type": "内容组合",
    "linetype": "contentgroup",
    "content": "",
    "author": "陸龜䝉"
  },
  {
    "id": 137543,
    "uid": "line-86-104",
    "chapter": "卷八十六",
    "chapternum": 86,
    "charstyle": "近體詩",
    "linenum": 104,
    "type": "标题",
    "linetype": "title",
    "content": "幽居有白菊一叢因而成詠呈知已",
    "author": "陸龜䝉"
  },
  {
    "id": 137544,
    "uid": "line-86-105",
    "chapter": "卷八十六",
    "chapternum": 86,
    "charstyle": "近體詩",
    "linenum": 105,
    "type": "内容",
    "linetype": "content",
    "content": "還是延年一種材〈菊之别名〉即將瑤朶冒霜開不知紅豔臨歌扇欲伴黃英入酒杯陶令接䍦堪岸著梁王高屋好欹來〈梁朝有白紗高屋㡌〉月中若有閒田地為勸嫦娥作意栽",
    "author": "陸龜䝉"
  },
  {
    "id": 137545,
    "uid": "line-86-106",
    "chapter": "卷八十六",
    "chapternum": 86,
    "charstyle": "近體詩",
    "linenum": 106,
    "type": "标题",
    "linetype": "title",
    "content": "薔薇",
    "author": "陸龜䝉"
  },
  {
    "id": 137546,
    "uid": "line-86-107",
    "chapter": "卷八十六",
    "chapternum": 86,
    "charstyle": "近體詩",
    "linenum": 107,
    "type": "内容",
    "linetype": "content",
    "content": "倚牆當户自橫陳致得貧家似不貧外布芳菲雖笑日中含芒刺欲傷人清香往往生遥吹狂蔓看看及四隣遇有客來堪玩處一端晴綺照烟新",
    "author": "陸龜䝉"
  },
  {
    "id": 137547,
    "uid": "line-86-108",
    "chapter": "卷八十六",
    "chapternum": 86,
    "charstyle": "近體詩",
    "linenum": 108,
    "type": "标题",
    "linetype": "title",
    "content": "寄懐華陽道士三十韻",
    "author": "陸龜䝉"
  },
  {
    "id": 137548,
    "uid": "line-86-109",
    "chapter": "卷八十六",
    "chapternum": 86,
    "charstyle": "近體詩",
    "linenum": 109,
    "type": "内容",
    "linetype": "content",
    "content": "華陽門外五芝生飡罷愁君入杳㝠遙夜獨棲還有夢昔年相見便忘形為分科斗親鈆槧與説蜉蝣坐竹櫺醮後㡬時歸紫閣别來終日誦黃庭閒教辨藥僮名甲靜識窺巢鶴姓丁絶澗飲羊春水膩傍林燒石野烟腥深沈谷響含疎磬片段嵐光落畫屏休採古書探禹穴自刋新厯鬭堯蓂珠宫鳯合迎蕭史玉籍人誰訪蔡經架上黑椽長褐穩案頭丹篆小符靈霓軒入洞齊初月羽節升壇拜七星當路獨行衝虎豹向風孤嘯起雷霆凝神密室多生白叙事聫編盡殺青匝地山川皆暗寫隱天竽籟祇閒聽分張火力燒金竈拂拭苔痕洗酒瓶翠壁上吟朝復暮暖雲邊臥醉還醒倚身長短裁笻杖倩客高低結草亭直用森嚴朝北帝愛將清淺問東溟常思近圃看栽杏擬借隣峯伴采苓掩樹半扉晴靄靄背琴殘燭曉熒熒舊來捫虱知王猛欲去為龍嘆管寧蟾魄㡬應臨蕙帳漁竿猶尚枕楓汀銜烟細草無端緑冐雨閒花作意馨掠岸驚波沈翡翠入簷斜照礙蜻蜓初征漢棧宜飛檄待破燕山好勒銘六轡未收千里馬一囊空負九秋螢我悲雌伏真方枘他騁雄材似建瓴合在深崖齊散木自求滄海㸃流萍頻抛俗物心還爽逺憶幽期目剰瞑見買扁舟束真誥手披仙語任揚舲",
    "author": "陸龜䝉"
  },
  {
    "id": 137549,
    "uid": "line-86-110",
    "chapter": "卷八十六",
    "chapternum": 86,
    "charstyle": "近體詩",
    "linenum": 110,
    "type": "标题",
    "linetype": "title",
    "content": "月成弦",
    "author": "陸龜䝉"
  },
  {
    "id": 137550,
    "uid": "line-86-111",
    "chapter": "卷八十六",
    "chapternum": 86,
    "charstyle": "近體詩",
    "linenum": 111,
    "type": "内容",
    "linetype": "content",
    "content": "孤光照還沒轉益傷離别妾若是嫦娥長圓不教缺",
    "author": "陸龜䝉"
  },
  {
    "id": 137551,
    "uid": "line-86-112",
    "chapter": "卷八十六",
    "chapternum": 86,
    "charstyle": "近體詩",
    "linenum": 112,
    "type": "标题",
    "linetype": "title",
    "content": "南塘曲",
    "author": "陸龜䝉"
  },
  {
    "id": 137552,
    "uid": "line-86-113",
    "chapter": "卷八十六",
    "chapternum": 86,
    "charstyle": "近體詩",
    "linenum": 113,
    "type": "内容",
    "linetype": "content",
    "content": "妾住東湖下郎居南浦邊閒臨烟水望認得采菱船",
    "author": "陸龜䝉"
  },
  {
    "id": 137553,
    "uid": "line-86-114",
    "chapter": "卷八十六",
    "chapternum": 86,
    "charstyle": "近體詩",
    "linenum": 114,
    "type": "标题",
    "linetype": "title",
    "content": "古意",
    "author": "陸龜䝉"
  },
  {
    "id": 137554,
    "uid": "line-86-115",
    "chapter": "卷八十六",
    "chapternum": 86,
    "charstyle": "近體詩",
    "linenum": 115,
    "type": "内容",
    "linetype": "content",
    "content": "君心莫淡薄妾意正栖託願得雙車輪一夜生四角",
    "author": "陸龜䝉"
  },
  {
    "id": 137555,
    "uid": "line-86-116",
    "chapter": "卷八十六",
    "chapternum": 86,
    "charstyle": "近體詩",
    "linenum": 116,
    "type": "标题",
    "linetype": "title",
    "content": "偶作",
    "author": "陸龜䝉"
  },
  {
    "id": 137556,
    "uid": "line-86-117",
    "chapter": "卷八十六",
    "chapternum": 86,
    "charstyle": "近體詩",
    "linenum": 117,
    "type": "内容",
    "linetype": "content",
    "content": "雙睂初出繭兩鬢正藏鴉自有王昌在何勞近宋家",
    "author": "陸龜䝉"
  },
  {
    "id": 137557,
    "uid": "line-86-118",
    "chapter": "卷八十六",
    "chapternum": 86,
    "charstyle": "近體詩",
    "linenum": 118,
    "type": "标题",
    "linetype": "title",
    "content": "江行",
    "author": "陸龜䝉"
  },
  {
    "id": 137558,
    "uid": "line-86-119",
    "chapter": "卷八十六",
    "chapternum": 86,
    "charstyle": "近體詩",
    "linenum": 119,
    "type": "内容",
    "linetype": "content",
    "content": "酒旗菰葉外樓影浪花中醉帆張數幅唯待鯉魚風",
    "author": "陸龜䝉"
  },
  {
    "id": 137559,
    "uid": "line-86-120",
    "chapter": "卷八十六",
    "chapternum": 86,
    "charstyle": "近體詩",
    "linenum": 120,
    "type": "标题",
    "linetype": "title",
    "content": "鄴宮詞〈鄴宮魏所建石氏慕容氏高氏皆居之此詩述石氏事〉",
    "author": "陸龜䝉"
  },
  {
    "id": 137560,
    "uid": "line-86-121",
    "chapter": "卷八十六",
    "chapternum": 86,
    "charstyle": "近體詩",
    "linenum": 121,
    "type": "内容",
    "linetype": "content",
    "content": "花飛蝶駭不愁人水殿雲廊别置春曉日靚妝千騎女白櫻桃下紫綸巾〈鄴下宫中記曰石季龍常以女騎千人為鹵簿著紫綸巾熟錦袴詩意謂花飛春去不足愁别有春在即白櫻桃下千騎女是也〉",
    "author": "陸龜䝉"
  },
  {
    "id": 137561,
    "uid": "line-86-122",
    "chapter": "卷八十六",
    "chapternum": 86,
    "charstyle": "近體詩",
    "linenum": 122,
    "type": "标题",
    "linetype": "title",
    "content": "春思",
    "author": "陸龜䝉"
  },
  {
    "id": 137562,
    "uid": "line-86-123",
    "chapter": "卷八十六",
    "chapternum": 86,
    "charstyle": "近體詩",
    "linenum": 123,
    "type": "内容组合",
    "linetype": "contentgroup",
    "content": "",
    "author": "陸龜䝉"
  },
  {
    "id": 137563,
    "uid": "line-86-124",
    "chapter": "卷八十六",
    "chapternum": 86,
    "charstyle": "近體詩",
    "linenum": 124,
    "type": "内容",
    "linetype": "content",
    "content": "竹外麥烟愁漠漠短翅啼禽飛魄魄此時憶著千里人獨坐支頥看花落",
    "author": "陸龜䝉"
  },
  {
    "id": 137564,
    "uid": "line-86-125",
    "chapter": "卷八十六",
    "chapternum": 86,
    "charstyle": "近體詩",
    "linenum": 125,
    "type": "内容",
    "linetype": "content",
    "content": "江南酒熟清明天高高緑斾當風懸誰家無事少年子滿靣落花猶醉眠",
    "author": "陸龜䝉"
  },
  {
    "id": 137565,
    "uid": "line-86-126",
    "chapter": "卷八十六",
    "chapternum": 86,
    "charstyle": "近體詩",
    "linenum": 126,
    "type": "内容组合",
    "linetype": "contentgroup",
    "content": "",
    "author": "陸龜䝉"
  },
  {
    "id": 137566,
    "uid": "line-86-127",
    "chapter": "卷八十六",
    "chapternum": 86,
    "charstyle": "近體詩",
    "linenum": 127,
    "type": "标题",
    "linetype": "title",
    "content": "自遣詩",
    "author": "陸龜䝉"
  },
  {
    "id": 137567,
    "uid": "line-86-128",
    "chapter": "卷八十六",
    "chapternum": 86,
    "charstyle": "近體詩",
    "linenum": 128,
    "type": "标题说明",
    "linetype": "titledesc",
    "content": "自遣詩者震澤别業之所作也故疾未平厭厭卧田舎中農夫日以耒耜事相聒每至夜分不睡則百端興懷攪人思慮益紛亂無緒且詩者持也謂持其情性使不暴去因作四句詩累至三十絶絶各有意既曰自遣亦何必題為",
    "author": "陸龜䝉"
  },
  {
    "id": 137568,
    "uid": "line-86-129",
    "chapter": "卷八十六",
    "chapternum": 86,
    "charstyle": "近體詩",
    "linenum": 129,
    "type": "内容组合",
    "linetype": "contentgroup",
    "content": "",
    "author": "陸龜䝉"
  },
  {
    "id": 137569,
    "uid": "line-86-130",
    "chapter": "卷八十六",
    "chapternum": 86,
    "charstyle": "近體詩",
    "linenum": 130,
    "type": "内容",
    "linetype": "content",
    "content": "五年重到舊山村樹有交柯犢有孫更感卞峯顔色好曉雲纔散便當門",
    "author": "陸龜䝉"
  },
  {
    "id": 137570,
    "uid": "line-86-131",
    "chapter": "卷八十六",
    "chapternum": 86,
    "charstyle": "近體詩",
    "linenum": 131,
    "type": "内容",
    "linetype": "content",
    "content": "花瀨濛濛紫氣昏〈紫花瀨在顧渚步〉水邊山曲更深村終須揀取幽棲處老檜成雙便作門",
    "author": "陸龜䝉"
  },
  {
    "id": 137571,
    "uid": "line-86-132",
    "chapter": "卷八十六",
    "chapternum": 86,
    "charstyle": "近體詩",
    "linenum": 132,
    "type": "内容",
    "linetype": "content",
    "content": "長嘆人間髮易華暗将心事許煙霞病來前約分明在藥鼎書囊便是家",
    "author": "陸龜䝉"
  },
  {
    "id": 137572,
    "uid": "line-86-133",
    "chapter": "卷八十六",
    "chapternum": 86,
    "charstyle": "近體詩",
    "linenum": 133,
    "type": "内容",
    "linetype": "content",
    "content": "數尺游絲墮碧空年年長是惹東風争知天上無人住亦有春愁鶴髮翁",
    "author": "陸龜䝉"
  },
  {
    "id": 137573,
    "uid": "line-86-134",
    "chapter": "卷八十六",
    "chapternum": 86,
    "charstyle": "近體詩",
    "linenum": 134,
    "type": "内容组合",
    "linetype": "contentgroup",
    "content": "",
    "author": "陸龜䝉"
  },
  {
    "id": 137574,
    "uid": "line-86-135",
    "chapter": "卷八十六",
    "chapternum": 86,
    "charstyle": "近體詩",
    "linenum": 135,
    "type": "标题",
    "linetype": "title",
    "content": "憶山泉",
    "author": "陸龜䝉"
  },
  {
    "id": 137575,
    "uid": "line-86-136",
    "chapter": "卷八十六",
    "chapternum": 86,
    "charstyle": "近體詩",
    "linenum": 136,
    "type": "内容",
    "linetype": "content",
    "content": "一夜寒聲來夢裏平明著屐到聲邊心期盛夏同過此脱却荷衣石上眠",
    "author": "陸龜䝉"
  },
  {
    "id": 137576,
    "uid": "line-86-137",
    "chapter": "卷八十六",
    "chapternum": 86,
    "charstyle": "近體詩",
    "linenum": 137,
    "type": "标题",
    "linetype": "title",
    "content": "江南",
    "author": "陸龜䝉"
  },
  {
    "id": 137577,
    "uid": "line-86-138",
    "chapter": "卷八十六",
    "chapternum": 86,
    "charstyle": "近體詩",
    "linenum": 138,
    "type": "内容",
    "linetype": "content",
    "content": "邨邊紫豆花垂次岸上紅梨葉戰初莫怪烟中重回首酒家青紵一行書",
    "author": "陸龜䝉"
  },
  {
    "id": 137578,
    "uid": "line-86-139",
    "chapter": "卷八十六",
    "chapternum": 86,
    "charstyle": "近體詩",
    "linenum": 139,
    "type": "标题",
    "linetype": "title",
    "content": "懐宛陵舊遊",
    "author": "陸龜䝉"
  },
  {
    "id": 137579,
    "uid": "line-86-140",
    "chapter": "卷八十六",
    "chapternum": 86,
    "charstyle": "近體詩",
    "linenum": 140,
    "type": "内容",
    "linetype": "content",
    "content": "陵陽佳地昔年遊謝朓青山李白樓唯有日斜溪上思酒旗風影落春流",
    "author": "陸龜䝉"
  },
  {
    "id": 137580,
    "uid": "line-86-141",
    "chapter": "卷八十六",
    "chapternum": 86,
    "charstyle": "近體詩",
    "linenum": 141,
    "type": "标题",
    "linetype": "title",
    "content": "和襲美春夕酒醒",
    "author": "陸龜䝉"
  },
  {
    "id": 137581,
    "uid": "line-86-142",
    "chapter": "卷八十六",
    "chapternum": 86,
    "charstyle": "近體詩",
    "linenum": 142,
    "type": "内容",
    "linetype": "content",
    "content": "㡬年無事傍江湖醉倒黄公舊酒壚覺後不知明月上滿身花影倩人扶",
    "author": "陸龜䝉"
  },
  {
    "id": 137582,
    "uid": "line-86-143",
    "chapter": "卷八十六",
    "chapternum": 86,
    "charstyle": "近體詩",
    "linenum": 143,
    "type": "标题",
    "linetype": "title",
    "content": "和襲美釣侣二章次韻",
    "author": "陸龜䝉"
  },
  {
    "id": 137583,
    "uid": "line-86-144",
    "chapter": "卷八十六",
    "chapternum": 86,
    "charstyle": "近體詩",
    "linenum": 144,
    "type": "内容组合",
    "linetype": "contentgroup",
    "content": "",
    "author": "陸龜䝉"
  },
  {
    "id": 137584,
    "uid": "line-86-145",
    "chapter": "卷八十六",
    "chapternum": 86,
    "charstyle": "近體詩",
    "linenum": 145,
    "type": "内容",
    "linetype": "content",
    "content": "一艇輕撶看曉濤接䍦抛下漉春醪相逢便倚蒹葭泊更唱菱歌擘蟹螯",
    "author": "陸龜䝉"
  },
  {
    "id": 137585,
    "uid": "line-86-146",
    "chapter": "卷八十六",
    "chapternum": 86,
    "charstyle": "近體詩",
    "linenum": 146,
    "type": "内容",
    "linetype": "content",
    "content": "雨後沙虚古岸崩魚梁移入亂雲層歸時月墮汀洲暗認得妻兒結網燈",
    "author": "陸龜䝉"
  },
  {
    "id": 137586,
    "uid": "line-86-147",
    "chapter": "卷八十六",
    "chapternum": 86,
    "charstyle": "近體詩",
    "linenum": 147,
    "type": "内容组合",
    "linetype": "contentgroup",
    "content": "",
    "author": "陸龜䝉"
  },
  {
    "id": 137587,
    "uid": "line-86-148",
    "chapter": "卷八十六",
    "chapternum": 86,
    "charstyle": "近體詩",
    "linenum": 148,
    "type": "标题",
    "linetype": "title",
    "content": "荅友",
    "author": "陸龜䝉"
  },
  {
    "id": 137588,
    "uid": "line-86-149",
    "chapter": "卷八十六",
    "chapternum": 86,
    "charstyle": "近體詩",
    "linenum": 149,
    "type": "内容",
    "linetype": "content",
    "content": "荆卿雄骨化為塵燕市應無共飲人能脱鷫鸘來換酒五湖賒與一年春",
    "author": "陸龜䝉"
  },
  {
    "id": 137589,
    "uid": "line-86-150",
    "chapter": "卷八十六",
    "chapternum": 86,
    "charstyle": "近體詩",
    "linenum": 150,
    "type": "标题",
    "linetype": "title",
    "content": "髙道士",
    "author": "陸龜䝉"
  },
  {
    "id": 137590,
    "uid": "line-86-151",
    "chapter": "卷八十六",
    "chapternum": 86,
    "charstyle": "近體詩",
    "linenum": 151,
    "type": "内容",
    "linetype": "content",
    "content": "峩睂道士風骨峻手把玊皇書一通東游借得琴髙鯉騎入蓬萊清淺中",
    "author": "陸龜䝉"
  },
  {
    "id": 137591,
    "uid": "line-86-152",
    "chapter": "卷八十六",
    "chapternum": 86,
    "charstyle": "近體詩",
    "linenum": 152,
    "type": "标题",
    "linetype": "title",
    "content": "山中僧",
    "author": "陸龜䝉"
  },
  {
    "id": 137592,
    "uid": "line-86-153",
    "chapter": "卷八十六",
    "chapternum": 86,
    "charstyle": "近體詩",
    "linenum": 153,
    "type": "内容",
    "linetype": "content",
    "content": "手關一室翠微裏日暮白雲棲半間白雲朝出天際去若比老僧猶未閒",
    "author": "陸龜䝉"
  },
  {
    "id": 137593,
    "uid": "line-86-154",
    "chapter": "卷八十六",
    "chapternum": 86,
    "charstyle": "近體詩",
    "linenum": 154,
    "type": "标题",
    "linetype": "title",
    "content": "山僧",
    "author": "陸龜䝉"
  },
  {
    "id": 137594,
    "uid": "line-86-155",
    "chapter": "卷八十六",
    "chapternum": 86,
    "charstyle": "近體詩",
    "linenum": 155,
    "type": "内容",
    "linetype": "content",
    "content": "山蘚幾重生草履澗泉長自滿銅瓶時将如意敲眠虎遣向林間坐聴經",
    "author": "陸龜䝉"
  },
  {
    "id": 137595,
    "uid": "line-86-156",
    "chapter": "卷八十六",
    "chapternum": 86,
    "charstyle": "近體詩",
    "linenum": 156,
    "type": "标题",
    "linetype": "title",
    "content": "送碁客",
    "author": "陸龜䝉"
  },
  {
    "id": 137596,
    "uid": "line-86-157",
    "chapter": "卷八十六",
    "chapternum": 86,
    "charstyle": "近體詩",
    "linenum": 157,
    "type": "内容",
    "linetype": "content",
    "content": "滿目山川似奕碁况當秋雁正斜飛金門若召羊元保賭取江東太守歸",
    "author": "陸龜䝉"
  },
  {
    "id": 137597,
    "uid": "line-86-158",
    "chapter": "卷八十六",
    "chapternum": 86,
    "charstyle": "近體詩",
    "linenum": 158,
    "type": "标题",
    "linetype": "title",
    "content": "秘色越器",
    "author": "陸龜䝉"
  },
  {
    "id": 137598,
    "uid": "line-86-159",
    "chapter": "卷八十六",
    "chapternum": 86,
    "charstyle": "近體詩",
    "linenum": 159,
    "type": "内容",
    "linetype": "content",
    "content": "九秋風露越窰開奪得千峯翠色來好向中宵盛沆瀣共嵇中散鬭遺杯〈髙齋漫録云秘色磁器世言錢氏有國日越州燒進為供奉物臣庶不得用故云秘色然觀此詩唐世巳先有之矣〉",
    "author": "陸龜䝉"
  },
  {
    "id": 137599,
    "uid": "line-86-160",
    "chapter": "卷八十六",
    "chapternum": 86,
    "charstyle": "近體詩",
    "linenum": 160,
    "type": "标题",
    "linetype": "title",
    "content": "白蓮",
    "author": "陸龜䝉"
  },
  {
    "id": 137600,
    "uid": "line-86-161",
    "chapter": "卷八十六",
    "chapternum": 86,
    "charstyle": "近體詩",
    "linenum": 161,
    "type": "内容",
    "linetype": "content",
    "content": "素蘤多䝉别豔欺此花端合在瑶池無情有恨何人覺月曉風清欲墮時",
    "author": "陸龜䝉"
  },
  {
    "id": 137601,
    "uid": "line-86-162",
    "chapter": "卷八十六",
    "chapternum": 86,
    "charstyle": "近體詩",
    "linenum": 162,
    "type": "章节说明",
    "linetype": "bookdesc",
    "content": "御定全唐詩録卷八十六",
    "author": "陸龜䝉"
  },
  {
    "id": 137602,
    "uid": "line-86-163",
    "chapter": "卷八十六",
    "chapternum": 86,
    "charstyle": "",
    "linenum": 163,
    "type": "章节说明",
    "linetype": "bookdesc",
    "content": "<集部,總集類,御定全唐詩錄>",
    "author": ""
  }
]