[{"id":61650,"chapter":"卷四十四","chapternum":44,"charstyle":"近體詩","title":"春日早朝應制","titledesc":"","collection":"","collectiondesc":"","poemindex":1,"author":"竇叔向","content":"紫殿俯千官，春松應合歡。\n御爐香焰煖，馳道玉聲寒。\n乳燕翻珠綴，祥烏集露盤。\n宫花一萬樹，不敢舉頭看。\n"},{"id":61651,"chapter":"卷四十四","chapternum":44,"charstyle":"近體詩","title":"過擔石湖","titledesc":"","collection":"","collectiondesc":"","poemindex":2,"author":"竇叔向","content":"曉發漁門戍，晴看擔石湖。\n日銜髙浪出，天入四空無。\n咫尺分洲島，纎毫指舳艫。\n渺然從此去，誰念客帆孤。\n"},{"id":61652,"chapter":"卷四十四","chapternum":44,"charstyle":"近體詩","title":"秋砧送包大夫","titledesc":"","collection":"","collectiondesc":"","poemindex":3,"author":"竇叔向","content":"斷續長門夜，清泠逆旅秋。\n征夫應待信，寒女不勝愁。\n帶月飛城上，因風散陌頭。\n離居偏入聽，况復送歸舟。\n"},{"id":61653,"chapter":"卷四十四","chapternum":44,"charstyle":"近體詩","title":"貞懿皇后挽歌","titledesc":"","collection":"","collectiondesc":"","poemindex":4,"author":"竇叔向","content":"後庭攀畫栁，上陌咽清笳。\n命婦羞蘋葉，都人挿柰花。\n夀宫星月異，仙路往來賖。\n縱有迎神術，終悲隔絳紗〈晉史云成帝時三吳女子相與簪白花望之如素柰傳言天公織女死為之著服已而杜皇后崩其言遂驗〉。\n"},{"id":61654,"chapter":"卷四十四","chapternum":44,"charstyle":"近體詩","title":"夏夜宿表兄話舊","titledesc":"","collection":"","collectiondesc":"","poemindex":5,"author":"竇叔向","content":"夜合花開香滿庭，夜深微雨醉初醒。\n逺書珍重何曾達，舊事凄涼不可聽。\n去日兒童皆長大，昔年親友半周零。\n明朝又是孤舟别，愁見河橋酒幔青。\n"},{"id":61655,"chapter":"卷四十四","chapternum":44,"charstyle":"近體詩","title":"酬李袁州嘉祐","titledesc":"","collection":"","collectiondesc":"","poemindex":6,"author":"竇叔向","content":"少年輕㑹復輕離，老大關心總是非。\n强説前程聊自慰，未知攜手定何時。\n公才屈指登黃閣，匪服胡顔上赤墀。\n想到長安誦佳句，滿朝誰不念瓊枝〈嘉祐以詩送叔向并寄其弟紓云自歎未霑黄紙詔那堪逺送赤墀人老為僑客偏相戀素是詩家倍益親妻兒共載無羇思鴛鷺同行不負身憑爾將書通令弟惟論華髪愧頭巾故叔向詩有瓊枝之句〉。\n"},{"id":61656,"chapter":"卷四十四","chapternum":44,"charstyle":"近體詩","title":"北固晩眺","titledesc":"","collection":"","collectiondesc":"","poemindex":7,"author":"竇常","content":"水國芒種後，梅天風雨涼。\n露蠶開晩簇〈釋圓至云露蠶謂露養於外自淮以西其俗皆然每至晚晴連屋開箔望之如雪簇蠶箔也〉，江燕繞危檣。\n山趾北來固，潮頭西去長。\n年年此登眺，人事幾銷亡。\n"},{"id":61657,"chapter":"卷四十四","chapternum":44,"charstyle":"近體詩","title":"晩次方山精舍卻寄張薦員外","titledesc":"","collection":"","collectiondesc":"","poemindex":8,"author":"竇常","content":"楚臘還無雪，江春又足風。\n馬羸三徑外，人病四愁中。\n西塞波濤濶，南朝寺舍空。\n猶衘步兵酒，宿醉在滁東。\n"},{"id":61658,"chapter":"卷四十四","chapternum":44,"charstyle":"近體詩","title":"途中立春寄懐楊郇伯","titledesc":"","collection":"","collectiondesc":"","poemindex":9,"author":"竇常","content":"浪跡終年客，驚心此地春。\n風前獨去馬，澤畔耦耕人。\n老大交情重，悲涼物外親。\n子雲今在宅，應見栁條新。\n"},{"id":61659,"chapter":"卷四十四","chapternum":44,"charstyle":"近體詩","title":"早春金鈎店寄奚十唐大二茂才","titledesc":"","collection":"","collectiondesc":"","poemindex":10,"author":"竇常","content":"出門山未曙，風葉暗蕭蕭。\n月影臨荒栅，泉聲近廢橋。\n歳經秋後役，程在洛中遙。\n寄謝金門侣，弓旌悞見招。\n"},{"id":61660,"chapter":"卷四十四","chapternum":44,"charstyle":"近體詩","title":"之任武陵寒食日途次松滋渡先寄劉員外禹錫","titledesc":"","collection":"","collectiondesc":"","poemindex":11,"author":"竇常","content":"杏花榆莢曉風前，雲際離離上峽船。\n江轉數程淹驛騎，楚曾三户少人烟。\n看春又過清明節，算老重經癸已年。\n幸得桂山當郡舍，在朝長詠卜居篇〈桂山在武陵郡東十七里今徳山縣〉。\n"},{"id":61661,"chapter":"卷四十四","chapternum":44,"charstyle":"近體詩","title":"過宋氏五女舊居〈宋氏女姊妹五人貞元中同入宫〉","titledesc":"","collection":"","collectiondesc":"","poemindex":12,"author":"竇常","content":"謝庭風韻婕妤才，天縱斯文去不回。\n一宅栁花今似雪，鄉人擬築望仙臺。\n"},{"id":61662,"chapter":"卷四十四","chapternum":44,"charstyle":"近體詩","title":"望終南","titledesc":"","collection":"","collectiondesc":"","poemindex":13,"author":"竇牟","content":"日愛南山好，時逢夏景殘。\n白雲兼似雪，清晝乍生寒。\n九陌峰如墜，千門翠可團。\n欲知形勝盡，都在紫宸看。\n"},{"id":61663,"chapter":"卷四十四","chapternum":44,"charstyle":"近體詩","title":"元日喜聞大禮寄上翰林四學士中書六舍人二十韻","titledesc":"","collection":"","collectiondesc":"","poemindex":14,"author":"竇牟","content":"有事郊壇畢，無私日月臨。\n歳華春更早，天瑞雪猶深。\n玉輦迴時令，金門降徳音。\n翰飛鴛别侣，藂植桂為林。\n粉澤資鴻筆，薫和本素琴。\n禮成戎器下，恩徹鬼方沈。\n麟爵來稱紀，官師退絶箴。\n道風黃閣靜，祥景紫垣隂。\n夀酒朝時獻，農書夜直尋。\n國香煴翠幄，庭燎艶紅衾。\n漢魏文章盛，堯湯雨露湛。\n宻辭投水石，精義出砂金。\n宸扆親惟敬，鈞衡近匪侵。\n疾驅千里駿，清唳九霄禽。\n慶賜迎新服，齋莊棄舊簪。\n忽思班女怨，遙聽越人吟。\n末路甘貧病，流年苦滯淫。\n夢中青瑣闥，歸去碧山岑。\n竊抃聞韶濩，觀光想韎任。\n大哉環海晏，不笇子牟心。\n"},{"id":61664,"chapter":"卷四十四","chapternum":44,"charstyle":"近體詩","title":"洛下閒居夜晴觀雪寄四逺諸兄弟","titledesc":"","collection":"","collectiondesc":"","poemindex":15,"author":"竇牟","content":"雪月相輝雲四開，終風助凍不揚埃。\n萬重瓊樹宫中接，一直銀河天上來。\n荆楚嵗時知染翰，湘湖醇酎憶銜杯。\n强題縑素無顔色，紅鴈南飛早晩回。\n"},{"id":61665,"chapter":"卷四十四","chapternum":44,"charstyle":"近體詩","title":"秋夕閒居對雨贈别盧七侍御坦","titledesc":"","collection":"","collectiondesc":"","poemindex":16,"author":"竇牟","content":"燕燕辭巢蟬蜕枝，窮居積雨壞藩籬。\n夜長簷溜寒無寢，日晏厨煙濕未炊。\n悟主一言那可學，從軍五首竟徒為。\n故人驄馬朝天使，洛下秋聲恐要知。\n"},{"id":61666,"chapter":"卷四十四","chapternum":44,"charstyle":"近體詩","title":"奉誠園聞笛","titledesc":"","collection":"","collectiondesc":"","poemindex":17,"author":"竇牟","content":"曾絶朱纓吐錦茵，欲披荒草訪遺塵。\n秋風忽灑西園淚，滿目山陽笛裏人〈唐史馬燧之子暢以第中大杏餉竇文場文場以進徳宗徳宗未嘗見怪之令中使封杏樹暢懼進宅為奉誠園雍録云在安邑坊西暢自父死後屢為豪家邀取財産末年妻子凍餒無室無居徳宗播越非馬燧幾亡不能恤其孤又奪其財業使之失所此故吏之所以傷也〉。\n"},{"id":61667,"chapter":"卷四十四","chapternum":44,"charstyle":"古體詩","title":"晨過昌師院","titledesc":"","collection":"","collectiondesc":"","poemindex":18,"author":"竇羣","content":"深庭芳草濃，曉井山泉溢。\n林馥亂沈烟，石潤侵徑室。\n幽巖鳥飛靜，晴嶺雲歸密。\n壁蘚凝蒼華，竹隂滿晴日。\n生期半宵夢，憂緒仍非一。\n若無髙世心，安能此終畢。\n"},{"id":61668,"chapter":"卷四十四","chapternum":44,"charstyle":"近體詩","title":"初入諫司喜家室至","titledesc":"","collection":"","collectiondesc":"","poemindex":19,"author":"竇羣","content":"一旦悲歡見孟光，十年辛苦伴滄浪。\n不知筆硯縁封事，猶問傭書日幾行。\n"},{"id":61669,"chapter":"卷四十四","chapternum":44,"charstyle":"古體詩","title":"金山行〈潤州金山寺寺在江心〉","titledesc":"","collection":"","collectiondesc":"","poemindex":20,"author":"竇庠","content":"西江中𤃩波四截，涌出一峰青滯㙞。\n外如削成中决裂，陽氣發生隂氣結。\n是時炎天五六月，上有火雲下氷雪。\n夜色晨光相蕩沃，積翠流霞滿坑谷。\n龍泓徹底沙布金，鳥道插雲梯甃玉。\n架險凌虚隨指顧，榱桷玲瓏皆固䕶。\n斡流倒景不可窺，萬仞千崖生跬步。\n日華曈曈上金榜，丹楹碧砌真珠網。\n此時天海風浪清，吳楚萬家皆在掌。\n瓊樓菌閣紛明媚，曲檻回軒深且邃。\n海鳥夜上珊瑚枝，江花曉落琉璃地。\n有時倒景沈江底，萬狀分明光似洗。\n不知水上有樓臺，却就波中看閉啟。\n舟人忘却江水深，水神誤到人間世。\n歘然風生波出沒，瀖濩晶熒無定物。\n居人相顧非人間，如到日宫經月窟。\n信知靈境長有靈，住者不得無仙骨。\n三神山上蓬萊宫，徒有丹青人未逢。\n何如此處靈山宅，清涼不與囂塵隔。\n曽到金山處處行，夢魂長羡金山客。\n"},{"id":61670,"chapter":"卷四十四","chapternum":44,"charstyle":"近體詩","title":"詶韓愈侍郎登岳陽樓見贈〈時予權知岳州事〉","titledesc":"","collection":"","collectiondesc":"","poemindex":21,"author":"竇庠","content":"巨浸連空濶，危樓在杳冥。\n稍分巴子國，欲近老人星。\n昏旦呈新𠉀，川原按舊經。\n地圖封七澤，天限鎖重扄。\n萬象皆歸掌，三光豈遁形。\n月車纔碾浪，日御己翻溟。\n落照金成柱，餘霞翠擁屏。\n夜光疑漢曲，寒韻辨湘靈。\n山曉雲常碧，湖春草遍青。\n軒黄曾舉樂，范蠡幾揚舲。\n有客初留鷁，貪程尚數蓂。\n自當徐孺榻，不是謝公亭。\n雅論氷生水，雄材刃發硎。\n座中瓊玉潤，名下茝蘭馨。\n假守誠知拙，齋心匪暫寧。\n每慙公府粟，却憶故山苓。\n苦調當三嘆，知音願一聽。\n自悲由也瑟，敢墜孔悝銘。\n野杏初成雪，松醪正滿瓶。\n莫辭今日醉，長恨古人醒。\n"},{"id":61671,"chapter":"卷四十四","chapternum":44,"charstyle":"近體詩","title":"陪留守韓僕射巡内至上陽宫感興","titledesc":"","collection":"","collectiondesc":"","poemindex":22,"author":"竇庠","content":"愁烟漠漠草離離，太液鈎陳處處疑。\n薄暮毁垣春雨裏，殘花猶發萬年枝。\n"},{"id":61672,"chapter":"卷四十四","chapternum":44,"charstyle":"近體詩","title":"老將吟","titledesc":"","collection":"","collectiondesc":"","poemindex":23,"author":"竇鞏","content":"烽烟猶未盡，年鬢暗相催。\n輕敵心空在，彎弓手不開。\n馬依秋草病，栁傍故營摧。\n惟有酬恩客，時聽説劍來。\n"},{"id":61673,"chapter":"卷四十四","chapternum":44,"charstyle":"近體詩","title":"早秋江行","titledesc":"","collection":"","collectiondesc":"","poemindex":24,"author":"竇鞏","content":"回望湓城逺，西風吹荻花。\n暮潮江勢濶，秋雨雁行斜。\n多醉渾無夢，頻愁欲到家。\n漸驚雲樹轉，數㸃是晨鴉。\n"},{"id":61674,"chapter":"卷四十四","chapternum":44,"charstyle":"近體詩","title":"題任處士幽居","titledesc":"","collection":"","collectiondesc":"","poemindex":25,"author":"竇鞏","content":"紅葉江村夕，孤烟草舍貧。\n水清魚識釣，林靜犬隨人。\n採掇山無主，扶持藥有神。\n客來惟勸酒，蝴蝶是前身。\n"},{"id":61675,"chapter":"卷四十四","chapternum":44,"charstyle":"近體詩","title":"贈蕭都官","titledesc":"","collection":"","collectiondesc":"","poemindex":26,"author":"竇鞏","content":"蕭郎自小賢，愛客不言錢。\n有酒輕寒夜，無愁倚少年。\n閒尋織錦字，醉上看花船。\n好是闗身事，從人道性偏。\n"},{"id":61676,"chapter":"卷四十四","chapternum":44,"charstyle":"近體詩","title":"江陵遇元九李六二侍御紀事書情呈十二韻","titledesc":"","collection":"","collectiondesc":"","poemindex":27,"author":"竇鞏","content":"自見人相愛，如君愛我稀。\n好閒容問道，攻短每言非。\n夢想何曽間，追歡未省違。\n看花憐後到，避酒許先歸。\n栁寺春隄逺，津橋曙月微。\n漁翁隨去處，禪客共因依。\n蓬閣初疑義，霜臺晩畏威。\n學深通古字，心直觸危機。\n肯滯荆州掾，猶香柏署衣。\n山連巫峽秀，田傍渚宫肥。\n美玉方齊價，遷鶯尚怯飛。\n佇看霄漢上，連步侍彤闈。\n"},{"id":61677,"chapter":"卷四十四","chapternum":44,"charstyle":"近體詩","title":"南陽道中作","titledesc":"","collection":"","collectiondesc":"","poemindex":28,"author":"竇鞏","content":"東風雨洗順陽川，蜀錦花開緑草田。\n彩雉鬭時頻駐馬，酒旗翻處亦留錢。\n新晴日照山頭雪，薄暮人爭渡口船。\n早晩到家春欲盡，今年寒食月初圓。\n"},{"id":61678,"chapter":"卷四十四","chapternum":44,"charstyle":"近體詩","title":"哭吕衡州八郎中","titledesc":"","collection":"","collectiondesc":"","poemindex":29,"author":"竇鞏","content":"今朝血淚問蒼蒼，不分先悲旅舘喪。\n人送劍來歸壠上，雁飛書去叫衡陽。\n還家路逺兒童小，埋玉泉深晝夜長。\n望盡素車秋草外，欲將身贖返魂香。\n"},{"id":61679,"chapter":"卷四十四","chapternum":44,"charstyle":"近體詩","title":"自京將赴黔南","titledesc":"","collection":"","collectiondesc":"","poemindex":30,"author":"竇鞏","content":"風雨荆州二月天，問人初僱峽中船。\n西南一望雲和水，猶道黔南有四千。\n"},{"id":61680,"chapter":"卷四十四","chapternum":44,"charstyle":"近體詩","title":"南逰感興","titledesc":"","collection":"","collectiondesc":"","poemindex":31,"author":"竇鞏","content":"傷心欲問前朝事，惟見江流去不回。\n日暮東風春草緑，鷓鴣飛上越王臺。\n"},{"id":61681,"chapter":"卷四十四","chapternum":44,"charstyle":"近體詩","title":"宫人斜","titledesc":"","collection":"","collectiondesc":"","poemindex":32,"author":"竇鞏","content":"離宫路遶北原斜，生死恩深不到家。\n雲雨今歸何處去，黃鸝飛上野棠花。\n"},{"id":61682,"chapter":"卷四十四","chapternum":44,"charstyle":"近體詩","title":"代鄰叟","titledesc":"","collection":"","collectiondesc":"","poemindex":33,"author":"竇鞏","content":"年來七十罷耕桑，就暖支羸强下牀。\n滿眼兒孫身外事，閒梳白髪對殘陽。\n"},{"id":61683,"chapter":"卷四十四","chapternum":44,"charstyle":"近體詩","title":"襄陽寒食寄宇文籍","titledesc":"","collection":"","collectiondesc":"","poemindex":34,"author":"竇鞏","content":"烟水初消見萬家，東風吹柳萬條斜。\n大隄欲上誰相伴，馬踏春泥半是花。\n"},{"id":61684,"chapter":"卷四十四","chapternum":44,"charstyle":"近體詩","title":"寄南逰弟兄","titledesc":"","collection":"","collectiondesc":"","poemindex":35,"author":"竇鞏","content":"書來未報幾時還，知在三湘五嶺間。\n獨立衡門秋水濶，寒鴉飛去日銜山。\n"},{"id":61685,"chapter":"卷四十四","chapternum":44,"charstyle":"近體詩","title":"放魚〈武昌作〉","titledesc":"","collection":"","collectiondesc":"","poemindex":36,"author":"竇鞏","content":"金錢贖得免刀痕，聞道禽魚亦感恩。\n好去長江千萬里，不須辛苦上龍門。\n"},{"id":61686,"chapter":"卷四十四","chapternum":44,"charstyle":"近體詩","title":"悼妓東東","titledesc":"","collection":"","collectiondesc":"","poemindex":37,"author":"竇鞏","content":"芳菲美艶不禁風，未到春殘已墜紅。\n惟有側輪車上鐸，耳邉長似叫東東。\n"},{"id":61687,"chapter":"卷四十四","chapternum":44,"charstyle":"近體詩","title":"軍中醉歌寄沈八劉叟","titledesc":"","collection":"","collectiondesc":"","poemindex":38,"author":"暢當","content":"酒渴愛江清，餘酣潄晩汀。\n軟莎欹坐穏，冷石醉眠醒。\n野膳隨行帳，華音發從伶。\n數杯君不見，都已遣沈冥。\n"},{"id":61688,"chapter":"卷四十四","chapternum":44,"charstyle":"近體詩","title":"山居奉酬韋蘇州見寄","titledesc":"","collection":"","collectiondesc":"","poemindex":39,"author":"暢當","content":"孤茅泄烟處，此中山叟居。\n親雲寧有事，耽酒詎知餘。\n水定鶴翻去，松欹峰儼如。\n猶煩使君問，更欲結環廬。\n"},{"id":61689,"chapter":"卷四十四","chapternum":44,"charstyle":"近體詩","title":"天柱隠所重答韋江州","titledesc":"","collection":"","collectiondesc":"","poemindex":40,"author":"暢當","content":"寂寞一悵望，秋風山景清。\n此中惟草色，翻意見人行。\n荒徑饒松子，深蘿絶鳥聲。\n陽崖全帶日，寛嶂偶通耕。\n拙昧難容世，貧窮别有情。\n煩君瓊玖贈，幽懶百無成。\n"},{"id":61690,"chapter":"卷四十四","chapternum":44,"charstyle":"近體詩","title":"登鸛鵲樓","titledesc":"","collection":"","collectiondesc":"","poemindex":41,"author":"暢當","content":"迥臨飛鳥上，髙出世塵間。\n天勢圍平野，河流入斷山。\n"},{"id":61691,"chapter":"卷四十四","chapternum":44,"charstyle":"近體詩","title":"早春","titledesc":"","collection":"","collectiondesc":"","poemindex":42,"author":"暢諸","content":"獻歳春猶淺，園林未盡開。\n雪和新雨落，風帶舊寒來。\n聴鳥聞歸雁，看花識早梅。\n生涯知幾日，更被一年催。\n"},{"id":61692,"chapter":"卷四十四","chapternum":44,"charstyle":"古體詩","title":"寒城晩角","titledesc":"","collection":"","collectiondesc":"","poemindex":43,"author":"朱灣","content":"髙臺髙髙畫角雄，五更初發寒城中。\n寒城北臨大河水，淇門賊烽隔岸是〈闕〉。\n風送過黎陽川我，軍氣雄賊心死羇。\n人此夜寐不成萬，里邉情枕上生乍。\n似隴頭戍寒泉幽，咽流不住又如巴。\n江頭啼猿帶雨斷，續愁忽憶嫖姚北。\n征伐空山宿兵寒，對月一聲老將去。\n三奏行人發冀馬，為之嘶朔雲為之。\n結二十年來天下，兵到處不曾無此。\n聲洛陽陌長安路，角聲朝朝兼暮暮。\n平居聞之尚難度，何况天山征戍兒。\n雲中下營雪裏吹，"},{"id":61693,"chapter":"卷四十四","chapternum":44,"charstyle":"古體詩","title":"壁畫古松","titledesc":"","collection":"","collectiondesc":"","poemindex":44,"author":"朱灣","content":"石上盤古根，謂言天生朽。\n安知草木性，變在畫師手。\n隂深方丈間，真趣幽且閒。\n木文離披勢，搓捽中裂空。\n心火燒出掃，成三寸五寸。\n枝便作千年，萬年物莓苔。\n濃淡意不同，一半死皮藏。\n蠧蟲風霜未，必來到此氣。\n色杳似寒山，中孤標可玩。\n不可取能使，支公道場古。\n"},{"id":61694,"chapter":"卷四十四","chapternum":44,"charstyle":"近體詩","title":"賦得白鳥翔翠微送陳偃下第歸","titledesc":"","collection":"","collectiondesc":"","poemindex":45,"author":"朱灣","content":"不知鷗與鸖，天畔弄晴暉。\n背日分明見，臨川相映微。\n淨中雲一㸃，迥處雪孤飛。\n正好髙枝立，翩翩何所歸。\n"},{"id":61695,"chapter":"卷四十四","chapternum":44,"charstyle":"近體詩","title":"九日登青山","titledesc":"","collection":"","collectiondesc":"","poemindex":46,"author":"朱灣","content":"昔人惆悵地，繫馬又登臨。\n舊處烟霞在，多時草木深。\n水將空合色，雲共我無心。\n想見龍山㑹，良辰亦似今。\n"},{"id":61696,"chapter":"卷四十四","chapternum":44,"charstyle":"近體詩","title":"秋夜宴王郎中宅賦得露中菊","titledesc":"","collection":"","collectiondesc":"","poemindex":47,"author":"朱灣","content":"衆芳春競發，寒菊露偏滋。\n受氣何曾異，開花獨自遲。\n晚成猶有分，欲採未過時。\n忍棄東籬下，看隨秋草衰。\n"},{"id":61697,"chapter":"卷四十四","chapternum":44,"charstyle":"近體詩","title":"逼寒節寄崔七","titledesc":"","collection":"","collectiondesc":"","poemindex":48,"author":"朱灣","content":"閒庭只是長莓苔，三徑曾無車馬來。\n旅舘尚愁寒食火，羇心懶向不燃灰。\n門前下客雖彈鋏，溪畔窮魚且曝腮。\n他日趨庭應問禮，須言陋巷有顔回。\n"},{"id":61698,"chapter":"卷四十四","chapternum":44,"charstyle":"近體詩","title":"尋隠者韋九於東溪草堂","titledesc":"","collection":"","collectiondesc":"","poemindex":49,"author":"朱灣","content":"尋得仙源訪隠淪，漸來深處漸無塵。\n初行竹裏惟通馬，直到花間始見人。\n四面雲山誰作主，數家烟火自為隣。\n路傍樵客何須問，朝市如今不是秦。\n"},{"id":61699,"chapter":"卷四十四","chapternum":44,"charstyle":"近體詩","title":"過宣上人湖上蘭若","titledesc":"","collection":"","collectiondesc":"","poemindex":50,"author":"朱灣","content":"十年湖上結幽期，偏向東林遇逺師。\n未道姓名童子識，不酬言語上人知。\n閒花落地滋苔徑，細雨和烟著柳枝。\n問我别來何所得，解將無事當無為。\n"},{"id":61700,"chapter":"卷四十四","chapternum":44,"charstyle":"古體詩","title":"過凌霄洞天謁張先生祠","titledesc":"","collection":"","collectiondesc":"","poemindex":51,"author":"于鵠","content":"戢戢亂峰裏，一峰獨凌天。\n下看如尖髙，上有十里泉。\n至人愛幽深，一住五十年。\n懸犢到其上，乘春耕藥田。\n衣食不下求，乃是雲中仙。\n山僧獨知處，相引衝碧烟。\n斷崖晝昏黒，槎臬横雙椽。\n面壁攀石稜，養力方敢前。\n累歇日已沒，始到茅堂邉。\n見客不問誰，禮質無周旋。\n醉卧枕欹樹，寒坐展青氊。\n折松掃藜牀，秋菓顔色鮮。\n白犬䑛客衣，驚走聞腥羶。\n乃知軒冕徒，寧比雲壑眠。\n"},{"id":61701,"chapter":"卷四十四","chapternum":44,"charstyle":"古體詩","title":"入白芝溪尋黃尊師","titledesc":"","collection":"","collectiondesc":"","poemindex":52,"author":"于鵠","content":"觸煙入溪口，岸岸唯檉櫟。\n其中盡碧流，十里不通屐。\n出林山始轉，絶徑縁峭壁。\n把藤借行勢，側足憑石脈。\n顑牙斷行處，光滑猿猱跡。\n忽然風景異，乃到神仙宅。\n天晴茒屋頭，殘雪蒸氣白。\n隔窓梳髪聲，乆立聞吹幘。\n抱琴出門來，不顧人間客。\n山院不灑掃，四時自虚寂。\n落葉埋長松，出地纔數尺。\n曾讀上清經，知注長生籍。\n願示不死方，何山有瓊液。\n"},{"id":61702,"chapter":"卷四十四","chapternum":44,"charstyle":"古體詩","title":"寄盧儼員外秋衣詞","titledesc":"","collection":"","collectiondesc":"","poemindex":53,"author":"于鵠","content":"寄逺空以心，心誠亦難知。\n篋中有秋帛，裁作逺客衣。\n縫製雖女工，尺度手自持。\n容貌常目中，長短不復疑。\n斜縫密且堅，遊客多塵緇。\n意欲都無言，澣濯耐歳時。\n殷勤託行人，傳語慎勿遺。\n别來年已老，亦聞鬢成絲。\n縱然更相逢，握手惟是悲。\n所寄莫復棄，願見長相思。\n"},{"id":61703,"chapter":"卷四十四","chapternum":44,"charstyle":"近體詩","title":"山中自述","titledesc":"","collection":"","collectiondesc":"","poemindex":54,"author":"于鵠","content":"三十無名客，空山獨卧秋。\n病多知藥性，年長信人愁。\n螢影竹窓下，松聲茅屋頭。\n近來心更靜，不夢世間逰。\n"},{"id":61704,"chapter":"卷四十四","chapternum":44,"charstyle":"近體詩","title":"春山居","titledesc":"","collection":"","collectiondesc":"","poemindex":55,"author":"于鵠","content":"獨來多任性，惟與白雲期。\n深處花開盡，遲眠人不知。\n水流山暗處，風起月明時。\n望見南峰近，年年懶更移。\n"},{"id":61705,"chapter":"卷四十四","chapternum":44,"charstyle":"近體詩","title":"尋李逸人舊居","titledesc":"","collection":"","collectiondesc":"","poemindex":56,"author":"于鵠","content":"舊隠松林下，衝泉入兩涯。\n琴書隨弟子，雞犬在隣家。\n茅屋長黄菌，槿籬生白花。\n幽墳無處訪，恐是入烟霞。\n"},{"id":61706,"chapter":"卷四十四","chapternum":44,"charstyle":"近體詩","title":"尋李暹","titledesc":"","collection":"","collectiondesc":"","poemindex":57,"author":"于鵠","content":"任性常多出，人來得見稀。\n市樓逢酒住，野寺送僧歸。\n簷下懸秋葉，籬頭曬褐衣。\n門前南北路，誰肯入柴扉。\n"},{"id":61707,"chapter":"卷四十四","chapternum":44,"charstyle":"近體詩","title":"題隣居","titledesc":"","collection":"","collectiondesc":"","poemindex":58,"author":"于鵠","content":"僻巷隣家少，茅簷喜並居。\n蒸梨常共竈，澆薤亦同渠。\n傳屐朝尋藥，分燈夜讀書。\n雖然在城市，還得似樵漁。\n"},{"id":61708,"chapter":"卷四十四","chapternum":44,"charstyle":"近體詩","title":"山中寄韋鉦","titledesc":"","collection":"","collectiondesc":"","poemindex":59,"author":"于鵠","content":"懶成身病日，因醉卧多時。\n送客出谿少，讀書終卷遲。\n幽窓聞墜葉，晴景見逰絲。\n早晩來收藥，門前有紫芝。\n"},{"id":61709,"chapter":"卷四十四","chapternum":44,"charstyle":"近體詩","title":"送韋判官歸薊門","titledesc":"","collection":"","collectiondesc":"","poemindex":60,"author":"于鵠","content":"桑乾歸路逺，聞説亦愁人。\n有雪常經夏，無花空到春。\n下營雲外火，收馬月中塵。\n白首從戎客，青衫未離身。\n"},{"id":61710,"chapter":"卷四十四","chapternum":44,"charstyle":"近體詩","title":"山中寄樊尚書","titledesc":"","collection":"","collectiondesc":"","poemindex":61,"author":"于鵠","content":"却憶東溪日，同袍是魯儒。\n僧房閒共宿，酒肆醉相扶。\n江上雙旌貴，山中病客孤。\n無媒還有計，春谷種桑榆。\n"},{"id":61711,"chapter":"卷四十四","chapternum":44,"charstyle":"近體詩","title":"送客逰塞","titledesc":"","collection":"","collectiondesc":"","poemindex":62,"author":"于鵠","content":"若到并州北，誰人不憶家。\n塞深無去伴，路盡有平沙。\n磧冷惟逢鴈，天春不見花。\n莫隨邉將意，垂老事輕車。\n"},{"id":61712,"chapter":"卷四十四","chapternum":44,"charstyle":"近體詩","title":"公子行","titledesc":"","collection":"","collectiondesc":"","poemindex":63,"author":"于鵠","content":"少年初拜大長秋，半醉垂鞭見列侯。\n馬上抱雞三市鬭，袖中攜劍五陵逰。\n玉簫金管迎歸院，錦袖紅粧擁上樓。\n更向苑西新買宅，月陂春水入門流。\n"},{"id":61713,"chapter":"卷四十四","chapternum":44,"charstyle":"近體詩","title":"送宫人入道","titledesc":"","collection":"","collectiondesc":"","poemindex":64,"author":"于鵠","content":"十五吹簫入漢宫，看修水殿種芙蓉。\n自傷白髪辭金屋，許著黄冠向雪峰。\n解語老猿開曉户，學飛雛鶴落髙松。\n定知别後宫中伴，遙聽緱山半夜鐘。\n"},{"id":61714,"chapter":"卷四十四","chapternum":44,"charstyle":"近體詩","title":"江南曲","titledesc":"","collection":"","collectiondesc":"","poemindex":65,"author":"于鵠","content":"偶向江邉採白蘋，還隨女伴賽江神。\n衆中不敢分明語，暗擲金錢卜逺人。\n"},{"id":61715,"chapter":"卷四十四","chapternum":44,"charstyle":"近體詩","title":"巴女謠","titledesc":"","collection":"","collectiondesc":"","poemindex":66,"author":"于鵠","content":"巴女騎牛唱竹枝，藕絲菱葉傍江時。\n不愁日暮還家錯，記得芭蕉出槿籬。\n"},{"id":61716,"chapter":"卷四十四","chapternum":44,"charstyle":"近體詩","title":"襄陽席上","titledesc":"","collection":"","collectiondesc":"","poemindex":67,"author":"于鵠","content":"老大看花長不足，沿江尋得一枝紅。\n黄昏人散東風起，吹落誰家明月中。\n"},{"id":61717,"chapter":"卷四十四","chapternum":44,"charstyle":"近體詩","title":"題美人","titledesc":"","collection":"","collectiondesc":"","poemindex":68,"author":"于鵠","content":"秦女窺人不解羞，攀花趂蝶出墻頭。\n胸前空帶宜男草，嫁得蕭郎愛逺㳺。\n"},{"id":61718,"chapter":"卷四十四","chapternum":44,"charstyle":"近體詩","title":"山中聽子規","titledesc":"","collection":"","collectiondesc":"","poemindex":69,"author":"朱放","content":"幽人自愛山中宿，又近葛洪丹井西。\n窓中有箇長松樹，半夜子規來上啼。\n"},{"id":61719,"chapter":"卷四十四","chapternum":44,"charstyle":"古體詩","title":"感懐","titledesc":"","collection":"","collectiondesc":"","poemindex":70,"author":"戴叔倫","content":"尺帛無長裁，淺水無長流。\n水淺易成枯，帛短誰人收。\n人生取舍間，趨競固非優。\n舊交跡雖疎，中心自云稠。\n新交意雖密，中道生怨尤。\n踟蹰復踟蹰，世路今悠悠。\n"},{"id":61720,"chapter":"卷四十四","chapternum":44,"charstyle":"古體詩","title":"南野","titledesc":"","collection":"","collectiondesc":"","poemindex":71,"author":"戴叔倫","content":"治田長山下，引流坦溪曲。\n東山有遺塋，南野起新築。\n家世素業儒，子孫鄙食禄。\n披雲朝出畊，帶月夜歸讀。\n身勩竟忘疲，團團欣在目。\n野芳緑可採，泉美清可掬。\n茂樹延晩涼，早田𠉀秋熟。\n茶烹松火紅，酒吸荷杯緑。\n解佩臨清池，撫栗看修竹。\n此懐誰與同，此樂吾所獨。\n"},{"id":61721,"chapter":"卷四十四","chapternum":44,"charstyle":"古體詩","title":"女耕田行","titledesc":"","collection":"","collectiondesc":"","poemindex":72,"author":"戴叔倫","content":"乳燕入巢笋成竹，誰家二女種新穀。\n無人無牛不及犁，持刀斫地翻作泥。\n自言家貧母年老，長兄從軍未娶嫂。\n去年灾疫牛囤空，截絹買刀都市中。\n頭巾掩面畏人識，以刀代牛誰與同。\n姊妹相擕心正苦，不見路人唯見土。\n疏通畦壠防亂苗，整頓溝塍待時雨。\n日正南岡下餉歸，可憐朝雉擾驚飛。\n東隣西舍花發盡，共惜餘芳淚滿衣。\n"},{"id":61722,"chapter":"卷四十四","chapternum":44,"charstyle":"古體詩","title":"白苧詞","titledesc":"","collection":"","collectiondesc":"","poemindex":73,"author":"戴叔倫","content":"館娃宫中露華冷，月落啼鵶散金井。\n吳王扶頭酒初醒，秉燭張筵樂清景。\n美人不眠憐夜永，起舞亭亭亂花影。\n新裁白苧勝紅綃，玉佩珠纓金步搖。\n回鸞轉鳳意自嬌，銀筝錦瑟聲相調。\n君恩如水流不斷，但願年年同此宵。\n東風吹花落庭樹，春色催人等閒去。\n大家為歡莫延佇，頃刻銅龍報天曙。\n"},{"id":61723,"chapter":"卷四十四","chapternum":44,"charstyle":"古體詩","title":"邉城曲","titledesc":"","collection":"","collectiondesc":"","poemindex":74,"author":"戴叔倫","content":"人生莫作逺行客，逺行莫戍黄沙磧。\n黄沙磧下八月時，霜風裂膚百草衰。\n塵沙晴天迷道路，河水悠悠向東去。\n胡笳聽徹雙淚流，羇魂慘慘生邉愁。\n原頭獵火夜相向，馬蹄蹴蹋層氷上。\n不似京華俠少年，清歌妙舞落花前。\n"},{"id":61724,"chapter":"卷四十四","chapternum":44,"charstyle":"古體詩","title":"屯田詞","titledesc":"","collection":"","collectiondesc":"","poemindex":75,"author":"戴叔倫","content":"春來耕田遍沙磧，老稚欣欣種禾麥。\n麥苗漸長天苦晴，土乾确确鉏不得。\n新禾未熟飛蝗生，青苗食盡餘枯莖。\n捕蝗歸來守空屋，囊無寸帛缾無粟。\n十月移屯來向城，官教去伐南山木。\n驅牛駕車入山去，霜重草枯牛凍死。\n艱辛歴盡誰得知，望斷天南淚如雨。\n"},{"id":61725,"chapter":"卷四十四","chapternum":44,"charstyle":"古體詩","title":"早春曲","titledesc":"","collection":"","collectiondesc":"","poemindex":76,"author":"戴叔倫","content":"青樓昨夜東風轉，錦帳凝寒覺春淺。\n垂楊搖絲鶯亂啼，裊裊烟光不堪剪。\n博山吹雲龍腦香，銅壺滴愁更漏長。\n玉頰啼紅夢初醒，羞見青鸞鏡中影。\n儂家少年愛逰逸，萬里輪蹄去無跡。\n朱顔未衰消息稀，腸斷天涯草空碧。\n"},{"id":61726,"chapter":"卷四十四","chapternum":44,"charstyle":"古體詩","title":"相思曲","titledesc":"","collection":"","collectiondesc":"","poemindex":77,"author":"戴叔倫","content":"髙樓重重閉明月，腸斷先年隔山别。\n紫簫横笛寂無聲，獨向瑤窓坐愁絶。\n魚沈雁杳天涯路，始信人間别離苦。\n恨滿牙床翡翠衾，怨折金釵鳳凰股。\n井深轆轤嗟綆短，衣帶相思日應緩。\n將刀砍水水復連，揮刃割情情不斷。\n落紅亂逐東流水，一㸃芳心為君死。\n妾身願作巫山雲，飛入仙郎夢魂裏。\n"},{"id":61727,"chapter":"卷四十四","chapternum":44,"charstyle":"古體詩","title":"懐素上人草書歌","titledesc":"","collection":"","collectiondesc":"","poemindex":78,"author":"戴叔倫","content":"楚僧懐素工草書，古法盡能新有餘。\n神清骨疎意真率，醉來為我揮健筆。\n始從破體變風姿，一一花開春景遲。\n忽為壯麗就枯澁，龍蛇騰盤獸屹立。\n馳毫聚墨劇奔灑，滿座失聲看不及。\n心手相師勢轉竒，詭形怪狀翻合宜。\n人人細問此中妙，懐素自言初不知。\n"},{"id":61728,"chapter":"卷四十四","chapternum":44,"charstyle":"近體詩","title":"除夜宿石頭驛","titledesc":"","collection":"","collectiondesc":"","poemindex":79,"author":"戴叔倫","content":"旅舘誰相問，寒燈獨可親。\n一年將盡夜，萬里未歸人。\n寥落悲前事，支離笑此身。\n愁顔與衰鬢，明日又逢春。\n"},{"id":61729,"chapter":"卷四十四","chapternum":44,"charstyle":"近體詩","title":"汝南逢董校書","titledesc":"","collection":"","collectiondesc":"","poemindex":80,"author":"戴叔倫","content":"擾擾倦行役，相逢陳蔡間。\n如何百年内，不見一人閒。\n對酒惜餘景，問程愁亂山。\n秋風萬里道，又度穆陵關。\n"},{"id":61730,"chapter":"卷四十四","chapternum":44,"charstyle":"近體詩","title":"早行寄朱放","titledesc":"","collection":"","collectiondesc":"","poemindex":81,"author":"戴叔倫","content":"山曉旅人去，天髙秋氣悲。\n明河川上沒，芳草露中衰。\n此别又千里，少年能幾時。\n心知剡溪路，聊且寄前期。\n"},{"id":61731,"chapter":"卷四十四","chapternum":44,"charstyle":"近體詩","title":"潘處士宅㑹别","titledesc":"","collection":"","collectiondesc":"","poemindex":82,"author":"戴叔倫","content":"相邀寒影晩，惜别故山空。\n鄰里疎林在，池塘野水通。\n十年多難後，一醉幾人同。\n復此悲行子，蕭蕭逐逺蓬。\n"},{"id":61732,"chapter":"卷四十四","chapternum":44,"charstyle":"近體詩","title":"灞岸别友","titledesc":"","collection":"","collectiondesc":"","poemindex":83,"author":"戴叔倫","content":"車馬去遲遲，離言未盡時。\n看花一醉别，㑹面幾年期。\n撨路商山館，漁洲楚帝祠。\n南登回首處，猶得望京師。\n"},{"id":61733,"chapter":"卷四十四","chapternum":44,"charstyle":"近體詩","title":"送謝夷甫宰鄮縣","titledesc":"","collection":"","collectiondesc":"","poemindex":84,"author":"戴叔倫","content":"君去方為縣，干戈尚未銷。\n邑中殘老小，亂後少官僚。\n廨宇經山火，公田没海潮。\n到時應變俗，新政滿餘姚。\n"},{"id":61734,"chapter":"卷四十四","chapternum":44,"charstyle":"近體詩","title":"山居即事","titledesc":"","collection":"","collectiondesc":"","poemindex":85,"author":"戴叔倫","content":"巖雲掩竹扉，去鳥帶餘暉。\n地僻生涯薄，山深俗事稀。\n養花分宿雨，剪葉補秋衣。\n野渡逢漁子，同舟蕩月歸。\n"},{"id":61735,"chapter":"卷四十四","chapternum":44,"charstyle":"近體詩","title":"卧病","titledesc":"","collection":"","collectiondesc":"","poemindex":86,"author":"戴叔倫","content":"門掩青山卧，莓苔積雨深。\n病多知藥性，客乆見人心。\n衆鳥趨林健，孤蟬抱葉吟。\n滄洲詩社散，無夢盍朋簪。\n"},{"id":61736,"chapter":"卷四十四","chapternum":44,"charstyle":"近體詩","title":"晩望","titledesc":"","collection":"","collectiondesc":"","poemindex":87,"author":"戴叔倫","content":"山氣碧氤氲，深林帶夕曛。\n人歸孤嶂晩，犬吠隔溪雲。\n杉竹何年種，烟塵此地分。\n桃源寧異此，猶恐世間聞。\n"},{"id":61737,"chapter":"卷四十四","chapternum":44,"charstyle":"近體詩","title":"山行","titledesc":"","collection":"","collectiondesc":"","poemindex":88,"author":"戴叔倫","content":"山行分曙色，一路見人稀。\n野鳥啼還歇，林花墮不飛。\n雲迷棲鶴寺，水澁釣魚磯。\n回首天將暝，逢僧話未歸。\n"},{"id":61738,"chapter":"卷四十四","chapternum":44,"charstyle":"近體詩","title":"泛舟","titledesc":"","collection":"","collectiondesc":"","poemindex":89,"author":"戴叔倫","content":"風軟扁舟穏，行依緑水堤。\n孤樽秋露滑，短棹晩烟迷。\n夜静月初上，江空天更低。\n飄飄信流去，悞過子猷溪。\n"},{"id":61739,"chapter":"卷四十四","chapternum":44,"charstyle":"近體詩","title":"客中言懐","titledesc":"","collection":"","collectiondesc":"","poemindex":90,"author":"戴叔倫","content":"白髪照烏紗，逢人只自嗟。\n官閒如致仕，客乆似無家。\n夜雨孤燈夢，春風幾度花。\n故園歸有日，詩酒老生涯。\n"},{"id":61740,"chapter":"卷四十四","chapternum":44,"charstyle":"近體詩","title":"江干","titledesc":"","collection":"","collectiondesc":"","poemindex":91,"author":"戴叔倫","content":"江干望不極，樓閣影繽紛。\n水氣多為雨，人烟逺是雲。\n予生何濩落，客路轉辛勤。\n楊柳牽愁思，和春上翠裙。\n"},{"id":61741,"chapter":"卷四十四","chapternum":44,"charstyle":"近體詩","title":"春日訪山人","titledesc":"","collection":"","collectiondesc":"","poemindex":92,"author":"戴叔倫","content":"逺訪山中客，分泉漫煮茶。\n相擕林下坐，共惜鬢邉華。\n歸路逢殘雨，沿溪見落花。\n𠉀門童子問，逰樂到誰家。\n"},{"id":61742,"chapter":"卷四十四","chapternum":44,"charstyle":"近體詩","title":"江上别張歡","titledesc":"","collection":"","collectiondesc":"","poemindex":93,"author":"戴叔倫","content":"年年五湖上，厭見五湖春。\n長醉非闗酒，多愁不為貧。\n山川迷道路，伊洛暗風塵。\n今日扁舟别，俱為滄海人。\n"},{"id":61743,"chapter":"卷四十四","chapternum":44,"charstyle":"近體詩","title":"客舍與故人偶集","titledesc":"","collection":"","collectiondesc":"","poemindex":94,"author":"戴叔倫","content":"天秋月又滿，城闕夜千重。\n還作江南㑹，翻疑夢裏逢。\n風枝驚暗鵲，露草覆寒蛩。\n羇旅長堪醉，相留畏曉鐘。\n"},{"id":61744,"chapter":"卷四十四","chapternum":44,"charstyle":"近體詩","title":"送友人東歸","titledesc":"","collection":"","collectiondesc":"","poemindex":95,"author":"戴叔倫","content":"萬里楊栁色，出闗逢故人。\n輕烟拂流水，落日照行塵。\n積夢江湖濶，憶家兄弟貧。\n徘徊灞亭上，不語自傷春。\n"},{"id":61745,"chapter":"卷四十四","chapternum":44,"charstyle":"近體詩","title":"和汴州李相公勉人日喜春","titledesc":"","collection":"","collectiondesc":"","poemindex":96,"author":"戴叔倫","content":"年來日日春光好，今日春光好更新。\n獨獻菜羮憐應節，遍傳金勝喜逢人。\n烟添柳色看猶淺，鳥踏梅花落已頻。\n東閣此時聞一曲，翻令和者不勝春。\n"},{"id":61746,"chapter":"卷四十四","chapternum":44,"charstyle":"近體詩","title":"宫詞","titledesc":"","collection":"","collectiondesc":"","poemindex":97,"author":"戴叔倫","content":"紫禁迢迢宫漏鳴，夜深無語獨含情。\n春風鸞鏡愁中影，明月羊車夢裏聲。\n塵暗玉階綦跡斷，香飄金屋篆烟清。\n貞心一任蛾眉妬，買賦何須問馬卿。\n"},{"id":61747,"chapter":"卷四十四","chapternum":44,"charstyle":"近體詩","title":"過賈誼舊居","titledesc":"","collection":"","collectiondesc":"","poemindex":98,"author":"戴叔倫","content":"楚鄉卑濕歎殊方，鵩賦人非宅已荒。\n漫有長書憂漢室，空將哀些弔沅湘。\n雨餘古井生秋草，葉盡疎林見夕陽。\n過客不須頻太息，咸陽宫殿亦凄涼。\n"},{"id":61748,"chapter":"卷四十四","chapternum":44,"charstyle":"近體詩","title":"閨怨","titledesc":"","collection":"","collectiondesc":"","poemindex":99,"author":"戴叔倫","content":"看花無語淚如傾，多少春風怨别情。\n不識玉門闗外路，夢中昨夜到邉城。\n"},{"id":61749,"chapter":"卷四十四","chapternum":44,"charstyle":"近體詩","title":"題友人山居","titledesc":"","collection":"","collectiondesc":"","poemindex":100,"author":"戴叔倫","content":"四郭青山處處同，客懐無計答秋風。\n數家茅屋清溪上，千樹蟬聲落日中。\n"},{"id":61750,"chapter":"卷四十四","chapternum":44,"charstyle":"近體詩","title":"夜發烏江作","titledesc":"","collection":"","collectiondesc":"","poemindex":101,"author":"戴叔倫","content":"半夜回舟入楚鄉，月明山色共蒼蒼。\n孤猿更叫秋風裏，不是愁人也斷腸。\n"},{"id":61751,"chapter":"卷四十四","chapternum":44,"charstyle":"近體詩","title":"湘南即事","titledesc":"","collection":"","collectiondesc":"","poemindex":102,"author":"戴叔倫","content":"盧橘花開楓葉衰，出門何處望京師。\n沅湘日夜東流去，不為愁人住少時〈釋圓至云身不得去故怨水之去所以深傷已不能去蓋叔倫事曹王於湖湘故有是作秦少㳺謫彬州有詞云彬江幸自遶彬山為誰流下瀟湘去正用此意〉。\n"},{"id":61752,"chapter":"卷四十四","chapternum":44,"charstyle":"近體詩","title":"蘇溪亭","titledesc":"","collection":"","collectiondesc":"","poemindex":103,"author":"戴叔倫","content":"蘇溪亭上草漫漫，誰倚東風十二䦨。\n燕子不歸春事晚，一汀晩雨杏花寒。\n"},{"id":61753,"chapter":"卷四十四","chapternum":44,"charstyle":"近體詩","title":"别張員外","titledesc":"","collection":"","collectiondesc":"","poemindex":104,"author":"戴叔倫","content":"木葉紛紛湘水濵，此中何事往頻頻。\n臨風自笑歸時晚，更送浮雲逐故人。\n"},{"id":61754,"chapter":"卷四十四","chapternum":44,"charstyle":"近體詩","title":"送吕少府","titledesc":"","collection":"","collectiondesc":"","poemindex":105,"author":"戴叔倫","content":"共醉流芳獨歸去，故園髙士日相親。\n深山古路無楊栁，折取桐花寄逺人。\n"}]