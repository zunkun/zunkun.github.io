[{"author":"劉長卿","charstyle":"古體詩","content":"迴看虜騎合城下漢兵稀白刃兩相向黄雲愁不飛手中無尺鐵徒欲穿重圍","id":60532,"chapter":"卷三十四","chapternum":34,"title":"從軍詩","titledesc":"","collection":"","collectiondesc":"","poemindex":1},{"author":"劉長卿","charstyle":"古體詩","content":"黄沙一萬里白首無人憐報國劍巳折歸鄉身幸全單于古臺下邊色寒蒼然","id":60533,"chapter":"卷三十四","chapternum":34,"title":"從軍詩","titledesc":"","collection":"","collectiondesc":"","poemindex":2},{"author":"劉長卿","charstyle":"古體詩","content":"草枯秋塞上望見漁陽郭胡馬嘶一聲漢兵淚雙落誰為吮瘡者此事今人薄","id":60534,"chapter":"卷三十四","chapternum":34,"title":"從軍詩","titledesc":"","collection":"","collectiondesc":"","poemindex":3},{"author":"劉長卿","charstyle":"古體詩","content":"秋山日揺落秋水急波瀾獨有魚龍氣長吟煙雨寒誰窮造化力空向兩崖看","id":60535,"chapter":"卷三十四","chapternum":34,"title":"闕口","titledesc":"","collection":"龍門八詠","collectiondesc":"","poemindex":4},{"author":"劉長卿","charstyle":"古體詩","content":"山葉傍水赤千峯秋色多夜泉發清響寒渚生微波稍見沙上月歸人爭渡河","id":60536,"chapter":"卷三十四","chapternum":34,"title":"水東渡","titledesc":"","collection":"龍門八詠","collectiondesc":"","poemindex":5},{"author":"劉長卿","charstyle":"古體詩","content":"寂寞對伊水經行長未還東流自朝暮千載空雲山唯見白鷗鳥無心洲渚間","id":60537,"chapter":"卷三十四","chapternum":34,"title":"福公塔","titledesc":"","collection":"龍門八詠","collectiondesc":"","poemindex":6},{"author":"劉長卿","charstyle":"古體詩","content":"松路向精舍花龕歸老僧閒雲隨錫杖落日低金繩入夜翠微裏千峯明一燈","id":60538,"chapter":"卷三十四","chapternum":34,"title":"逺公龕","titledesc":"","collection":"龍門八詠","collectiondesc":"","poemindex":7},{"author":"劉長卿","charstyle":"古體詩","content":"隱隱見花閣隔河映青林水田秋雁下山寺夜鐘深寂莫羣動息風泉清道心","id":60539,"chapter":"卷三十四","chapternum":34,"title":"石樓","titledesc":"","collection":"龍門八詠","collectiondesc":"","poemindex":8},{"author":"劉長卿","charstyle":"古體詩","content":"誰識往來意孤雲長自閒風寒未渡水日暮更看山木落衆峯出龍宫蒼翠間","id":60540,"chapter":"卷三十四","chapternum":34,"title":"下山","titledesc":"","collection":"龍門八詠","collectiondesc":"","poemindex":9},{"author":"劉長卿","charstyle":"古體詩","content":"伊水揺鏡光纎鱗如不隔千龕道傍古一鳥沙上白何事還山雲能留向城客","id":60541,"chapter":"卷三十四","chapternum":34,"title":"水西渡","titledesc":"","collection":"龍門八詠","collectiondesc":"","poemindex":10},{"author":"劉長卿","charstyle":"古體詩","content":"日暮下山來千山暮鐘發不知波上棹還弄山中月伊水連白雲東南逺明滅","id":60542,"chapter":"卷三十四","chapternum":34,"title":"渡水","titledesc":"","collection":"龍門八詠","collectiondesc":"","poemindex":11},{"author":"劉長卿","charstyle":"古體詩","content":"蕭條金陵郭，舊是帝王州。\n日暮望鄉處，雲邊江樹秋。\n楚雲不可託，楚水只堪愁。\n行客千萬里，滄波朝暮流。\n迢迢洛陽夢，獨卧清川樓。\n異鄉共如此，孤帆難久遊。\n","id":60543,"chapter":"卷三十四","chapternum":34,"title":"金陵西泊舟臨江樓","titledesc":"","collection":"","collectiondesc":"","poemindex":12},{"author":"劉長卿","charstyle":"古體詩","content":"訪古此城下，子房安在哉。\n白雲去不返，危堞空崔嵬。\n伊昔楚漢時，頗聞經濟才。\n運籌風塵下，能使天地開。\n蔓草日巳積，長松日已摧。\n功名滿青史，祠廟唯蒼苔。\n百里暮程逺，孤舟川上迴。\n進帆東風便，轉岸前山來。\n楚水澹相引，沙鷗閒不猜。\n扣舷從此去，延首仍裴回。\n","id":60544,"chapter":"卷三十四","chapternum":34,"title":"歸沛縣道中晩泊留侯城","titledesc":"","collection":"","collectiondesc":"","poemindex":13},{"author":"劉長卿","charstyle":"古體詩","content":"洛陽離别久，江上心可得。\n惆悵増暮情，瀟湘復秋色。\n故山隔何處，落日羡歸翼。\n滄海空自流，白鷗不相識。\n悲蛬滿荆渚，輟棹徒沾臆。\n行客念寒衣，主人愁夜織。\n帝鄉片雲去，遥寄千里憶。\n南路隨天長，征帆杳無極。\n","id":60545,"chapter":"卷三十四","chapternum":34,"title":"桂陽西洲晩泊古橋村主人","titledesc":"","collection":"","collectiondesc":"","poemindex":14},{"author":"劉長卿","charstyle":"古體詩","content":"南國久蕪沒，我來空鬱陶。\n君看章華宫，處處生蓬蒿。\n但見陵與谷，豈知賢與豪。\n精魂托古木，寳劍捐江臯。\n倚棹下晴景，回舟隨晩濤。\n碧雲暮寥落，湖上秋天高。\n往事那堪問，此心徒自勞。\n獨餘湘水上，千載聞離騷。\n","id":60546,"chapter":"卷三十四","chapternum":34,"title":"南楚懐古","titledesc":"","collection":"","collectiondesc":"","poemindex":15},{"author":"劉長卿","charstyle":"古體詩","content":"長安邈千里日夕懐雙闕巳是洞庭人猶看灞陵月誰堪去鄉思親戚想天末昨夜夢中歸煙波覺來濶江皋見芳草孤客心欲絶豈訝青春來但傷經時别長天不可望鳥與浮雲沒","id":60547,"chapter":"卷三十四","chapternum":34,"title":"初至洞庭懐灞陵别業","titledesc":"","collection":"","collectiondesc":"","poemindex":16},{"author":"劉長卿","charstyle":"古體詩","content":"靄然空水合，目極平江暮。\n南望天無涯，孤帆落何處。\n頃為衡湘客，頗見湖山趣。\n朝氣和楚雲，夕陽映江樹。\n帝鄉勞想望，萬里心來去。\n白髪生扁舟，滄波滿歸路。\n秋風今已至，日夜雁南渡。\n木葉辭洞庭，紛紛落無數。\n","id":60548,"chapter":"卷三十四","chapternum":34,"title":"晩次湖口有懐","titledesc":"","collection":"","collectiondesc":"","poemindex":17},{"author":"劉長卿","charstyle":"古體詩","content":"客路瞻太華，三峯高際天。\n夏雲亘百里，合沓遥相連。\n雷雨飛半腹，太陽在其巔。\n翠微闗上近，瀑布林梢懸。\n愛此衆容秀，能令西望偏。\n徘徊忘暝色，泱漭成隂煙。\n曽是朝百靈，亦聞㑹羣仙。\n瓊漿豈易挹，毛女非空傳。\n髣髴仍佇想，幽竒如眼前。\n金天有清廟，松栢隱蒼然。\n","id":60549,"chapter":"卷三十四","chapternum":34,"title":"闗門望華山","titledesc":"","collection":"","collectiondesc":"","poemindex":18},{"author":"劉長卿","charstyle":"古體詩","content":"山色無定姿，如煙復如黛。\n孤峯夕陽後，翠嶺秋天外。\n雲起遥蔽虧，江迴頻向背。\n不知今逺近，到處猶相對。\n","id":60550,"chapter":"卷三十四","chapternum":34,"title":"秋雲嶺","titledesc":"","collection":"湘中紀行","collectiondesc":"","poemindex":19},{"author":"劉長卿","charstyle":"古體詩","content":"江楓日揺落，轉愛寒潭靜。\n水色淡如空，山光復相映。\n人閒流更慢，魚戯波難定。\n楚客往來多，偏知白鷗性。\n","id":60551,"chapter":"卷三十四","chapternum":34,"title":"花石潭","titledesc":"","collection":"湘中紀行","collectiondesc":"","poemindex":20},{"author":"劉長卿","charstyle":"古體詩","content":"前山帶秋色，獨往秋江晩。\n疊嶂入雲多，孤峯去人逺。\n夤縁不可到，蒼翠空在眼。\n渡口問漁家，桃源路深淺。\n","id":60552,"chapter":"卷三十四","chapternum":34,"title":"石菌峯","titledesc":"","collection":"湘中紀行","collectiondesc":"","poemindex":21},{"author":"劉長卿","charstyle":"古體詩","content":"秋月照瀟湘，月明聞盪漿。\n石横晩瀨急，水落寒沙廣。\n衆嶺猿嘯重，空江人語響。\n清暉朝復暮，如待扁舟賞。\n","id":60553,"chapter":"卷三十四","chapternum":34,"title":"浮石瀨","titledesc":"","collection":"湘中紀行","collectiondesc":"","poemindex":22},{"author":"劉長卿","charstyle":"古體詩","content":"空傳古岸下，曽見蛟龍去。\n秋水晩沈沈，猶疑在深處。\n亂聲沙上石，倒影雲中樹。\n獨見一扁舟，樵人往來渡。\n","id":60554,"chapter":"卷三十四","chapternum":34,"title":"横龍渡","titledesc":"","collection":"湘中紀行","collectiondesc":"","poemindex":23},{"author":"劉長卿","charstyle":"古體詩","content":"化塔凌空虛，雄觀壓川澤。\n亭亭楚雲外，千里看不隔。\n遥對黄金臺，浮輝亂相射。\n盤梯接元氣，半壁棲夜魄。\n稍登諸劫盡，若騁排霄翮。\n向是滄洲人，已為青雲客。\n雨飛千栱霽，日在萬家夕。\n鳥處髙却低，天涯逺如逼。\n江流入空翠，海嶠現微碧。\n向暮期下來，誰堪復行役。\n","id":60555,"chapter":"卷三十四","chapternum":34,"title":"登揚州棲靈寺塔","titledesc":"","collection":"","collectiondesc":"","poemindex":24},{"author":"劉長卿","charstyle":"古體詩","content":"青林虎丘寺，林際翠微路。\n仰見山僧來，遥從飛鳥處。\n茲峯淪寳玉，千載唯丘墓。\n埋劍人空傳，鑿山龍已去。\n捫蘿披翳薈，路轉夕陽遽。\n虎嘯崖谷寒，猿鳴松杉暮。\n徘徊北樓上，江海窮一顧。\n日映千里帆，鵶歸萬家樹。\n暫因愜所適，果得捐外慮。\n庭暗棲閒雲，簷香滴甘露。\n久迷空寂理，多為繁華故。\n永欲托死生，餘生豈能誤。\n","id":60556,"chapter":"卷三十四","chapternum":34,"title":"題武丘寺","titledesc":"","collection":"","collectiondesc":"","poemindex":25},{"author":"劉長卿","charstyle":"古體詩","content":"康樂愛山水，賞心千載同。\n結茅依翠微，伐木開䝉籠。\n孤峯倚青霄，一徑去不窮。\n候客石苔上，禮僧雲樹中。\n曠然見滄洲，自逺來清風。\n五馬留谷口，雙旌薄煙虹。\n沈沈衆香積，眇眇諸天空。\n獨往應未遂，蒼生思謝公。\n","id":60557,"chapter":"卷三十四","chapternum":34,"title":"題蕭郎中開元寺新構幽寂亭","titledesc":"","collection":"","collectiondesc":"","poemindex":26},{"author":"劉長卿","charstyle":"古體詩","content":"支公去已久，寂莫龍華㑹。\n古木閉空山，蒼然暮相對。\n林巒非一狀，水石有餘態。\n宻竹藏晦明，羣峯爭向背。\n峯峯帶落日，歩歩入青靄。\n香氣空翠中，猿聲暮雲外。\n留連南臺客，想像西方内。\n因逐溪水還，觀心兩無礙。\n","id":60558,"chapter":"卷三十四","chapternum":34,"title":"陪元侍御遊支硎山寺","titledesc":"","collection":"","collectiondesc":"","poemindex":27},{"author":"劉長卿","charstyle":"古體詩","content":"月色滿軒白，琴聲宜夜闌。\n飀飀青絲上，靜聽松風寒。\n古調雖自愛，今人多不彈。\n向君投此曲，所貴知音難。\n","id":60559,"chapter":"卷三十四","chapternum":34,"title":"幽琴","titledesc":"","collection":"上禮部李侍郎雜詠八首〈録二首〉","collectiondesc":"","poemindex":28},{"author":"劉長卿","charstyle":"古體詩","content":"亭亭常獨立，川上時延頸。\n秋水寒白毛，夕陽吊孤影。\n幽姿閒自媚，逸翮思一騁。\n如有長風吹，青雲在俄頃。\n","id":60560,"chapter":"卷三十四","chapternum":34,"title":"白鷺","titledesc":"","collection":"上禮部李侍郎雜詠八首〈録二首〉","collectiondesc":"","poemindex":29},{"author":"劉長卿","charstyle":"古體詩","content":"石林媚煙景，句曲盤江甸。\n南向佳氣濃，數峯遥隱見。\n漸臨華陽口，微路入葱蒨。\n七曜懸洞宫，五雲抱仙殿。\n銀函竟誰發，金液徒堪薦。\n千載空桃花，秦人深不見。\n東溪喜相遇，貞白如㑹面。\n青鳥來去間，紅霞朝夕變。\n一從換仙骨，萬里乗飛電。\n蘿月延歩虚，松花醉閒宴。\n幽人即長往，茂宰應交戰。\n明發歸琴堂，知君嬾為縣。\n","id":60561,"chapter":"卷三十四","chapternum":34,"title":"自紫陽觀至華陽洞宿侯尊師草堂簡同遊李延陵","titledesc":"","collection":"","collectiondesc":"","poemindex":30},{"author":"劉長卿","charstyle":"古體詩","content":"故人滄洲吏，深與世情薄。\n解印二十年，委身在丘壑。\n買田楚山下，妻子自耕鑿。\n羣動心有營，孤雲本無著。\n因収溪上釣，遂接林中酌。\n對酒春日長，山村杏花落。\n陸生畨陽令，獨歩建溪作。\n早晩休此官，隨君永棲托。\n","id":60562,"chapter":"卷三十四","chapternum":34,"title":"題王少府堯山隱處簡陸番陽","titledesc":"","collection":"","collectiondesc":"","poemindex":31},{"author":"劉長卿","charstyle":"古體詩","content":"朐山壓海口，永望開禪宫。\n元氣逺相合，太陽生其中。\n豁然萬里餘，獨為百川雄。\n白波走雷電，黑霧藏魚龍。\n變化非一狀，晴明分衆容。\n煙開秦帝橋，隱隱横殘虹。\n蓬島如在眼，羽人那可逢。\n偶聞真僧言，甚與靜者同。\n幽意頗相愜，賞心殊未窮。\n花間午時梵，雲外春山鐘。\n誰念遽成别，自憐歸所從。\n他時相憶處，惆悵西南峯。\n","id":60563,"chapter":"卷三十四","chapternum":34,"title":"登東海龍興寺髙頂望海簡演公","titledesc":"","collection":"","collectiondesc":"","poemindex":32},{"author":"劉長卿","charstyle":"古體詩","content":"楚澤秋更逺，雲雷有時作。\n晩陂帶殘雨，白水昏漠漠。\n佇立収煙氛，洗然靜寥廓。\n卷簾髙樓上，萬里看日落。\n為客頻改絃，辭家尚如昨。\n故山今不見，北鳥那可託。\n小邑務常閒，吾兄宦何薄。\n髙標青雲器，獨立滄江鶴。\n惠愛原上情，慇懃丘中諾。\n何當遂良願，歸卧青山郭。\n","id":60564,"chapter":"卷三十四","chapternum":34,"title":"雨中登沛縣樓贈表兄郭少府","titledesc":"","collection":"","collectiondesc":"","poemindex":33},{"author":"劉長卿","charstyle":"古體詩","content":"楚郭微雨収，荆門遥在目。\n漾舟水雲裏，日暮春江緑。\n霽華靜洲渚，暝色連松竹。\n月出波上時，人歸渡頭宿。\n一身巳無累，萬事更何欲。\n漁父自夷猶，白鷗不羈束。\n既憐滄浪水，復愛滄浪曲。\n不見眼中人，相思心斷續。\n","id":60565,"chapter":"卷三十四","chapternum":34,"title":"西江雨後憶荆南諸公","titledesc":"","collection":"","collectiondesc":"","poemindex":34},{"author":"劉長卿","charstyle":"古體詩","content":"天涯望不極，日暮愁獨去。\n萬里雲海空，孤帆向何處。\n寄身煙波裏，頗得湖山趣。\n江氣和楚雲，秋聲亂楓樹。\n如何異鄉縣，日復懐親故。\n遥與洛陽人，相逢夢中路。\n不堪明月裏，更值清秋暮。\n倚棹對滄波，歸心共誰語。\n","id":60566,"chapter":"卷三十四","chapternum":34,"title":"夕次擔石湖夢洛陽親故","titledesc":"","collection":"","collectiondesc":"","poemindex":35},{"author":"劉長卿","charstyle":"古體詩","content":"故人千里道，滄波十年别。\n夜上明月樓，相思楚天闊。\n瀟瀟清秋暮，嫋嫋涼風發。\n湖色淡不流，沙鷗逺還滅。\n煙波日已逺，音問日巳絶。\n嵗晏空含情，江皋緑芳歇。\n","id":60567,"chapter":"卷三十四","chapternum":34,"title":"石梁湖懐陸兼","titledesc":"","collection":"","collectiondesc":"","poemindex":36},{"author":"劉長卿","charstyle":"古體詩","content":"逺嶼靄將夕，玩幽行自遲。\n歸人不計日，流水閒相隨。\n輟棹石崖口，捫蘿春景熈。\n偶因迴洲次，寧與前山期。\n對此瑶草色，懐君瓊樹枝。\n浮雲去寂寞，白鳥相因依。\n何事愛髙隱，但令勞逺思。\n窮年卧海嶠，永望愁天涯。\n吾亦從此去，扁舟何所之。\n迢迢江上帆，千里東風吹。\n","id":60568,"chapter":"卷三十四","chapternum":34,"title":"入白沙渚夤縁二十五里至石窟山下懐天台陸山人","titledesc":"","collection":"","collectiondesc":"","poemindex":37},{"author":"劉長卿","charstyle":"古體詩","content":"一雁飛呉天羇人傷暮律松江風嫋嫋波上片帆疾术落姑蘇臺霜収洞庭橘蕭條長洲外唯見寒山出胡馬嘶秦雲漢兵亂相失闗中因竊據天下共憂慄南楚有瓊枝相思怨瑶瑟一身寄滄洲萬里看白日赴敵甘負戈論兵勇投筆臨風但攘臂擇木將委質不如歸逺山雲卧飯松栗","id":60569,"chapter":"卷三十四","chapternum":34,"title":"呉中聞潼闗失守因奉寄淮南蕭判官","titledesc":"","collection":"","collectiondesc":"","poemindex":38},{"author":"劉長卿","charstyle":"古體詩","content":"悠然釣臺下，懐古時一望。\n江水自潺湲，行人獨惆悵。\n新安從此始，桂檝方蕩漾。\n迴轉百里間，青山千萬狀。\n連崖去不斷，對嶺遥相向。\n夾岸黛色愁，沈沈緑波上。\n夕陽留古木，水鳥拂寒浪。\n月下扣舷聲，烟中採菱唱。\n猶憐負羈束，未暇依清曠。\n牽役徒自勞，近名非所向。\n何時故山裏，却醉松花釀。\n回首唯白雲，孤舟復誰訪。\n","id":60570,"chapter":"卷三十四","chapternum":34,"title":"奉使新安自桐廬縣經嚴陵釣臺宿七里灘下寄使院諸公","titledesc":"","collection":"","collectiondesc":"","poemindex":39},{"author":"劉長卿","charstyle":"古體詩","content":"寥寥禪誦處，滿室蟲絲結。\n獨與山中人，無心生復滅。\n徘徊雙峯下，惆悵雙峯月。\n杳杳暮猿聲，蒼蒼古松列。\n玩竒不可盡，漸逺更幽絶。\n林暗僧獨歸，石寒泉且咽。\n竹房響輕吹，蘿徑隂餘雪。\n卧澗曉何遲，背巖春未發。\n此遊誠多趣，獨往共誰閲。\n得意空自歸，非君豈能説。\n","id":60571,"chapter":"卷三十四","chapternum":34,"title":"宿雙峯寺寄盧七李十六","titledesc":"","collection":"","collectiondesc":"","poemindex":40},{"author":"劉長卿","charstyle":"古體詩","content":"向夕歛微雨晴開湖上天離人正惆悵新月愁嬋娟佇立白沙曲相思滄海邊浮雲自來去此意誰能傳一水不相見千峯隨客船寒塘起孤雁夜色分鹽田時復一延首憶君在眼前","id":60572,"chapter":"卷三十四","chapternum":34,"title":"宿懐仁縣南湖寄東海荀處士","titledesc":"","collection":"","collectiondesc":"","poemindex":41},{"author":"劉長卿","charstyle":"古體詩","content":"川闊悲無梁，藹然滄波夕。\n天涯一飛鳥，日暮南徐客。\n氣混京口雲，潮吞海門石。\n孤帆候風進，夜色帶江白。\n一水阻佳期，相望空脉脉。\n那堪嵗芳盡，更使春夢積。\n故園塞塵飛，故山楚雲隔。\n家人想何在，庭草為誰碧。\n惆悵空傷情，滄浪有餘跡。\n嚴陵七里灘，㩦手同所適。\n","id":60573,"chapter":"卷三十四","chapternum":34,"title":"京口懐洛陽舊居兼寄廣陵二三知巳","titledesc":"","collection":"","collectiondesc":"","poemindex":42},{"author":"劉長卿","charstyle":"古體詩","content":"見君風塵裏意出風塵外自有滄洲期含情十餘載深居鳯城曲日預龍華㑹果得僧家縁能遺俗人態一身今巳適萬物知何愛悟法電巳空看心水無礙且將窮妙理兼欲尋勝概何獨謝客遊當為逺公輩放舟馳楚郭負杖辭秦塞目送南飛雲令人想呉㑹遥思舊遊處髣髴疑相對夜火金陵城春煙石頭瀬滄波極天末萬里明如帶一片孤客帆飄然向青靄楚天合江氣雲色常霮䨴隱見湖中山相連數州内君行意可得全與時人背歸路隨楓林還鄉念蓴菜顧予尚羈束何幸承眄睞素願徒自勤清機本難逮累幸忝賔薦末路逢沙汰濩落名不成徘徊意空大逢時雖貴逹守道甘易退逆旅鄉夢頻春風客心碎别君日巳逺離念無明晦予亦返柴荆山田事耕耒","id":60574,"chapter":"卷三十四","chapternum":34,"title":"早春贈别趙居士還江左時長卿下第歸嵩陽舊居","titledesc":"","collection":"","collectiondesc":"","poemindex":43},{"author":"劉長卿","charstyle":"古體詩","content":"戀此東道主，能令西上遲。\n徘徊暮郊别，惆悵秋風時。\n上國邈千里，夷門難再期。\n行人望落日，歸馬嘶空陂。\n不愧寳刀贈，唯懐瓊樹枝。\n音塵倘未接，夢寐徒相思。\n","id":60575,"chapter":"卷三十四","chapternum":34,"title":"别陳留諸官","titledesc":"","collection":"","collectiondesc":"","poemindex":44},{"author":"劉長卿","charstyle":"古體詩","content":"客心暮千里迴首煙花繁楚水渡歸夢春江連故園羈人懐上國驕虜窺中原胡馬暫為害漢臣多負恩羽書晝夜飛海内風塵昏雙鬢日已白孤舟心且論繡衣從北來汗馬宣王言憂憤激忠勇悲歡動黎元南徐爭赴難發卒如雲屯倚劍看太白洗兵臨海門故人亦滄洲少别堪傷魂積翠下京口歸潮落山根如何天外帆又此波上樽空使憶君處鶯聲催淚痕","id":60576,"chapter":"卷三十四","chapternum":34,"title":"旅次丹陽郡遇康侍御宣慰召募兼别岑單父","titledesc":"","collection":"","collectiondesc":"","poemindex":45},{"author":"劉長卿","charstyle":"古體詩","content":"風流一才子經史仍滿腹心鏡萬象生文鋒衆人服頃遊靈臺下頻棄荆山玉蹭蹬空數年徘徊冀微禄朅來投筆硯長揖謝親族且欲圖變通安能守拘束本持鄉曲譽𡧓料泥塗辱誰謂命迍邅還令計反覆西戎今未弭鐵騎屯山谷坐恃龍豹韜全輕蜂蠆毒拂衣從此去擁傳一何速元帥許提擕他人佇瞻矚出門寡儔侣矧乃無僮僕狡冦時相逢黄沙暮無宿蕭條逺回首萬里如在目漢境天西窮胡山海邊緑想聞羌笛處淚盡闗山曲地闊鳥飛遲風寒馬毛縮邊愁如浩蕩離思空斷續塞上歸限賖樽前别期促知君志不小一舉凌鴻鵠且願樂從軍功名正殊俗","id":60577,"chapter":"卷三十四","chapternum":34,"title":"贈别于羣投筆赴安西","titledesc":"","collection":"","collectiondesc":"","poemindex":46},{"author":"劉長卿","charstyle":"古體詩","content":"對酒心不樂，見君動行舟。\n回看暮帆隱，獨向空江愁。\n晴雲淡初夜，春塘深漫流。\n温顔風霜霽，喜氣煙塵収。\n馳目數千里，朝天十二樓。\n因之報親愛，白髪生滄洲。\n","id":60578,"chapter":"卷三十四","chapternum":34,"title":"送賈侍御克復後入京","titledesc":"","collection":"","collectiondesc":"","poemindex":47},{"author":"劉長卿","charstyle":"古體詩","content":"帝鄉何處是岐路空垂泣楚思愁暮多川程帶潮急潮歸人不歸獨向空塘立","id":60579,"chapter":"卷三十四","chapternum":34,"title":"送丘為赴上都","titledesc":"","collection":"","collectiondesc":"","poemindex":48},{"author":"劉長卿","charstyle":"古體詩","content":"雄圖爭割據，神器終不守。\n上下武昌城，長江竟何有。\n古來壯臺榭，事往悲陵阜。\n寥落幾人家，猶依數株栁。\n威靈絶想像，蕪沒空林藪。\n野徑春草中，郊扉夕陽後。\n逢君從此去，背楚方東走。\n煙際指金陵，潮時過湓口。\n行人巳何在，臨水徒揮手。\n惆悵不能歸，孤帆沒雲久。\n","id":60580,"chapter":"卷三十四","chapternum":34,"title":"孫權故城下懐古兼送友人歸建業","titledesc":"","collection":"","collectiondesc":"","poemindex":49},{"author":"劉長卿","charstyle":"古體詩","content":"漂泊日復日，洞庭今更秋。\n青楓亦何意，此夜催人愁。\n惆悵客中月，徘徊江上樓。\n心知楚天逺，目送滄波流。\n羽客久已沒，微言無處求。\n空餘白雲在，容與隨孤舟。\n千里杳難望，一身當獨遊。\n故園復何許，江海徒遲留。\n","id":60581,"chapter":"卷三十四","chapternum":34,"title":"杪秋洞庭中懐亡道士謝太虚","titledesc":"","collection":"","collectiondesc":"","poemindex":50},{"author":"劉長卿","charstyle":"古體詩","content":"夜靜掩寒城清砧發何處聲聲搗秋月腸斷盧龍戍未得寄征人愁霜復愁露","id":60582,"chapter":"卷三十四","chapternum":34,"title":"月下聽砧","titledesc":"","collection":"","collectiondesc":"","poemindex":51},{"author":"劉長卿","charstyle":"古體詩","content":"客舍逢君未換衣，閉門愁見桃花飛。\n遥想故園今巳爾，家人應念行人歸。\n寂寞垂楊映深曲，長安日暮靈臺宿。\n窮巷無人鳥雀閒，空庭新雨莓苔緑。\n此中分與故交疎，何幸仍迴長者車。\n十年未稱平生意，好得辛勤漫讀書。\n","id":60583,"chapter":"卷三十四","chapternum":34,"title":"客舍喜鄭三見訪","titledesc":"","collection":"","collectiondesc":"","poemindex":52},{"author":"劉長卿","charstyle":"古體詩","content":"舊遊憐我長沙謫，載酒沙頭送遷客。\n天涯望月自沾衣，江上何人復吹笛。\n横笛能令孤客愁，緑波淡淡如不流。\n商聲寥亮羽聲苦，江天寂厯江楓秋。\n靜聽闗山聞一呌，三湘月色悲猿嘯。\n又吹楊栁激繁音，千里春色傷人心。\n隨風飄向何處落，唯見曲盡平湖深。\n明發與君離别後，馬上一聲堪白首。\n","id":60584,"chapter":"卷三十四","chapternum":34,"title":"聽笛歌留别鄭協律","titledesc":"","collection":"","collectiondesc":"","poemindex":53},{"author":"劉長卿","charstyle":"古體詩","content":"嬌愛更何日髙臺空數層含啼映雙袖不忍看西陵漳水東流無復來百花輦路為蒼苔青樓月夜長寂寞碧雲日暮空徘徊君不見鄴中萬事非昔時古人不在今人悲春風不逐君王去草色年年舊宫路宫中歌舞已浮雲空指行人往來處","id":60585,"chapter":"卷三十四","chapternum":34,"title":"銅雀臺","titledesc":"","collection":"","collectiondesc":"","poemindex":54},{"author":"劉長卿","charstyle":"古體詩","content":"楚水日夜緑傍江春草深青青遥滿目萬里傷歸心故人川上復何之明月灣南空所思故人不在明月在誰見孤舟來去時","id":60586,"chapter":"卷三十四","chapternum":34,"title":"明月灣尋賀九不遇","titledesc":"","collection":"","collectiondesc":"","poemindex":55},{"author":"劉長卿","charstyle":"近體詩","content":"鄉心新嵗切，天畔獨澘然。\n老至居人下，春歸在客先。\n嶺猿同旦暮，江桞共風煙。\n巳似長沙傅，從今又幾年。\n","id":60587,"chapter":"卷三十四","chapternum":34,"title":"新年作","titledesc":"","collection":"","collectiondesc":"","poemindex":56},{"author":"劉長卿","charstyle":"近體詩","content":"荒村帶晩照，落葉亂紛紛。\n古路無行客，空山獨見君。\n野橋經雨斷，澗水向田分。\n不為憐同病，何人到白雲。\n","id":60588,"chapter":"卷三十四","chapternum":34,"title":"碧澗别野喜皇甫侍御相訪","titledesc":"","collection":"","collectiondesc":"","poemindex":57},{"author":"劉長卿","charstyle":"近體詩","content":"晤語青蓮舍，重門閉夕隂。\n向人寒燭靜，帶雨夜鐘深。\n流水從他事，孤雲任此心。\n不能捐斗粟，終日愧瑶琴。\n","id":60589,"chapter":"卷三十四","chapternum":34,"title":"秋夜雨中諸公過靈光寺所居","titledesc":"","collection":"","collectiondesc":"","poemindex":58},{"author":"劉長卿","charstyle":"近體詩","content":"夜色帶春煙，燈花拂更燃。\n殘妝添石黛，艶舞落金鈿。\n掩笑頻欹扇，迎歌乍動絃。\n不知巫峽雨，何事海西邊。\n","id":60590,"chapter":"卷三十四","chapternum":34,"title":"揚州雨中張十宅觀妓〈一作張謂詩〉","titledesc":"","collection":"","collectiondesc":"","poemindex":59},{"author":"劉長卿","charstyle":"近體詩","content":"寂寥東郭外，白首一先生。\n解印孤琴在，移家五栁成。\n夕陽臨水釣，春雨向田耕。\n終日空林下，何人識此情。\n","id":60591,"chapter":"卷三十四","chapternum":34,"title":"過前安宜張明府郊居","titledesc":"","collection":"","collectiondesc":"","poemindex":60},{"author":"劉長卿","charstyle":"近體詩","content":"秖見山相揜，誰言路尚通。\n人來千嶂外，犬吠百花中。\n細草香飄雨，垂楊閒弄風。\n却尋樵徑去，惆悵緑溪東。\n","id":60592,"chapter":"卷三十四","chapternum":34,"title":"過横山顧山人草堂","titledesc":"","collection":"","collectiondesc":"","poemindex":61},{"author":"劉長卿","charstyle":"近體詩","content":"杜門成白首，湖上寄生涯。\n秋草無三徑，寒塘獨一家。\n鳥歸村落盡，水向縣城斜。\n自有東籬菊，年年解作花。\n","id":60593,"chapter":"卷三十四","chapternum":34,"title":"過湖南羊處士别業","titledesc":"","collection":"","collectiondesc":"","poemindex":62},{"author":"劉長卿","charstyle":"近體詩","content":"白首此為漁，青山對結廬。\n問人尋野笋，留客饋家蔬。\n古栁依沙發，春苗帶雨鋤。\n共憐芳杜色，終日伴閒居。\n","id":60594,"chapter":"卷三十四","chapternum":34,"title":"過鸚鵡州王處士别業","titledesc":"","collection":"","collectiondesc":"","poemindex":63},{"author":"劉長卿","charstyle":"近體詩","content":"何事東南客，忘機一釣竿。\n酒香開甕老，湖色對門寒。\n向郭青山送，臨池白鳥看。\n見君能浪跡，予亦厭微官。\n","id":60595,"chapter":"卷三十四","chapternum":34,"title":"過鄔三湖上書齋","titledesc":"","collection":"","collectiondesc":"","poemindex":64},{"author":"劉長卿","charstyle":"近體詩","content":"一路經行處，莓苔見履痕。\n白雲依靜渚，春草閉閒門。\n過雨看松色，隨山到水源。\n溪花與禪意，相對亦忘言。\n","id":60596,"chapter":"卷三十四","chapternum":34,"title":"尋南溪常道人隱居","titledesc":"","collection":"","collectiondesc":"","poemindex":65},{"author":"劉長卿","charstyle":"近體詩","content":"揺落暮天迥，青楓霜葉稀。\n孤城向水閉，獨鳥背人飛。\n渡口月初上，隣家漁未歸。\n鄉心正欲絶，何處搗寒衣。\n","id":60597,"chapter":"卷三十四","chapternum":34,"title":"餘干旅舍","titledesc":"","collection":"","collectiondesc":"","poemindex":66},{"author":"劉長卿","charstyle":"近體詩","content":"洞庭初下葉，孤客不勝愁。\n明月天涯夜，青山江上秋。\n一官成白首，萬里寄滄洲。\n久被浮名繫，能無愧海鷗。\n","id":60598,"chapter":"卷三十四","chapternum":34,"title":"松江獨宿","titledesc":"","collection":"","collectiondesc":"","poemindex":67},{"author":"劉長卿","charstyle":"近體詩","content":"荒祠古木暗，寂寂此江濆。\n未作湘南雨，知為何處雲。\n苔痕斷珠履，草色帶羅裙。\n莫唱迎仙曲，空山不可聞。\n","id":60599,"chapter":"卷三十四","chapternum":34,"title":"湘妃廟","titledesc":"","collection":"","collectiondesc":"","poemindex":68},{"author":"劉長卿","charstyle":"近體詩","content":"寂寞江亭下，江楓秋氣斑。\n世情何處澹，湘水向人閒。\n寒渚一孤雁，夕陽千萬山。\n扁舟將落葉，此去未知還。\n","id":60600,"chapter":"卷三十四","chapternum":34,"title":"秋杪江亭有作","titledesc":"","collection":"","collectiondesc":"","poemindex":69},{"author":"劉長卿","charstyle":"近體詩","content":"古臺揺落後，秋入望鄉心。\n野寺來人少，雲峯隔水深。\n夕陽依舊壘，寒磬滿空林。\n惆悵南朝事，長江獨至今。\n","id":60601,"chapter":"卷三十四","chapternum":34,"title":"秋日登呉公臺上寺逺眺","titledesc":"","collection":"","collectiondesc":"","poemindex":70},{"author":"劉長卿","charstyle":"近體詩","content":"昔賢懐一飯，兹事巳千秋。\n古墓樵人識，前朝楚水流。\n渚蘋行客薦，山木杜鵑愁。\n春草茫茫緑，王孫舊此遊。\n","id":60602,"chapter":"卷三十四","chapternum":34,"title":"經漂母墓","titledesc":"","collection":"","collectiondesc":"","poemindex":71},{"author":"劉長卿","charstyle":"近體詩","content":"逢君穆陵路，匹馬向桑乾。\n楚國蒼山古，幽州白日寒。\n城池百戰後，耆舊幾家殘。\n處處蓬蒿遍，行人掩淚看。\n","id":60603,"chapter":"卷三十四","chapternum":34,"title":"穆陵闗北逢人歸漁陽","titledesc":"","collection":"","collectiondesc":"","poemindex":72},{"author":"劉長卿","charstyle":"近體詩","content":"陋巷喜陽和，衰顔對酒歌。\n嬾從華髪亂，閒任白雲多。\n郡簡容垂釣，家貧學弄梭。\n門前七里瀨，蚤晩子陵過。\n","id":60604,"chapter":"卷三十四","chapternum":34,"title":"對酒寄嚴維","titledesc":"","collection":"","collectiondesc":"","poemindex":73},{"author":"劉長卿","charstyle":"近體詩","content":"何事長沙謫，相逢楚水秋。\n暮帆歸夏口，寒雨對巴丘。\n帝子椒漿奠，騷人木葉愁。\n誰憐萬里外，離别洞庭頭。\n","id":60605,"chapter":"卷三十四","chapternum":34,"title":"廵至岳陽却歸鄂州使院留别鄭洵侍御侍御謫居此州","titledesc":"","collection":"","collectiondesc":"","poemindex":74},{"author":"劉長卿","charstyle":"近體詩","content":"憐君洞庭上，白髪向人垂。\n積雨悲幽獨，長江對别離。\n牛羊歸故道，鳥雀聚寒枝。\n明發遥相望，雲山不可知。\n","id":60606,"chapter":"卷三十四","chapternum":34,"title":"雨中過員稷巴陵山居贈别","titledesc":"","collection":"","collectiondesc":"","poemindex":75},{"author":"劉長卿","charstyle":"近體詩","content":"獨歸西掖去，難接後塵遊。\n向日三千里，朝天十二樓。\n路看新栁夕，家對舊山秋。\n惆悵離心逺，滄江空自流。\n","id":60607,"chapter":"卷三十四","chapternum":34,"title":"送李補闕之上都","titledesc":"","collection":"","collectiondesc":"","poemindex":76},{"author":"劉長卿","charstyle":"近體詩","content":"舊國無家訪，臨岐亦羡歸。\n途經百戰後，客過二陵稀。\n秋草通征騎，寒城背落暉。\n行當䝉顧問，呉楚嵗頻饑。\n","id":60608,"chapter":"卷三十四","chapternum":34,"title":"送王端公入奏赴上都","titledesc":"","collection":"","collectiondesc":"","poemindex":77},{"author":"劉長卿","charstyle":"近體詩","content":"聞道軍書至，揚鞭不問家。\n朔雲連白草，漢月對黄沙。\n汗馬河源飲，燒𦍑隴坻。\n遮翩翩新結，束去逐李輕。\n","id":60609,"chapter":"卷三十四","chapternum":34,"title":"送南特進赴歸行營","titledesc":"","collection":"","collectiondesc":"","poemindex":78},{"author":"劉長卿","charstyle":"近體詩","content":"不識黔中路，今看遣使臣。\n猿啼萬里客，鳥似五湖人。\n地逺官無法，山深俗豈淳。\n須令荒徼外，亦解懼埋輪。\n","id":60610,"chapter":"卷三十四","chapternum":34,"title":"送侯侍御赴黔中充判官","titledesc":"","collection":"","collectiondesc":"","poemindex":79},{"author":"劉長卿","charstyle":"近體詩","content":"舊寺尋遺緒，歸心逐去塵。\n早鶯何處客，古木幾家人。\n白髪經多難，滄洲欲暮春。\n臨期數行淚，為爾一沾巾。\n","id":60611,"chapter":"卷三十四","chapternum":34,"title":"送崔昇歸上都","titledesc":"","collection":"","collectiondesc":"","poemindex":80},{"author":"劉長卿","charstyle":"近體詩","content":"煙塵猶滿目，岐路易沾衣。\n遷客多南渡，征鴻自北飛。\n九江春草緑，千里暮潮歸。\n别後誰相訪，全家隱釣磯。\n","id":60612,"chapter":"卷三十四","chapternum":34,"title":"送李二十四移家之江州","titledesc":"","collection":"","collectiondesc":"","poemindex":81},{"author":"劉長卿","charstyle":"近體詩","content":"故里歸成客，新家去未安。\n詩書滿蝸舍，征税及漁竿。\n火種山田薄，星居海島寒。\n憐君不得已，歩歩别離難。\n","id":60613,"chapter":"卷三十四","chapternum":34,"title":"送睦州孫沅却歸句章新營所居","titledesc":"","collection":"","collectiondesc":"","poemindex":82},{"author":"劉長卿","charstyle":"近體詩","content":"時危身赴難，事往任浮沈。\n萬里三江客，孤城百戰心。\n春風呉草緑，古木剡山深。\n明日滄洲路，歸雲不可尋。\n","id":60614,"chapter":"卷三十四","chapternum":34,"title":"送張扈司直歸越中","titledesc":"","collection":"","collectiondesc":"","poemindex":83},{"author":"劉長卿","charstyle":"近體詩","content":"流落征南將，曽驅十萬師。\n罷歸無舊業，老去戀明時。\n獨立三朝盛，輕生一劍知。\n茫茫江漢上，日暮欲何之。\n","id":60615,"chapter":"卷三十四","chapternum":34,"title":"送李中丞之襄州","titledesc":"","collection":"","collectiondesc":"","poemindex":84},{"author":"劉長卿","charstyle":"近體詩","content":"天南愁望絶，亭上栁條新。\n落日獨歸鳥，孤舟何處人。\n生涯投嶺嶠，世業陷邊塵。\n杳杳鍾陵暮，悠悠鄱水春。\n秦臺悲白首，楚澤怨青蘋。\n草色迷征路，鶯聲傍逐臣。\n獨醒空取笑，直道不容身。\n得罪風霜苦，全生天地仁。\n青山數行淚，滄海一窮鱗。\n牢落機心盡，唯憐鷗鳥親。\n","id":60616,"chapter":"卷三十四","chapternum":34,"title":"負謫後登干越亭作","titledesc":"","collection":"","collectiondesc":"","poemindex":85},{"author":"劉長卿","charstyle":"近體詩","content":"山僧候谷口，石路拂莓苔。\n深入泉源去，遥從樹杪回。\n香隨青靄散，鐘過白雲來。\n野雪空齋掩，山風古殿開。\n桂寒知自發，松老問誰栽。\n惆悵湘江水，何人更渡杯。\n","id":60617,"chapter":"卷三十四","chapternum":34,"title":"自道林寺西入石路至麓山寺過法崇師故居","titledesc":"","collection":"","collectiondesc":"","poemindex":86},{"author":"劉長卿","charstyle":"近體詩","content":"滿鏡悲華髪，空山寄此身。\n白雲家自有，黄卷業長貧。\n嬾任垂竿老，狂因釀黍春。\n桃花迷聖代，桂樹狎幽人。\n幢蓋方臨郡，柴荆忝作隣。\n但愁千騎至，石路却生塵。\n","id":60618,"chapter":"卷三十四","chapternum":34,"title":"酬李使君見贈","titledesc":"","collection":"","collectiondesc":"","poemindex":87},{"author":"劉長卿","charstyle":"近體詩","content":"不敢淮南卧，來趨漢將營。\n受辭瞻左鉞，扶疾拜前旌。\n井税鶉衣樂，壺漿鶴髪迎。\n水歸餘斷岸，烽至掩孤城。\n晩日歸千騎，秋風合五兵。\n孔璋才素徤，早晩檄書成。\n","id":60619,"chapter":"卷三十四","chapternum":34,"title":"行營酬吕侍御時尚書問罪襄陽軍次漢東境上侍御以州隣冦賊復有水火迫於征税詩以見諭","titledesc":"","collection":"","collectiondesc":"","poemindex":88},{"author":"劉長卿","charstyle":"近體詩","content":"跡逺親魚鳥，功成厭鼓鼙。\n林中阮氏集，池上謝公題。\n户牖垂藤合，藩籬插槿齊。\n夕陽山向背，春草水東西。\n看竹誰家好，尋花幾路迷。\n何勞問秦漢，更入武陵溪。\n","id":60620,"chapter":"卷三十四","chapternum":34,"title":"奉陪鄭中丞自宣州解印與諸姪宴餘干後溪","titledesc":"","collection":"","collectiondesc":"","poemindex":89},{"author":"劉長卿","charstyle":"近體詩","content":"出樹倚朱䦨，吹鐃引上官。\n老農持鍤拜，時稼捲簾看。\n水對登龍淨，山當建隼寒。\n夕陽湖草動，秋色渚田寛。\n渤海人無事，荆州客獨安。\n謝公何足比，來往石門難。\n","id":60621,"chapter":"卷三十四","chapternum":34,"title":"題獨孤使君湖上林亭","titledesc":"","collection":"","collectiondesc":"","poemindex":90},{"author":"劉長卿","charstyle":"近體詩","content":"閉門湖水畔，自與白鷗親。\n竟日窗中岫，終年林下人。\n俗輕儒服\ud845，\ude81家厭法官。\n貧多雨茅簷，夜空洲草徑。\n春桃源君莫，愛且作漢朝。\n","id":60622,"chapter":"卷三十四","chapternum":34,"title":"題大理黄主簿湖上髙齋","titledesc":"","collection":"","collectiondesc":"","poemindex":91},{"author":"劉長卿","charstyle":"近體詩","content":"寥寥此堂上，幽意復誰論。\n落日無王事，青山在縣門。\n雲峯向髙枕，漁釣入前軒。\n晩竹疎簾影，春苔雙屐痕。\n荷香隨坐卧，湖色映晨昏。\n虚牖閒生白，鳴琴靜對言。\n暮禽飛上下，春水帶清渾。\n逺岸誰家栁，孤煙何處村。\n庸材謫瘴癘，離思過湘沅。\n從此扁舟去，誰堪江浦猿。\n","id":60623,"chapter":"卷三十四","chapternum":34,"title":"留題李明府霅溪水堂","titledesc":"","collection":"","collectiondesc":"","poemindex":92},{"author":"劉長卿","charstyle":"近體詩","content":"巴徼南行逺，長江萬里隨。\n不才甘謫去，流水亦何之。\n地逺明君棄，天髙酷吏欺。\n青山獨往路，芳草未歸時。\n流落還相見，悲歡話所思。\n猜讒傷薏苡，愁暮向江蘺。\n淚盡看長劍，心閒倚釣絲。\n水雲初起重，暮鳥逺來遲。\n稚子能呉語，新文怨楚辭。\n憐君不得意，客鬢老南枝。\n","id":60624,"chapter":"卷三十四","chapternum":34,"title":"初貶巴南至謫居投李嘉祐江亭","titledesc":"","collection":"","collectiondesc":"","poemindex":93},{"author":"劉長卿","charstyle":"近體詩","content":"訪舊山隂縣，扁舟到海涯。\n故林嗟滿嵗，春草憶佳期。\n晩景千峯亂，晴江一鳥遲。\n桂香留客處，楓暗泊舟時。\n舊石曹娥篆，空山夏禹祠。\n剡溪多隱吏，君去道相思。\n","id":60625,"chapter":"卷三十四","chapternum":34,"title":"送荀八過山隂舊縣兼寄剡中諸官","titledesc":"","collection":"","collectiondesc":"","poemindex":94},{"author":"劉長卿","charstyle":"近體詩","content":"潯陽數畆宅，歸卧掩柴闗。\n谷口何人待，門前秋草閒。\n忘機賣藥罷，無語杖藜還。\n舊笋成寒竹，空齋向暮山。\n水流經舍下，雲去到人間。\n桂樹花應發，因行寄一攀。\n","id":60626,"chapter":"卷三十四","chapternum":34,"title":"送鄭十二還廬山别業","titledesc":"","collection":"","collectiondesc":"","poemindex":95},{"author":"劉長卿","charstyle":"近體詩","content":"不學媚清瀾，能依上將壇。\n朦朧低冕過，青翠卷簾看。\n得地移根逺，經霜抱節難。\n開花成鳯實，嫩筍長漁竿。\n藹藹軍容靜，蕭蕭郡宇寛。\n細音和角暮，疎影上門寒。\n阮巷何人在，梁園幾處殘。\n空餘軒屏側，嵗晩對任安。\n","id":60627,"chapter":"卷三十四","chapternum":34,"title":"同郭參謀題崔令公庭竹","titledesc":"","collection":"","collectiondesc":"","poemindex":96},{"author":"劉長卿","charstyle":"近體詩","content":"晴川落日初低惆悵孤舟解擕鳥向平蕪逺近人隨流水東西白雲千里萬里明月前溪後溪獨恨長沙謫去江潭春草萋萋","id":60628,"chapter":"卷三十四","chapternum":34,"title":"苕溪酬梁耿别後見寄","titledesc":"","collection":"","collectiondesc":"","poemindex":97},{"author":"劉長卿","charstyle":"近體詩","content":"玉輦西廵久未還，春光猶入上陽間。\n萬木長承新雨露，千門空對舊河山。\n深花寂寂宫城閉，細草青青御路閒。\n獨見彩雲飛不盡，只應來去候龍顔。\n","id":60629,"chapter":"卷三十四","chapternum":34,"title":"上陽宫望幸","titledesc":"","collection":"","collectiondesc":"","poemindex":98},{"author":"劉長卿","charstyle":"近體詩","content":"鶯啼燕語報新年，馬邑龍沙路幾千。\n家住秦城臨漢苑，心隨明月到胡天。\n機中錦字論長恨，樓上花枝笑獨眠。\n為問元戎竇車騎，何時返斾勒燕然。\n","id":60630,"chapter":"卷三十四","chapternum":34,"title":"賦得閨人邊思〈一作皇甫冉詩〉","titledesc":"","collection":"","collectiondesc":"","poemindex":99},{"author":"劉長卿","charstyle":"近體詩","content":"生涯心事已蹉跎，舊路依然此重過。\n近北始知黄葉落，向南空見白雲多。\n炎州日日人將老，寒渚年年水自波。\n華髪相逢俱若是，故園秋草復如何。\n","id":60631,"chapter":"卷三十四","chapternum":34,"title":"北歸入至德界偶逢洛陽隣家李光宰","titledesc":"","collection":"","collectiondesc":"","poemindex":100},{"author":"劉長卿","charstyle":"近體詩","content":"孤城上與白雲齊，萬古荒涼楚水西。\n官舍已空秋草緑，女牆猶在夜烏啼。\n平江渺渺行人度，落日亭亭向客低。\n沙鳥不知陵谷變，朝來暮去弋陽溪。\n","id":60632,"chapter":"卷三十四","chapternum":34,"title":"登餘千古縣城","titledesc":"","collection":"","collectiondesc":"","poemindex":101},{"author":"劉長卿","charstyle":"近體詩","content":"竹房遥閉上方幽，苔徑蒼蒼訪昔遊。\n内史舊山空日暮，南朝古木向人秋。\n天香月色同僧室，葉落猿啼傍客舟。\n此去播遷明主意，白雲何事欲相留。\n","id":60633,"chapter":"卷三十四","chapternum":34,"title":"將赴嶺外留題蕭寺逺公院〈寺即梁朝蕭内史創〉","titledesc":"","collection":"","collectiondesc":"","poemindex":102},{"author":"劉長卿","charstyle":"近體詩","content":"三年謫宦此棲遲，萬古惟留楚客悲。\n秋草獨尋人去後，寒林空見日斜時。\n漢文有道恩猶薄，湘水無情吊豈知。\n寂寂江山揺落處，憐君何事到天涯。\n","id":60634,"chapter":"卷三十四","chapternum":34,"title":"長沙過賈誼宅","titledesc":"","collection":"","collectiondesc":"","poemindex":103},{"author":"劉長卿","charstyle":"近體詩","content":"蘭橈縵轉傍汀沙，應接雲峯到若耶。\n舊浦滿來移渡口，垂楊深處有人家。\n永和春色千年在，曲水鄉心萬里賖。\n君見漁船時借問，前洲幾路入桃花。\n","id":60635,"chapter":"卷三十四","chapternum":34,"title":"上已日越中與鮑侍郎泛舟耶溪","titledesc":"","collection":"","collectiondesc":"","poemindex":104},{"author":"劉長卿","charstyle":"近體詩","content":"江南風景復如何，聞道新亭更欲過。\n處處紉蘭春浦緑，萋萋藉草逺山多。\n壺觴須就陶彭澤，時俗猶傳晉永和。\n更待持橈徐轉去，微風落日水増波。\n","id":60636,"chapter":"卷三十四","chapternum":34,"title":"三日李明府後亭泛舟〈一作皇甫冉詩〉","titledesc":"","collection":"","collectiondesc":"","poemindex":105},{"author":"劉長卿","charstyle":"近體詩","content":"建牙吹角不聞喧，三十登壇衆所尊。\n家散萬金酬士死，身留一劍荅君恩。\n漁陽老將多迴席，魯國諸生半在門。\n白馬翩翩春草緑，邵陵西去獵平原。\n","id":60637,"chapter":"卷三十四","chapternum":34,"title":"獻淮寧軍節度李相公","titledesc":"","collection":"","collectiondesc":"","poemindex":106},{"author":"劉長卿","charstyle":"近體詩","content":"龍驤校獵邵陵東，野火初燒楚澤空。\n師事黄公千載後，身騎白馬萬人中。\n笳隨晩吹吟邊草，箭沒寒雲落塞鴻。\n三十擁旄誰不羡，周郎少小立竒功。\n","id":60638,"chapter":"卷三十四","chapternum":34,"title":"觀校獵上淮西相公","titledesc":"","collection":"","collectiondesc":"","poemindex":107},{"author":"劉長卿","charstyle":"近體詩","content":"退身髙卧楚城幽，獨掩閒門漢水頭。\n春草雨中行徑沒，暮山江上捲簾愁。\n幾人猶憶孫弘閤，百口同乗范蠡舟。\n早晩却還丞相印，十年空被白雲留。\n","id":60639,"chapter":"卷三十四","chapternum":34,"title":"漢陽獻李相公","titledesc":"","collection":"","collectiondesc":"","poemindex":108},{"author":"劉長卿","charstyle":"近體詩","content":"落葉紛紛滿四隣，蕭條環堵絶風塵。\n鄉看秋色歸無路，家對寒江病且貧。\n藜杖嬾迎征騎客，菊花能醉去官人。\n憐君計畫誰知者，但見蓬蒿空沒身。\n","id":60640,"chapter":"卷三十四","chapternum":34,"title":"酬屈突陜","titledesc":"","collection":"","collectiondesc":"","poemindex":109},{"author":"劉長卿","charstyle":"近體詩","content":"江洲無浪復無煙，楚客相思益渺然。\n漢口夕陽斜渡鳥，洞庭秋水逺連天。\n孤城背嶺寒吹角，獨戍臨江夜泊船。\n賈誼上書憂漢室，長沙謫去古今憐。\n","id":60641,"chapter":"卷三十四","chapternum":34,"title":"自夏口至鸚鵡洲夕望岳陽寄元中丞","titledesc":"","collection":"","collectiondesc":"","poemindex":110},{"author":"劉長卿","charstyle":"近體詩","content":"新年草色逺萋萋，久客將歸問路蹊。\n暮雨不知溳口處，春風只到穆陵西。\n孤城盡日空花落，三户無人自鳥啼。\n君在江南相憶否，門前五栁幾枝低。\n","id":60642,"chapter":"卷三十四","chapternum":34,"title":"使次安陸寄友人","titledesc":"","collection":"","collectiondesc":"","poemindex":111},{"author":"劉長卿","charstyle":"近體詩","content":"春風倚棹闔閭城，水國春寒隂復晴。\n細雨濕衣看不見，閒花落地聽無聲。\n日斜江上孤帆影，草緑湖南萬里情。\n東道若逢相識問，青袍今已誤儒生。\n","id":60643,"chapter":"卷三十四","chapternum":34,"title":"别嚴士元","titledesc":"","collection":"","collectiondesc":"","poemindex":112},{"author":"劉長卿","charstyle":"近體詩","content":"生涯豈料承優詔，世事空知學醉歌。\n江上月明秋雁過，淮南木落楚山多。\n寄身且喜滄洲近，顧影無如白髪何。\n今日龍鍾人共棄，媿君猶遣慎風波。\n","id":60644,"chapter":"卷三十四","chapternum":34,"title":"江州重别薛六栁八二員外","titledesc":"","collection":"","collectiondesc":"","poemindex":113},{"author":"劉長卿","charstyle":"近體詩","content":"縉雲詎比長沙逺，出牧猶承明主恩。\n城對寒山開畫㦸，路飛秋葉轉朱轓。\n江潮淼淼連天望，旌斾悠悠上嶺翻。\n蕭索庭槐空閉閤，舊人誰到翟公門。\n","id":60645,"chapter":"卷三十四","chapternum":34,"title":"餞王相公出牧括州","titledesc":"","collection":"","collectiondesc":"","poemindex":114},{"author":"劉長卿","charstyle":"近體詩","content":"宜陽出守新恩至，京口因家始願違。\n五栁閉門髙士去，三苗按節逺人歸。\n月明江路聞猿斷，花暗山城見吏稀。\n唯有郡齋窗裏岫，朝朝空對謝玄暉。\n","id":60646,"chapter":"卷三十四","chapternum":34,"title":"送栁使君赴袁州","titledesc":"","collection":"","collectiondesc":"","poemindex":115},{"author":"劉長卿","charstyle":"近體詩","content":"若為天畔獨歸秦，對水看山欲暮春。\n窮海别離無限路，隔河征戰幾歸人。\n長安萬里傳雙淚，建德千峯寄一身。\n想到郵亭愁駐馬，不堪西望見風塵。\n","id":60647,"chapter":"卷三十四","chapternum":34,"title":"送耿拾遺歸上都","titledesc":"","collection":"","collectiondesc":"","poemindex":116},{"author":"劉長卿","charstyle":"近體詩","content":"南客懐歸鄉夢頻，東門悵别栁條新。\n慇懃斗酒城隂暮，蕩漾孤舟楚水春。\n湘竹舊斑思帝子，江蘺初緑怨騷人。\n憐君此去未得意，陌上愁看淚滿巾。\n","id":60648,"chapter":"卷三十四","chapternum":34,"title":"送馬秀才落第歸江南","titledesc":"","collection":"","collectiondesc":"","poemindex":117},{"author":"劉長卿","charstyle":"近體詩","content":"迢迢此恨杳無涯，楚澤嵩丘千星賖。\n岐路别時驚一葉，雲林歸處憶三花。\n秋天蒼翠寒飛雁，古堞蕭條晩噪雅。\n他日山中逢勝事，桃源洞裏幾人家。\n","id":60649,"chapter":"卷三十四","chapternum":34,"title":"送常十九歸嵩少故林","titledesc":"","collection":"","collectiondesc":"","poemindex":118},{"author":"劉長卿","charstyle":"近體詩","content":"十年多難與君同，幾處移家逐轉蓬。\n白首相逢征戰後，青春已過亂離中。\n行人杳杳看西月，歸馬蕭蕭向北風。\n漢水楚雲千萬里，天涯此别恨無窮。\n","id":60650,"chapter":"卷三十四","chapternum":34,"title":"送李録事兄歸襄鄧","titledesc":"","collection":"","collectiondesc":"","poemindex":119},{"author":"劉長卿","charstyle":"近體詩","content":"洞庭何處雁南飛，江菼蒼蒼客去稀。\n帆帶夕陽千里沒，天連秋水一人歸。\n黄花裛露開沙岸，白鳥啣魚上釣磯。\n岐路相逢無可贈，老年空有淚沾衣。\n","id":60651,"chapter":"卷三十四","chapternum":34,"title":"青溪口送人歸岳州","titledesc":"","collection":"","collectiondesc":"","poemindex":120},{"author":"劉長卿","charstyle":"近體詩","content":"送君巵酒不成懽，幼女辭家事伯鸞。\n桃葉宜人誠可詠，栁花如雪若為看。\n心憐稚齒鳴環去，身愧衰顔對玉難。\n惆悵暮帆何處落，青山無限水漫漫。\n","id":60652,"chapter":"卷三十四","chapternum":34,"title":"送子壻崔貢甫歸長城","titledesc":"","collection":"","collectiondesc":"","poemindex":121},{"author":"劉長卿","charstyle":"近體詩","content":"翠屏瀑水知何在，鳥道猿啼過幾重。\n落日獨揺金䇿去，深山誰向石橋逢。\n定攀巖下叢生桂，欲買雲中若箇峯。\n憶想東林禪誦處，寂寥唯聽舊時鐘。\n","id":60653,"chapter":"卷三十四","chapternum":34,"title":"送惠法師遊天台因懐智大師故居","titledesc":"","collection":"","collectiondesc":"","poemindex":122},{"author":"劉長卿","charstyle":"近體詩","content":"禪客無心杖錫還，沃洲深處草堂閒。\n身隨敝屨經殘雪，手綻寒衣入舊山。\n獨向青溪依樹下，空留白日在人閒。\n那堪别後長相憶，雲木蒼蒼但閉闗。\n","id":60654,"chapter":"卷三十四","chapternum":34,"title":"送靈澈上人還越中","titledesc":"","collection":"","collectiondesc":"","poemindex":123},{"author":"劉長卿","charstyle":"近體詩","content":"異鄉流落頻生子，幾許悲歡併在身。\n欲並老容羞白髪，毎看兒戲憶青春。\n未知門户誰堪主，且免琴書别與人。\n何幸暮年方有後，舉家相對却沾巾。\n","id":60655,"chapter":"卷三十四","chapternum":34,"title":"戲題贈二小男","titledesc":"","collection":"","collectiondesc":"","poemindex":124},{"author":"劉長卿","charstyle":"近體詩","content":"歎逝翻悲有此身，禪房寂寞見流塵。\n六時行徑空秋草，幾日浮生哭故人。\n風竹自吟遥入磬，雨花隨淚共沾巾。\n殘經窗下依然在，憶得山中問許詢。\n","id":60656,"chapter":"卷三十四","chapternum":34,"title":"題靈祐和尚故居","titledesc":"","collection":"","collectiondesc":"","poemindex":125},{"author":"劉長卿","charstyle":"近體詩","content":"渺渺戍煙孤，茫茫塞草枯。\n隴頭那用閉，萬里不防胡。\n","id":60657,"chapter":"卷三十四","chapternum":34,"title":"平畨曲","titledesc":"","collection":"","collectiondesc":"","poemindex":126},{"author":"劉長卿","charstyle":"近體詩","content":"絶漠大軍還，平沙獨戍閒。\n空留一片石，萬古在燕山。\n","id":60658,"chapter":"卷三十四","chapternum":34,"title":"平畨曲","titledesc":"","collection":"","collectiondesc":"","poemindex":127},{"author":"劉長卿","charstyle":"近體詩","content":"惟悴逢新嵗，茅扉見舊春。\n朝來明鏡裏，不認白頭人。\n","id":60659,"chapter":"卷三十四","chapternum":34,"title":"正朝覽鏡作","titledesc":"","collection":"","collectiondesc":"","poemindex":128},{"author":"劉長卿","charstyle":"近體詩","content":"危石纔通鳥道空山更有人家桃源定在深處澗水浮來落花","id":60660,"chapter":"卷三十四","chapternum":34,"title":"尋張逸人山居","titledesc":"","collection":"","collectiondesc":"","poemindex":129},{"author":"劉長卿","charstyle":"近體詩","content":"昨夜承恩宿未央，羅衣猶帶御爐香。\n芙蓉帳小雲屏暗，楊栁風多水殿涼。\n","id":60661,"chapter":"卷三十四","chapternum":34,"title":"昭陽曲","titledesc":"","collection":"","collectiondesc":"","poemindex":130},{"author":"劉長卿","charstyle":"近體詩","content":"寂寂孤鶯啼杏園，寥寥一犬吠桃源。\n落花芳草無尋處，萬壑千峯獨閉門。\n","id":60662,"chapter":"卷三十四","chapternum":34,"title":"過鄭山人所居","titledesc":"","collection":"","collectiondesc":"","poemindex":131},{"author":"劉長卿","charstyle":"近體詩","content":"長樂宫人掃落花，君王正候五雲車。\n萬方臣妾同瞻望，疑在曽城阿母家。\n","id":60663,"chapter":"卷三十四","chapternum":34,"title":"聞奉迎皇太后使沈判官至因有此作","titledesc":"","collection":"","collectiondesc":"","poemindex":132},{"author":"劉長卿","charstyle":"近體詩","content":"憐君一見一悲歌，嵗嵗無如老去何。\n白屋漸看秋草沒，青雲莫道故人多。\n","id":60664,"chapter":"卷三十四","chapternum":34,"title":"贈崔九載華","titledesc":"","collection":"","collectiondesc":"","poemindex":133},{"author":"劉長卿","charstyle":"近體詩","content":"向風長嘯戴紗巾，野鶴由來不可親。\n明日東歸變名姓，五湖煙水覔何人。\n","id":60665,"chapter":"卷三十四","chapternum":34,"title":"贈秦系","titledesc":"","collection":"","collectiondesc":"","poemindex":134},{"author":"劉長卿","charstyle":"近體詩","content":"孤舟相訪至天涯，萬轉雲山路更賖。\n欲掃柴門迎逺客，青苔黄葉滿貧家。\n","id":60666,"chapter":"卷三十四","chapternum":34,"title":"酬李穆見寄","titledesc":"","collection":"","collectiondesc":"","poemindex":135},{"author":"劉長卿","charstyle":"近體詩","content":"萬里辭家事鼓鼙，金陵驛路楚雲西。\n江春不肯留行客，草色青青送馬蹄。\n","id":60667,"chapter":"卷三十四","chapternum":34,"title":"送李判官之潤州行營","titledesc":"","collection":"","collectiondesc":"","poemindex":136},{"author":"劉長卿","charstyle":"近體詩","content":"猿啼客散暮江頭，人自傷心水自流。\n同作逐臣君更逺，青山萬里一孤舟。\n","id":60668,"chapter":"卷三十四","chapternum":34,"title":"重送裴郎中貶吉州","titledesc":"","collection":"","collectiondesc":"","poemindex":137},{"author":"劉長卿","charstyle":"近體詩","content":"事去人亡跡自留，黄花緑蔕不勝愁。\n誰能更向青門外，秋草茫茫覔故侯。\n","id":60669,"chapter":"卷三十四","chapternum":34,"title":"家園𤓰熟是故蕭相公所遺𤓰種悽然感舊因賦此詩","titledesc":"","collection":"","collectiondesc":"","poemindex":138}]