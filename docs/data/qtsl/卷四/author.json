{
	"王勃": {
		"author": "王勃",
		"authordesc": "勃字子安絳州龍門人文中子通孫也六歲解屬文與兄勔勮才藻相類杜易簡稱之曰此王氏三珠樹也勃年未及冠應舉及第沛王賢聞其名召為沛府修撰戲為檄英王雞文高宗覽之怒曰此是交構之漸岀補虢州參軍父福畤坐勃故左遷交趾令勃往省父渡南海墮水卒初李敬元稱勃與楊炯盧照隣駱賔王必當顯貴裴行儉曰勃等雖有才而浮躁淺露豈享爵祿楊稍沈静應至令長餘得令終為幸果如其言\n紀事云勃為文先磨墨數升引被覆面而卧忽起書之初不加㸃時謂腹藁"
	},
	"楊炯": {
		"author": "楊炯",
		"authordesc": "炯華隂人幼聰敏善屬文舉神童為弘文館學士累遷詹事司直則天初坐祖弟神讓事左遷梓州司法參軍秩滿授盈川令炯與王勃盧照鄰駱賔王以詞賦齊名稱為王楊盧駱炯謂人曰吾愧在盧前恥居王後張說曰楊盈川文思如懸河注水酌之不竭既優於盧亦不減王耻居王後信然愧在盧前謙也"
	},
	"盧照鄰": {
		"author": "盧照鄰",
		"authordesc": "照鄰字昇之范陽人博學善屬文初授鄧王府典籖王甚愛之謂人曰此吾之相如也後拜新都尉因染風疾去官處太白山中以服餌為事後疾轉篤徙居具茨山沈痼攣廢不堪其苦與親友執别投潁水卒\n紀事云照鄰居具茨山下自以為高宗尚吏巳獨儒武后尚法已獨黄老后封嵩山屢聘賢士巳獨廢著五悲以自明"
	},
	"駱賔王": {
		"author": "駱賔王",
		"authordesc": "賔王義烏人少善屬文尤妙於五言詩嘗作帝京篇當時以為絶唱然落魄無行好與博徒遊髙宗末為長安主簿坐贓左遷臨海丞怏怏失志棄官去後與徐敬業舉兵\n紀事云徐敬業舉兵揚州以賔王為府屬代敬業為檄武后讀至一坏之土未乾六尺之孤安在矍然曰誰為之或以賔王對后曰宰相安得失此人敬業敗亡命不知所終中宗時詔求其文得數百篇"
	}
}