[{"id":62245,"chapter":"卷五十二","chapternum":52,"charstyle":"古體詩","title":"寄男抱孫","titledesc":"","collection":"","collectiondesc":"","poemindex":1,"author":"盧仝","content":"别來三得書，書道違離久。\n書處甚麤殺，且喜見汝手。\n殷十七又報，汝文頗新有。\n别來纔經年，囊盎未合斗。\n當是汝母賢，日夕加訓誘。\n尚書當畢功，禮記速須剖。\n嘍囉兒讀書，何異摧枯朽。\n尋義低作聲，便可養年夀。\n莫學村學生，麤氣强呌吼。\n下學偷功夫，新宅鋤藜莠。\n乗涼勸奴婢，園裏耨葱韮。\n逺籬編榆棘，近眼栽桃栁。\n引水灌竹中，滿池種蓮藕。\n撈漉蛙䗫脚，莫遣生科斗。\n竹林吾最惜，新筍好看守。\n萬籜苞龍兒，攅迸溢林藪。\n吾眼恨不見，心腸痛如搊。\n宅錢都未還，債利日日厚。\n籜龍正稱寃，莫殺入汝口。\n丁寧囑托汝，汝活籜龍不。\n殷十七老儒，是汝父師友。\n傳讀有疑誤，輒告諮問取。\n兩手莫破拳，一吻莫飲酒。\n莫學捕鳩鴿，莫學打雞狗。\n小時無大傷，習性防己後。\n頑發苦惱人，汝母必不受。\n任汝惱弟妹，任汝惱姨舅。\n姨舅非吾親，弟妹多老醜。\n莫惱添丁郎，淚子作面垢。\n莫引添丁郎，赫赤日裏走。\n添丁郎小小，别吾來久久。\n脯脯不得喫，兄兄莫撚捜。\n他日吾歸來，家人若彈糺。\n一百放一下，打汝九十九。\n"},{"id":62246,"chapter":"卷五十二","chapternum":52,"charstyle":"古體詩","title":"月蝕詩","titledesc":"","collection":"","collectiondesc":"","poemindex":2,"author":"盧仝","content":"新天子即位五年嵗次庚寅斗柄插子律調黄鍾森森萬木夜殭立寒氣贔屓頑無風爛銀盤從海底出出來照我草屋東天色紺滑凝不流氷光交貫寒朣朧初疑白蓮花浮出龍王宫八月十五夜比並不可雙此時怪事發有物吞食來輪如壯士斧斫壞桂似雪山風拉摧百錬鏡照見膽平地埋寒灰火龍珠飛出腦却入蚌蛤胎摧環破璧眼看盡當天一撘如煤炲磨縱滅跡須臾間便似萬古不可開不料至神物有此大狼狽星如撒沙出爭頭事光大奴婢炷暗燈揜菼如玳瑁今夜吐燄長如虹孔隙千道射户外玉川子涕泗下中庭獨自行念此日月者太隂太陽精皇天要識物日月乃化生走天汲汲勞四體與天作眼行光明此眼不自保天公行道何由行吾見隂陽家有説望日蝕月月光滅朔月掩日日光缺兩眼不相攻此説吾不容又孔子師老子云五色令人目盲吾恐天似人好色即喪明幸且非春時萬物不嬌榮青山破瓦色緑水氷崢嶸花枯無女艷鳥死沈歌聲頑冬何所好偏使一目盲傳聞古老説蝕月蝦蟇精徑圓千里入汝腹汝此癡骸阿誰生可從海窟來便解縁青冥恐是眶睫閒揜塞所化成黄帝有四目帝舜重瞳明二帝懸四目四海生光輝吾不遇二帝滉漭不可知何故瞳子上坐受蟲豸欺長嗟白兎搗靈藥恰似有意防姦非藥成滿臼不中度委任白兎夫何為憶昔堯為天十日燒九州金爍水銀流玉煼〈音炒〉丹砂焦六合烘為窯堯心增百憂帝見堯心憂勃然發怒決洪流立擬沃殺九日妖天髙日走沃不及但見萬國赤子𧥄𧥄生魚頭此時九御導九日爭持節幡麾幢旒駕車六九五十四頭蛟螭虬掣電九火輈汝若蝕開齱齵輪銜轡執索相爬鉤推蕩轟訇入汝喉紅鱗燄鳥燒口快翎鬛倒側聲醆鄒撑腸拄肚礧磈如山丘自可飽死更不偷不獨填飢坑亦解堯心憂恨汝時當食蔵頭㩎腦不肯食不當食張脣哆觜食不休食天之眼養逆命安得上帝請汝劉嗚呼人養虎被虎齧天媚蟇被蟇瞎乃知恩非類一一自作孽吾見患眼人必索良工訣想天不異人愛眼固應一安得嫦娥氏來習扁鵲術手操舂喉戈去此睛上物其初猶朦朧既久如抹漆但恐功業成便此不吐出玉川子又涕泗下心禱再拜額榻砂吐中地上蟣虱臣仝告愬帝天皇臣心有鐵一寸可刳妖蟇癡腸上天不為臣立梯蹬臣血肉身無由飛上天揚天光封詞付與小心風颰排閶闔入紫宫宻邇玉几前擘坼奏上臣仝頑愚胷敢死横干天代天謀其長東方蒼龍角插㦸尾捭風當心開明堂統領三百六十鱗蟲坐理東方宫月蝕不救援安用東方龍南方火鳥赤潑血項長尾短飛跋躠頭戴丹冠髙達枿月蝕鳥宫十三度鳥為居停主人不覺察貪向何人家行赤口毒舌毒蟲頭上喫却月不啄殺虛眨鬼眼明窔䆷〈上音挾下音血〉鳥罪不可雪西方攫虎立踦踦斧為牙鑿為齒偷犧牲食封豕大蟇一臠固當軟美見似不見是何道理爪牙根天不念天天若准擬錯准擬北方寒龜被虵縛蔵頭入殻如入獄虵筋束𦂳束破殻寒龜夏鼈一種味且當以其肉充臛死殻没信處唯堪支牀脚不堪鑽灼與天下卜嵗星主福徳官爵奉董秦忍使黔婁生覆尸無衣巾天失眼不弔嵗星胡其仁熒惑矍鑠翁執法大不中月明無罪過不糺蝕月蟲年年十月朝太微支盧謫罰何災凶土星與土性相背反養福徳生禍害到人頭上死破敗今夜月蝕安可㑹太白真將軍怒激鋒芒生恒州陣斬酈定進項骨脆甚春蔓菁天唯兩眼失一眼將軍何處行天兵辰星任廷尉天律自主持人命在盆底固應樂見天盲時天若不肯信試喚臯陶鬼一問一如今日三台文昌宫作上天紀綱環天二十八磊磊尚書郎整頓排班行劍握他人將一肆太陽側一肆天市傍操斧代大匠兩手不怕傷弧矢引滿反射人天狼呀啄明煌煌癡牛與騃女不肯勸農桑徒勞含淫思旦夕遙相望蚩尤簸旗弄旬朔始搥天鼓鳴璫琅枉矢能虵行眊目森森張天狗下砥地血流何滂滂譎險萬萬黨架構何可當眯目舋成就害我光明王請留北斗一星相北極指麾萬國懸中央此外盡掃除堆積如山岡贖我父母光當時常星没殞雨如迸漿似天㑹事發叱喝誅姦强何故中道廢自遺今日殃善善又惡惡郭公所以亡願天神聖心無信他人忠玉川子詞訖風色𦂳格格近月黑暗邉有似動劍㦸須臾癡蟇精兩吻自决拆初露半箇璧漸吐滿輪魄衆星盡原赦一蟇獨誅磔腹肚忽脱落依舊掛穹碧光彩未蘇來慘澹一片白奈何萬里光受此呑吐厄再得見天眼感荷天地力或問玉川子孔子修春秋二百四十年月蝕盡不收今子咄咄詞頗合孔意不玉川子笑答或請聽逗遛孔子父母魯諱魯不諱周書外書大惡故月蝕不見收予命唐天口食唐土唐禮過三唐樂過五小猶不説大不可數災沴無有小大瘉安得引衰周研覈其可否日分晝月分夜辨寒暑一主刑一主徳政乃舉孰為人面上一目偏可去願天完兩目照下萬方土萬古更不瞽萬萬古更不瞽照萬古〈臣按月蝕詩艱澁難讀各本互異不同今徧索諸家抄本刻本一一考訂庶覺文從理順不似絳州園池記也〉"},{"id":62247,"chapter":"卷五十二","chapternum":52,"charstyle":"古體詩","title":"韓愈倣玉川子月蝕詩","titledesc":"","collection":"","collectiondesc":"","poemindex":3,"author":"韩愈","content":"元和庚寅斗插子月十四日三更中森森萬木夜僵立寒氣贔屓頑無風月形如白盤完完上天東忽然有物來噉之不知是何蟲如何至神物遭此狼狽凶星如撒沙出攅集爭强雄油燈不照席是夕吐燄如長虹玉川子涕泗下中庭獨立念此日月者為天地之眼睛此猶不自保吾道何由行嘗聞古老言疑是蝦蟇精徑圓千里納女腹何處養女百醜形爬沙脚手鈍誰使女解縁青冥黄帝有四目帝舜重其明今天秪兩目何故許食使偏盲堯呼大水浸十日不惜萬國赤子魚頭生女於此時若食日雖食八九無嚵名赤龍黒鳥燒口熱翎鬛倒側相搪撑婪酣大肚遭一飽飢腸徹死無由鳴後時食月罪當死天羅磕帀何處逃女刑玉川子立於庭而言曰地行賤臣仝再拜敢告上天公臣有一寸刃可刳凶蟇腸無梯可上天天階無由有臣蹤寄牋東南風天門西北祈風通丁寧附耳莫漏洩薄命正值飛亷慵東方青色龍牙角何呀呀從官百餘座嚼啜煩官家月蝕汝不知安用為龍窟天河赤鳥司南方尾秃翅觰沙月蝕於汝頭汝口開呀呀蝦蟇掠汝兩吻過忍學省事不以汝觜啄蝦蟇於莵蹲於西旗旄衛毿㲚既從白帝祠又食於蜡禮有加忍令月被惡物食枉於汝口插齒牙烏龜怯姦怕寒縮頸以殻自遮終令夸娥抉女出卜師燒錐鑽灼滿板如星羅此外内外官瑣細不足科臣請悉掃除慎勿許語令啾譁併光全耀掃我月盲眼鏡淨無纎瑕弊蛙拘送主府官帝箸下腹嘗其皤依前使兎操杵臼玉階桂樹閒婆娑姮娥還宫室太陽有室家天雖髙耳屬地感臣赤心使臣知義雖無明言潛喻厥㫖有氣有形皆吾赤子雖忿大傷忍殺孩稚還女明月安行于次盡釋衆罪以蛙磔死"},{"id":62248,"chapter":"卷五十二","chapternum":52,"charstyle":"古體詩","title":"示添丁","titledesc":"","collection":"","collectiondesc":"","poemindex":4,"author":"盧仝","content":"春風苦不仁，呼逐馬蹄行人家。\n慚愧瘴氣却憐我，入我憔悴骨中為生涯。\n數日不食强强行，何忍索我抱看滿樹花。\n不知四體正困憊，泥人啼哭聲呀呀。\n忽來案上翻墨汁，塗抺詩書如老鴉。\n父憐母惜摑不得，却生癡笑令人嗟。\n宿舂連曉不成米，日髙始進一椀茶。\n氣力龍鍾頭欲白，憑仗添丁莫惱爺。\n"},{"id":62249,"chapter":"卷五十二","chapternum":52,"charstyle":"古體詩","title":"有所思","titledesc":"","collection":"","collectiondesc":"","poemindex":5,"author":"盧仝","content":"當時我醉美人家美人顔色嬌如花今日美人棄我去青樓珠箔天之涯娟娟姮娥月三五盈又缺翠眉蟬鬢生别離一望不見心斷絶心斷絶幾千里夢中醉卧巫山雲覺來涙滴湘江水湘江兩岸花木深美人不見愁人心含愁更奏緑綺琴調髙絃絶無知音美人兮美人不知為暮雨兮為朝雲相思一夜梅花發忽到窻前疑是君"},{"id":62250,"chapter":"卷五十二","chapternum":52,"charstyle":"古體詩","title":"樓上女兒曲","titledesc":"","collection":"","collectiondesc":"","poemindex":6,"author":"盧仝","content":"誰家女兒樓，上頭指揮婢。\n子掛簾鈎林，花撩亂心之。\n愁卷却羅袖，彈箜篌箜篌。\n歴亂五六絃，羅袖掩面啼。\n向天相思絃，斷情不斷落。\n花紛紛心欲，穿心欲穿憑。\n欄干相憶栁，條緑相思錦。\n帳寒直縁感，君恩愛一迴。\n顧使我雙淚，長珊珊我有。\n嬌靨待君笑，我有嬌蛾待。\n君掃鶯花爛，漫君不來及。\n至君來花已，老心腸寸斷。\n誰得知玉階，羃歴生青草。\n"},{"id":62251,"chapter":"卷五十二","chapternum":52,"charstyle":"古體詩","title":"走筆謝孟諌議寄新茶","titledesc":"","collection":"","collectiondesc":"","poemindex":7,"author":"盧仝","content":"日髙丈五睡正濃軍將打門驚周公口云諌議送書信白絹斜封三道印開緘宛見諫議面手閲月團三百片聞道新年入山裏蟄蟲驚動春風起天子須嘗陽羡茶百草不敢先開花仁風暗結珠琲瓃先春抽出黄金芽摘鮮焙芳旋封裹至精至好且不奢至尊之餘合王公何事便到山人家柴門反關無俗客紗帽籠頭自煎喫碧雲引風吹不斷白花浮光凝椀面一椀喉吻潤兩椀破孤悶三椀搜枯腸唯有文字五千卷四椀發輕汗平生不平事盡向毛孔散五椀肌骨清六椀通仙靈七椀喫不得唯覺兩腋習習清風生蓬萊山在何處玉川子乗此清風欲歸去山上羣仙司下土地位清髙隔風雨安得知百萬億蒼生命墮在巔崖受辛苦便為諌議問蒼生到頭還得蘇息否"},{"id":62252,"chapter":"卷五十二","chapternum":52,"charstyle":"古體詩","title":"憶金鵞山沈山人","titledesc":"","collection":"","collectiondesc":"","poemindex":8,"author":"盧仝","content":"君家山頭松樹風，適來入我竹林裏。\n一片新茶破鼻香，請君速來助我喜。\n莫合九轉大還丹，莫讀三十六部大洞經。\n閒來共我説真意，齒下領取真長生。\n不須服藥求神仙，神仙意智或偶然。\n自古聖賢放入土，淮南雞犬驅上天。\n白日上昇應不惡，藥成且輒一丸藥。\n暫時上天少問天，虵頭蝎尾誰安着。\n"},{"id":62253,"chapter":"卷五十二","chapternum":52,"charstyle":"古體詩","title":"直鈎吟","titledesc":"","collection":"","collectiondesc":"","poemindex":9,"author":"盧仝","content":"初嵗學釣魚自謂魚易得三十持釣竿一魚釣不得人鈎曲我鈎直哀哉我鈎又無食文王已没不復生直鈎之道何時行"},{"id":62254,"chapter":"卷五十二","chapternum":52,"charstyle":"古體詩","title":"苦雪寄退之","titledesc":"","collection":"","collectiondesc":"","poemindex":10,"author":"盧仝","content":"天生二月行時令白銀作雪漫天涯山人門前偏受賜平地一尺白玉沙雲頺月壊桂英下鶴毛風剪亂參差山人屋中凍欲死千樹萬樹飛春花菜頭出土膠入地山莊取粟埋却車冷絮刀生削峭骨冷虀斧破慰老牙病妻烟眼淚滴滴飢嬰哭乳聲呶呶市頭博米不用物酒店買酒不肯賖聞道西風弄劍㦸長街殺人如亂麻天眼髙開欺草芽我死未肯興歎嗟但恨口中無酒氣劉伶見我相揄揶清風攪腸筋力絶白灰壓屋梁柱斜聖明有道〈缺〉命漢可得拜見朝日耶柴門没脛晝不掃黄昏遶樹棲寒鴉唯有河南韓縣令時時醉飽過貧家"},{"id":62255,"chapter":"卷五十二","chapternum":52,"charstyle":"近體詩","title":"自詠","titledesc":"","collection":"","collectiondesc":"","poemindex":11,"author":"盧仝","content":"為報玉川子，知君未是賢。\n低頭雖有地，仰面輒無天。\n骨肉清成瘦，萵蔓老覺羶。\n家書與心事，相伴過流年。\n"},{"id":62256,"chapter":"卷五十二","chapternum":52,"charstyle":"近體詩","title":"自詠","titledesc":"","collection":"","collectiondesc":"","poemindex":12,"author":"盧仝","content":"物外無知已，人間一癖王。\n生涯身是夢，耽樂酒為鄉。\n日月黏髭鬢，雲山鎖肺腸。\n愚公只公是，不用漫驚張。\n"},{"id":62257,"chapter":"卷五十二","chapternum":52,"charstyle":"近體詩","title":"常州孟諫議座上聞韓員外職方貶國子博士有感","titledesc":"","collection":"","collectiondesc":"","poemindex":13,"author":"盧仝","content":"忽見除書到，韓君又學官。\n死生從有命，人事始知難。\n烈火先燒玉，庭蕪不養蘭。\n山夫與刺史，相對兩巑岏。\n"},{"id":62258,"chapter":"卷五十二","chapternum":52,"charstyle":"近體詩","title":"常州孟諫議座上聞韓員外職方貶國子博士有感","titledesc":"","collection":"","collectiondesc":"","poemindex":14,"author":"盧仝","content":"何事遭朝貶，如何被不容。\n不知思所自，只欲涕無從。\n爵服何曾好，荷衣巳慣縫。\n朝官莫相識，歸去老巖松。\n"},{"id":62259,"chapter":"卷五十二","chapternum":52,"charstyle":"古體詩","title":"自古無長生勸姚合酒","titledesc":"","collection":"","collectiondesc":"","poemindex":15,"author":"劉叉","content":"奉子一杯酒，為子照顔色。\n但願顋上紅，莫管頦下白。\n自古無長生，生者何戚戚。\n登山勿厭髙，四望都無極。\n丘隴逐日多，天地為我窄。\n秪見李書真，對之空脈脈。\n何曾見天上，著得劉安宅。\n若問長生人，昭昭孔丘籍。\n"},{"id":62260,"chapter":"卷五十二","chapternum":52,"charstyle":"古體詩","title":"答孟東野","titledesc":"","collection":"","collectiondesc":"","poemindex":16,"author":"劉叉","content":"酸寒孟夫子，苦愛老叉詩。\n生澁有百篇，謂是瓊瑤辭。\n百篇非所長，憂來豁窮悲。\n唯有剛腸鐵，百鍊不柔虧。\n退之何可罵，東野何可欺。\n文王已云殁，誰顧好爵縻。\n生死守一丘，寧計飽與飢。\n萬事付杯酒，從人笑狂癡。\n"},{"id":62261,"chapter":"卷五十二","chapternum":52,"charstyle":"古體詩","title":"勿執古寄韓潮州","titledesc":"","collection":"","collectiondesc":"","poemindex":17,"author":"劉叉","content":"古人皆執古，不辭凍餓悲。\n今人亦執古，自取行坐危。\n老菊凌霜葩，獰松抱雪姿。\n武王亦至明，寧哀首陽飢。\n仲尼豈非聖，但為互鄉嗤。\n寸心生萬路，今古棼若絲。\n逐逐行不盡，茫茫休者誰。\n來恨不可遏，去悔何足追。\n玉石共笑唾，駑驥相奔馳。\n請君勿執古，執古徒自隳。\n"},{"id":62262,"chapter":"卷五十二","chapternum":52,"charstyle":"古體詩","title":"氷柱","titledesc":"","collection":"","collectiondesc":"","poemindex":18,"author":"劉叉","content":"師干久不息，農為兵兮民。\n重嗟騷然縣，宇土崩水潰。\n畹中無熟榖，壠上無桑麻。\n王春判序百，卉茁甲含葩。\n有客避兵奔，游僻跋履險。\n阨至三巴貂，裘蒙茸已敝。\n縷鬢髮蓬舥，雀驚鼠伏寧。\n遑安處獨卧，旅舍無好夢。\n更堪走風沙，天人一夜剪。\n瑛琭詰旦都，成六出花南。\n畝未盈尺纎，片亂舞空紛。\n挐旋落旋逐，朝暾化簷間。\n氷柱若削出，交加或低或。\n昻小大瑩潔，隨勢無等差。\n始疑玉龍下，界來人世齊。\n向茅簷布爪，牙又疑漢髙。\n帝西方未斬，蛇人不識誰。\n為當風杖莫，邪鑑鏜氷有。\n韻的皪玉無，瑕不為四時。\n雨徒於道路，成泥柤不為。\n九江浪徒能，汩没天之涯。\n不為雙井水，滿甌泛泛烹。\n春茶不為中，山漿清新馥。\n鼻盈百車不，為池與沼養。\n魚種芰成霪，䨟不為醴泉。\n與甘露使名，異瑞世俗誇。\n特稟朝澈氣，潔然自許靡。\n間其邇遐森，然氣結一千。\n里滴瀝聲沈，十萬家明也。\n雖小暗之大，不可遮勿被。\n曲瓦直下不，能抑羣邪奈。\n何時逼不得，時在我目中。\n倐然漂去無，餘些自是成。\n毁任天理天，於此物豈宜。\n有忒賖反令，井蛙壁蟲變。\n容易背人縮，首競呀呀我。\n願天子迴造，化藏之韞櫝。\n玩之生光華，"},{"id":62263,"chapter":"卷五十二","chapternum":52,"charstyle":"古體詩","title":"雪車","titledesc":"","collection":"","collectiondesc":"","poemindex":19,"author":"劉叉","content":"臘令凝綈三，十日繽紛宻。\n雪一復一孰，云潤澤在枯。\n荄闤闠餓民，凍欲死死中。\n猶被豺狼食，官車初還城。\n壘未完備人，家千里無烟。\n火雞犬何太，怨天不䘏吾。\n甿如何連夜，瑤花亂皎潔。\n既同君子節，沾濡多著小。\n人面寒鏁侯，門見客稀色。\n迷塞路行商，斷小小細細。\n如塵間輕輕，緩緩成樸簌。\n官家不知民，餒寒盡驅牛。\n車盈道載屑，玉載載欲何。\n之祕蔵深宫，以禦炎酷徒。\n能自衛九重，間豈信車轍。\n血㸃㸃盡是，農夫哭兵刃。\n殘喪後滿野，誰為載白骨。\n遠戍久乏糧，太倉誰為運。\n紅粟戎夫尚，逆命偏箱鹿。\n角誰為敵士，夫困征討買。\n花載酒誰為，適天子端然。\n少旁求股肱，耳目皆姦慝。\n依違用事佞，上方猶驅餓。\n民運造化防，暑阨吾聞躬。\n耕南畝舜之，聖為民呑蝗。\n唐之徳未聞，攄孽苦蒼生。\n相羣相黨上，下為蟊賊廟。\n堂食禄不自，慚我為斯民。\n歎息還歎息，"},{"id":62264,"chapter":"卷五十二","chapternum":52,"charstyle":"近體詩","title":"自問","titledesc":"","collection":"","collectiondesc":"","poemindex":20,"author":"劉叉","content":"自問彭城子，何人接汝顛。\n酒腸寛似海，詩膽大于天。\n斷劍徒勞匣，枯琴無復絃。\n相逢不多合，賴是向林泉。\n"},{"id":62265,"chapter":"卷五十二","chapternum":52,"charstyle":"近體詩","title":"入蜀","titledesc":"","collection":"","collectiondesc":"","poemindex":21,"author":"劉叉","content":"望空問真宰，此路為誰開。\n峽色侵天去，江聲滚地來。\n孔明深有意，鍾㑹亦何才。\n信此非人事，悲歌付一杯。\n"},{"id":62266,"chapter":"卷五十二","chapternum":52,"charstyle":"近體詩","title":"獨飲","titledesc":"","collection":"","collectiondesc":"","poemindex":22,"author":"劉叉","content":"盡欲調太羮，自古無好手。\n所以山中人，兀兀但飲酒。\n"},{"id":62267,"chapter":"卷五十二","chapternum":52,"charstyle":"近體詩","title":"嘲荆卿","titledesc":"","collection":"","collectiondesc":"","poemindex":23,"author":"劉叉","content":"白虹千里氣，血頸一劍義。\n報恩不到頭，徒作輕生士。\n"},{"id":62268,"chapter":"卷五十二","chapternum":52,"charstyle":"近體詩","title":"觀八駿圖","titledesc":"","collection":"","collectiondesc":"","poemindex":24,"author":"劉叉","content":"穆王八駿走不歇，海外去尋長日月。\n五雲望㫁阿母宫，歸來落得新白髮。\n"},{"id":62269,"chapter":"卷五十二","chapternum":52,"charstyle":"古體詩","title":"古意","titledesc":"","collection":"","collectiondesc":"","poemindex":25,"author":"賈島","content":"碌碌復碌碌，百年雙轉轂。\n志士中夜心，良馬白日足。\n俱為不等閒，誰是知者目。\n别來兩涙盡，誰向荆山哭。\n"},{"id":62270,"chapter":"卷五十二","chapternum":52,"charstyle":"古體詩","title":"客喜","titledesc":"","collection":"","collectiondesc":"","poemindex":26,"author":"賈島","content":"客喜非實喜，客悲非實悲。\n百迴信到家，未當身一歸。\n未歸長嗟愁，嗟愁填中壞。\n開口吐愁聲，還却入耳來。\n常恐滴淚多，自損兩目輝。\n鬢邉雖有絲，不堪識寒衣。\n"},{"id":62271,"chapter":"卷五十二","chapternum":52,"charstyle":"古體詩","title":"翫月","titledesc":"","collection":"","collectiondesc":"","poemindex":27,"author":"賈島","content":"寒月破東北，賈生立西南。\n西南立倚何，立倚青青杉。\n近月有數星，星名未詳諳。\n但愛杉倚月，我倚杉為三。\n月乃不上杉，上杉難相叅。\n眙𥈭子細視，睛瞳桂枝劖。\n目常有熱疾，久視無煩炎。\n以手捫衣裳，零露已濡霑。\n久立雙足凍，時向股䏶淹。\n立久病足折，兀然黐膠粘。\n他人應以睡，轉喜此景恬。\n此景亦胡及，而我苦淫耽。\n無異市井人，見金不知亷。\n不知此夜中，幾人同無厭。\n待得上頂看，未擬歸枕函。\n强步望寢齋，步步情不堪。\n步到竹叢西，東望如隔簾。\n却坐竹叢外，清思刮幽潛。\n量知愛月人，身願化為蟾。\n"},{"id":62272,"chapter":"卷五十二","chapternum":52,"charstyle":"古體詩","title":"冬月長安雨中見終南雪","titledesc":"","collection":"","collectiondesc":"","poemindex":28,"author":"賈島","content":"秋節新已盡，雨疎露山雪。\n西峯稍覺明，殘滴猶未絶。\n氣侵瀑布水，凍著白雲穴。\n今朝灞滻雁，何夕瀟湘月。\n想彼石房人，對雪扉不閉〈必結切〉。\n"},{"id":62273,"chapter":"卷五十二","chapternum":52,"charstyle":"古體詩","title":"易州登龍興寺樓望郡北髙峯","titledesc":"","collection":"","collectiondesc":"","poemindex":29,"author":"賈島","content":"郡北最髙峯，巉巖絶雲路。\n朝來上樓望，稍覺得幽趣。\n朦朧碧烟裏，羣嶺若相附。\n何時一登陟，萬物皆下顧。\n"},{"id":62274,"chapter":"卷五十二","chapternum":52,"charstyle":"古體詩","title":"望山","titledesc":"","collection":"","collectiondesc":"","poemindex":30,"author":"賈島","content":"南山三十里，不見踰一旬。\n冒雨時立望，望之如朋親。\n虬龍一掬波，洗蕩千萬春。\n日日雨不斷，愁殺望山人。\n天事不可長，勁風來如奔。\n隂淫一以掃，浩翠㵼國門。\n長安百萬家，家家張屏新。\n誰家最好山，我願為其鄰。\n"},{"id":62275,"chapter":"卷五十二","chapternum":52,"charstyle":"古體詩","title":"劉景暘東齋","titledesc":"","collection":"","collectiondesc":"","poemindex":31,"author":"賈島","content":"松隂連竹影，中有無苔井。\n清風此地多，白日空自永。\n景暘公幹孫，詩句得真景。\n勸我不須歸，月出東齋靜。\n"},{"id":62276,"chapter":"卷五十二","chapternum":52,"charstyle":"古體詩","title":"攜新文詣張籍韓愈途中成","titledesc":"","collection":"","collectiondesc":"","poemindex":32,"author":"賈島","content":"袖有新成詩，欲見張韓老。\n青竹未生翼，一步萬里道。\n仰望青冥天，雲雪壓我腦。\n失却終南山，惆悵滿懐抱。\n安得西北風，身願變蓬草。\n地祗聞此語，突出驚我倒。\n"},{"id":62277,"chapter":"卷五十二","chapternum":52,"charstyle":"古體詩","title":"寄孟協律","titledesc":"","collection":"","collectiondesc":"","poemindex":33,"author":"賈島","content":"我有弔古泣，不泣向路岐。\n揮淚灑暮天，滴著桂樹枝。\n别後冬節至，離心北風吹。\n坐孤雪扉夕，泉落石橋時。\n不驚猛虎嘯，難辱君子詞。\n欲酧空覺老，無以堪逺持。\n岧嶤倚角窻，王屋懸清思。\n"},{"id":62278,"chapter":"卷五十二","chapternum":52,"charstyle":"古體詩","title":"寄劉栖楚","titledesc":"","collection":"","collectiondesc":"","poemindex":34,"author":"賈島","content":"趨走與偃卧，去就自殊分。\n當窻一重樹，上有萬里雲。\n離披不相顧，髣髴類人羣。\n友生去更遠，來書絶如焚。\n蟬吟我為聽，我歌蟬豈聞。\n嵗暮儻旋歸，晤言桂氛氲。\n"},{"id":62279,"chapter":"卷五十二","chapternum":52,"charstyle":"古體詩","title":"寄遠","titledesc":"","collection":"","collectiondesc":"","poemindex":35,"author":"賈島","content":"别腸多鬱紆，豈能肥肌膚。\n始知相結宻，不若相結疎。\n疎别恨應少，宻離恨難祛。\n門前南流水，中有北飛魚。\n魚飛向北海，可以寄逺書。\n不惜寄逺書，故人今在無。\n況此數尺身，阻彼萬里途。\n自非日月光，難以知子軀。\n"},{"id":62280,"chapter":"卷五十二","chapternum":52,"charstyle":"近體詩","title":"新年","titledesc":"","collection":"","collectiondesc":"","poemindex":36,"author":"賈島","content":"嗟以龍鍾貌，如何嵗復新。\n石門思隠久，銅鏡强窺頻。\n花發新移樹，心知故國春。\n誰能平此恨，豈是北宗人。\n"},{"id":62281,"chapter":"卷五十二","chapternum":52,"charstyle":"近體詩","title":"夏夜","titledesc":"","collection":"","collectiondesc":"","poemindex":37,"author":"賈島","content":"原寺偏鄰近，開門物景澄。\n磬通多葉罅，月離片雲稜。\n寄宿山中鳥，相尋海畔僧。\n唯愁秋色至，乍可在炎蒸。\n"},{"id":62282,"chapter":"卷五十二","chapternum":52,"charstyle":"近體詩","title":"病起","titledesc":"","collection":"","collectiondesc":"","poemindex":38,"author":"賈島","content":"髙丘歸未得，空自責遲回。\n身事豈能遂，蘭花又巳開。\n病令新作少，雨阻故人來。\n燈下南華卷，驅愁當酒杯。\n"},{"id":62283,"chapter":"卷五十二","chapternum":52,"charstyle":"近體詩","title":"雪暗晚望","titledesc":"","collection":"","collectiondesc":"","poemindex":39,"author":"賈島","content":"倚杖望松雪，溪雲幾萬重。\n樵人歸白屋，寒日下危峯。\n野火燒岡草，斷烟生石松。\n却囘山寺路，聞打暮天鐘。\n"},{"id":62284,"chapter":"卷五十二","chapternum":52,"charstyle":"近體詩","title":"江亭晚望","titledesc":"","collection":"","collectiondesc":"","poemindex":40,"author":"賈島","content":"浩𣺌浸雲根，烟嵐没逺材。\n鳥歸沙有跡，帆過浪無痕。\n望水知柔性，看山欲倦魂。\n縱情猶未已，迴馬欲黄昏。\n"},{"id":62285,"chapter":"卷五十二","chapternum":52,"charstyle":"近體詩","title":"京北原作","titledesc":"","collection":"","collectiondesc":"","poemindex":41,"author":"賈島","content":"登原見城闕，策蹇思炎天。\n日午路中客，槐花風處蟬。\n遠山秦樹上，清渭漢陵前。\n何事居人世，皆從名利牽。\n"},{"id":62286,"chapter":"卷五十二","chapternum":52,"charstyle":"近體詩","title":"春行","titledesc":"","collection":"","collectiondesc":"","poemindex":42,"author":"賈島","content":"去去行人遠，塵隨馬不窮。\n旅情斜日後，春色早烟中。\n流水穿空館，閒花發故宫。\n舊鄉千里思，池上緑楊風。\n"},{"id":62287,"chapter":"卷五十二","chapternum":52,"charstyle":"近體詩","title":"暮過山村","titledesc":"","collection":"","collectiondesc":"","poemindex":43,"author":"賈島","content":"數里聞寒水，山家少四鄰。\n怪禽啼曠野，落日恐行人。\n初月未終夕，邉烽不過秦。\n蕭條桑柘外，烟火漸相親。\n"},{"id":62288,"chapter":"卷五十二","chapternum":52,"charstyle":"近體詩","title":"旅㳺","titledesc":"","collection":"","collectiondesc":"","poemindex":44,"author":"賈島","content":"此心非一事，書札若為傳。\n舊國别多日，故人無少年。\n空巢霜葉落，疎牖水螢穿。\n留得林僧宿，中宵坐黙然。\n"},{"id":62289,"chapter":"卷五十二","chapternum":52,"charstyle":"近體詩","title":"僻居無可上人相訪","titledesc":"","collection":"","collectiondesc":"","poemindex":45,"author":"賈島","content":"自從居此地，少有事相關。\n積雨荒鄰圃，秋池照遠山。\n硯中枯葉落，枕上斷雲閒。\n野客將禪子，依依偏往還。\n"},{"id":62290,"chapter":"卷五十二","chapternum":52,"charstyle":"近體詩","title":"宿孤館","titledesc":"","collection":"","collectiondesc":"","poemindex":46,"author":"賈島","content":"落日投村宿，愁生為客途。\n寒山晴後緑，秋月夜來孤。\n橘樹千株在，漁竿一半無。\n自知風水靜，舟擊岸邉蘆。\n"},{"id":62291,"chapter":"卷五十二","chapternum":52,"charstyle":"近體詩","title":"雨後宿劉司馬池上","titledesc":"","collection":"","collectiondesc":"","poemindex":47,"author":"賈島","content":"藍溪秋潄玉，此地漲清澄。\n蘆葦聲兼雨，芰荷香遶燈。\n岸頭秦古道，亭面漢荒陵。\n靜想泉根本，幽崖落幾層。\n"},{"id":62292,"chapter":"卷五十二","chapternum":52,"charstyle":"近體詩","title":"題長江㕔","titledesc":"","collection":"","collectiondesc":"","poemindex":48,"author":"賈島","content":"言心俱好靜，廨署落暉空。\n歸吏封宵鑰，行蛇入古桐。\n長江頻雨後，明月衆星中。\n若任遷人去，西溪與剡通〈能改齋漫録長江縣廳前果有古桐人以賈詩不忍伐大觀中令胡同老惡其枯枿砍去〉。\n"},{"id":62293,"chapter":"卷五十二","chapternum":52,"charstyle":"近體詩","title":"題皇甫荀藍田㕔","titledesc":"","collection":"","collectiondesc":"","poemindex":49,"author":"賈島","content":"任官經一年，縣與玉峯連。\n竹籠拾山果，瓦瓶擔石泉。\n客歸秋雨後，印鎖暮鐘前。\n久别丹陽浦，時時夢釣船。\n"},{"id":62294,"chapter":"卷五十二","chapternum":52,"charstyle":"近體詩","title":"題李凝幽居","titledesc":"","collection":"","collectiondesc":"","poemindex":50,"author":"賈島","content":"閒居少鄰並，草徑入荒園。\n鳥宿池邉樹，僧敲月下門。\n過橋分野色，移石動雲根。\n暫去還來此，幽期不負言。\n"},{"id":62295,"chapter":"卷五十二","chapternum":52,"charstyle":"近體詩","title":"早春題友人湖上新居","titledesc":"","collection":"","collectiondesc":"","poemindex":51,"author":"賈島","content":"近得雲中路，門長侵早開。\n到時猶有雪，行處已無苔。\n勸酒客初醉，留茶僧未來。\n每逢晴暖日，惟見乞花栽。\n"},{"id":62296,"chapter":"卷五十二","chapternum":52,"charstyle":"近體詩","title":"早春題友人湖上新居","titledesc":"","collection":"","collectiondesc":"","poemindex":52,"author":"賈島","content":"門不當官道，行人到亦稀。\n故從餐後出，多是夜深歸。\n開篋收詩卷，掃牀移卧衣。\n幾時同買宅，相近有柴扉。\n"},{"id":62297,"chapter":"卷五十二","chapternum":52,"charstyle":"近體詩","title":"題竹谷上人院","titledesc":"","collection":"","collectiondesc":"","poemindex":53,"author":"賈島","content":"禪庭髙鳥道，迴望極川原。\n樵徑連峯頂，石泉通竹根。\n木深猶積雪，山淺未聞猿。\n欲别塵中苦，願師貽一言。\n"},{"id":62298,"chapter":"卷五十二","chapternum":52,"charstyle":"近體詩","title":"懐博陵故人","titledesc":"","collection":"","collectiondesc":"","poemindex":54,"author":"賈島","content":"孤城易水頭，不忘舊交遊。\n雪壓圍碁石，風吹飲酒樓。\n路遙千萬里，人别十三秋。\n吟苦相思處，天寒水急流。\n"},{"id":62299,"chapter":"卷五十二","chapternum":52,"charstyle":"近體詩","title":"憶江上吳處士","titledesc":"","collection":"","collectiondesc":"","poemindex":55,"author":"賈島","content":"閩國揚帆去，蟾蜍缺復團。\n秋風吹渭水，落葉滿長安。\n此地聚㑹夕，當時雷雨寒。\n蘭撓殊未返，消息海雲端。\n"},{"id":62300,"chapter":"卷五十二","chapternum":52,"charstyle":"近體詩","title":"思遊邉友人","titledesc":"","collection":"","collectiondesc":"","poemindex":56,"author":"賈島","content":"凝愁對孤燭，昨日飲離杯。\n葉下故人去，天中新雁來。\n連沙秋草薄，帶雪暮山開。\n苑北紅塵道，何時見遠囘。\n"},{"id":62301,"chapter":"卷五十二","chapternum":52,"charstyle":"近體詩","title":"蔣亭和蔡湘州","titledesc":"","collection":"","collectiondesc":"","poemindex":57,"author":"賈島","content":"蔣宅為亭榭，蔡城東郭門。\n潭連秦相井，松老漢朝根。\n巳積蒼苔徧，何曾舊徑存。\n髙齋無事後，時復一攜樽。\n"},{"id":62302,"chapter":"卷五十二","chapternum":52,"charstyle":"近體詩","title":"山中道士","titledesc":"","collection":"","collectiondesc":"","poemindex":58,"author":"賈島","content":"頭髮梳千下，休糧帶痩容。\n養雛成大鶴，種子作髙松。\n白石通宵煮，寒泉盡日舂。\n不曾離隠處，那得世人逢。\n"},{"id":62303,"chapter":"卷五十二","chapternum":52,"charstyle":"近體詩","title":"寄山友長孫栖嶠","titledesc":"","collection":"","collectiondesc":"","poemindex":59,"author":"賈島","content":"此時氣蕭䬃，琴院可應關。\n鶴似君無事，風吹雨遍山。\n松生青石上，泉落白雲間。\n有逕連髙頂，心期相與還。\n"},{"id":62304,"chapter":"卷五十二","chapternum":52,"charstyle":"近體詩","title":"寄胡遇","titledesc":"","collection":"","collectiondesc":"","poemindex":60,"author":"賈島","content":"一自殘春别，經炎復到涼。\n螢從枯樹出，蛩入破堦藏。\n落葉書勝紙，閒砧坐當牀。\n東門因送客，相訪也何妨。\n"},{"id":62305,"chapter":"卷五十二","chapternum":52,"charstyle":"近體詩","title":"送朱可久歸越中","titledesc":"","collection":"","collectiondesc":"","poemindex":61,"author":"賈島","content":"石頭城下泊，北固暝鐘初。\n汀鷺衝潮起，船窻過月虛。\n吳山侵越衆，隋栁入唐疎。\n日欲躬調膳，辟來何府書。\n"},{"id":62306,"chapter":"卷五十二","chapternum":52,"charstyle":"近體詩","title":"送唐環歸敷水莊","titledesc":"","collection":"","collectiondesc":"","poemindex":62,"author":"賈島","content":"毛女峯當户，日髙頭未梳。\n地侵山影掃，葉落露痕書。\n松逕僧尋藥，沙泉鶴見魚。\n一川風景好，恨不見吾廬。\n"},{"id":62307,"chapter":"卷五十二","chapternum":52,"charstyle":"近體詩","title":"送田卓入華山","titledesc":"","collection":"","collectiondesc":"","poemindex":63,"author":"賈島","content":"幽深足暮蟬，驚覺石牀眠。\n瀑布五千仞，草堂瀑布邉。\n壇松涓滴露，嶽月泬寥天。\n鶴過君須看，上頭應有仙。\n"},{"id":62308,"chapter":"卷五十二","chapternum":52,"charstyle":"近體詩","title":"送僧歸太白山","titledesc":"","collection":"","collectiondesc":"","poemindex":64,"author":"賈島","content":"堅氷連夏處，太白接青天。\n雲塞石房路，峯明雨外巔。\n夜禪臨虎穴，寒潄撇龍泉。\n後㑹不期日，相逢應信縁。\n"},{"id":62309,"chapter":"卷五十二","chapternum":52,"charstyle":"近體詩","title":"哭孟郊","titledesc":"","collection":"","collectiondesc":"","poemindex":65,"author":"賈島","content":"身死聲名在，多應萬古傳。\n寡妻無子息，破宅帶林泉。\n塚近登山道，詩隨過海船。\n故人相弔後，斜日下寒天。\n"},{"id":62310,"chapter":"卷五十二","chapternum":52,"charstyle":"近體詩","title":"弔孟協律","titledesc":"","collection":"","collectiondesc":"","poemindex":66,"author":"賈島","content":"才行古人齊，生前品位低。\n葬時貧賣馬，遠日哭惟妻。\n孤塚北邙外，空齋中嶽西。\n集詩應萬首，物象徧曾題。\n"},{"id":62311,"chapter":"卷五十二","chapternum":52,"charstyle":"近體詩","title":"題劉華書齋","titledesc":"","collection":"","collectiondesc":"","poemindex":67,"author":"賈島","content":"白石床無塵，青松樹有鱗。\n一鶯啼帶雨，兩樹合從春。\n荒榭苔膠砌，幽叢果墮榛。\n偶來疎或數，當暑夕勝晨。\n露滴星河水，巢重草木薪。\n終南同住意，趙北獨遊身。\n渡葉司天漏，驚蛩遠地人。\n機清公幹族，池草卧漳濵。\n"},{"id":62312,"chapter":"卷五十二","chapternum":52,"charstyle":"近體詩","title":"落第東歸逢僧伯陽","titledesc":"","collection":"","collectiondesc":"","poemindex":68,"author":"賈島","content":"相逢須語笑，人世别離頻。\n曉去長侵月，思鄉動隔春。\n見僧心暫靜，從俗事多迍。\n宇宙詩名小，山河客路新。\n翠桐猶入爨，清鏡未辭塵。\n逸足思奔驥，隨羣且退鱗。\n宴乖紅杏寺，愁在緑楊津。\n老病難為樂，開眉賴故人。\n"},{"id":62313,"chapter":"卷五十二","chapternum":52,"charstyle":"近體詩","title":"寄武功姚主簿","titledesc":"","collection":"","collectiondesc":"","poemindex":69,"author":"賈島","content":"居枕江沱北，情懸渭曲西。\n數宵曾夢見，幾處得詩披。\n驛路穿荒坂，公田帶淤泥。\n靜棋功奥妙，閒作韻清凄。\n鋤草留叢藥，尋山上石梯。\n客迴河水漲，風起夕陽低。\n空地苔連井，孤村火隔溪。\n卷簾黄葉落，鎖印子規啼。\n隴色澄秋月，邉聲入戰鼙。\n㑹須過縣去，況是屢招攜。\n"},{"id":62314,"chapter":"卷五十二","chapternum":52,"charstyle":"近體詩","title":"上谷旅夜","titledesc":"","collection":"","collectiondesc":"","poemindex":70,"author":"賈島","content":"世難那堪恨旅遊，龍鍾更是對窮秋。\n故園千里數行淚，鄰杵一聲終夜愁。\n月到寒窻空皓皛，風翻落葉更颼飀。\n此心不向常人説，倚識平津萬户侯。\n"},{"id":62315,"chapter":"卷五十二","chapternum":52,"charstyle":"近體詩","title":"早秋寄題天竺靈隠寺","titledesc":"","collection":"","collectiondesc":"","poemindex":71,"author":"賈島","content":"峯前峯後寺新秋，絶頂髙窻見沃州。\n人在定中聞蟋蟀，鶴從棲處挂獮猴。\n山鐘夜渡空江水，汀月寒生古石樓。\n心憶挂帆身未遂，謝公此地昔年游。\n"},{"id":62316,"chapter":"卷五十二","chapternum":52,"charstyle":"近體詩","title":"上杜駙馬","titledesc":"","collection":"","collectiondesc":"","poemindex":72,"author":"賈島","content":"玉山突兀壓乾坤，出得朱門入㦸門。\n妻是九重天子女，身為一品令公孫。\n鴛鴦殿裏叅皇后，龍鳯堂前賀至尊。\n今日澧陽非久駐，佇為霖雨拜新恩。\n"},{"id":62317,"chapter":"卷五十二","chapternum":52,"charstyle":"近體詩","title":"贈某翰林","titledesc":"","collection":"","collectiondesc":"","poemindex":73,"author":"賈島","content":"清重無過知内制，從前禮絶外庭人。\n看花在處多隨駕，召宴無時不及身。\n馬自賜來騎覺穏，詩縁見徹語長新。\n應憐獨向名場苦，曽十餘年浪過春。\n"},{"id":62318,"chapter":"卷五十二","chapternum":52,"charstyle":"近體詩","title":"贈圓上人","titledesc":"","collection":"","collectiondesc":"","poemindex":74,"author":"賈島","content":"誦經千紙得為僧，麈尾持行不拂蠅。\n古塔月髙聞呪水，新壇日午見燒燈。\n一雙童子澆紅藥，百八真珠貫綵繩。\n且説近來心裏事，仇讎相對似親朋。\n"},{"id":62319,"chapter":"卷五十二","chapternum":52,"charstyle":"近體詩","title":"劍客","titledesc":"","collection":"","collectiondesc":"","poemindex":75,"author":"賈島","content":"十年磨一劍，霜刃未曽試。\n今日把似君，誰為不平事。\n"},{"id":62320,"chapter":"卷五十二","chapternum":52,"charstyle":"近體詩","title":"夜坐","titledesc":"","collection":"","collectiondesc":"","poemindex":76,"author":"賈島","content":"蟋蟀漸多秋不淺，蟾蜍巳没夜應深。\n三更兩鬢幾枝雪，一念雙峯四祖心。\n"},{"id":62321,"chapter":"卷五十二","chapternum":52,"charstyle":"近體詩","title":"題興化園亭","titledesc":"","collection":"","collectiondesc":"","poemindex":77,"author":"賈島","content":"破却千家作一池，不栽桃李種薔薇。\n薔薇花落秋風起，荆棘滿庭君始知〈古今詩話云賈島狂狷行薄執政惡之不與選裴晉公于興化里作池亭島題詩云云人皆惡其不遜〉。\n"},{"id":62322,"chapter":"卷五十二","chapternum":52,"charstyle":"近體詩","title":"題隠者居","titledesc":"","collection":"","collectiondesc":"","poemindex":78,"author":"賈島","content":"雖有柴門常不關，片雲孤木伴身閒。\n猶嫌住久人知處，見擬移家更上山。\n"},{"id":62323,"chapter":"卷五十二","chapternum":52,"charstyle":"近體詩","title":"尋石甕寺上方","titledesc":"","collection":"","collectiondesc":"","poemindex":79,"author":"賈島","content":"野寺入時春雪後，﨑嶇得到此房前。\n老僧不出迎朝客，巳住上方三十年。\n"},{"id":62324,"chapter":"卷五十二","chapternum":52,"charstyle":"近體詩","title":"題青龍寺","titledesc":"","collection":"","collectiondesc":"","poemindex":80,"author":"賈島","content":"碣石山人一軸詩，終南山北數人知。\n擬看青龍寺裏月，待無一㸃夜雲時。\n"},{"id":62325,"chapter":"卷五十二","chapternum":52,"charstyle":"近體詩","title":"渡桑乾","titledesc":"","collection":"","collectiondesc":"","poemindex":81,"author":"賈島","content":"客舍并州巳十霜，歸心日夜憶咸陽。\n無端更渡桑乾水，却望并州是故鄉。\n"},{"id":62326,"chapter":"卷五十二","chapternum":52,"charstyle":"近體詩","title":"過京索先生墳","titledesc":"","collection":"","collectiondesc":"","poemindex":82,"author":"賈島","content":"京索先生三尺墳，秋風漠漠吐寒雲。\n從來有恨君多哭，今日何人更哭君。\n"},{"id":62327,"chapter":"卷五十二","chapternum":52,"charstyle":"近體詩","title":"題戴勝","titledesc":"","collection":"","collectiondesc":"","poemindex":83,"author":"賈島","content":"星㸃花冠道士衣，紫陽宫女化身飛。\n能傳上界春消息，若到蓬山莫放歸。\n"}]