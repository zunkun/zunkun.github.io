[
  {
    "id": 58322,
    "uid": "poem-11-99",
    "chapter": "卷十一",
    "chapternum": 11,
    "charstyle": "古體詩",
    "title": "長安道〈一作霍將軍〉",
    "titledesc": "",
    "collection": "",
    "collectiondesc": "",
    "poemindex": 99,
    "author": "崔顥",
    "content": "長安甲第髙入雲誰家居住霍將軍日晩朝迴擁賔從路傍揖拜何紛紛莫言炙手手可熱須臾火盡灰亦滅莫言貧賤即可欺人生富貴自有時一朝天子賜顔色世上悠悠應始知"
  },
  {
    "id": 58323,
    "uid": "poem-11-100",
    "chapter": "卷十一",
    "chapternum": 11,
    "charstyle": "古體詩",
    "title": "川上女",
    "titledesc": "",
    "collection": "",
    "collectiondesc": "",
    "poemindex": 100,
    "author": "崔顥",
    "content": "川上女晩妝鮮日落青渚試輕檝汀長花滿正迴船暮來浪起風轉𦂳自言此去横塘近緑江無伴夜獨行獨行心緒愁無盡"
  },
  {
    "id": 58325,
    "uid": "poem-11-102",
    "chapter": "卷十一",
    "chapternum": 11,
    "charstyle": "古體詩",
    "title": "代閨人答輕薄少年",
    "titledesc": "",
    "collection": "",
    "collectiondesc": "",
    "poemindex": 102,
    "author": "崔顥",
    "content": "妾家近隔鳯皇池粉壁紗牕楊柳垂本期漢代金吾壻誤嫁長安遊俠兒兒家夫壻多輕薄借客探丸重然諾平明挾彈入新豐日晩揮鞕出長樂青絲白馬冶遊園能使行人駐馬看自矜陌上繁華盛不念閨中花鳥䦨花間陌上春將晚走馬鬭雞猶未返三時出望無消息一去那知行近逺桃李花開覆井欄朱樓落日捲簾看愁來欲奏相思曲抱得秦箏不忍彈"
  }
]