[
  {
    "id": 64882,
    "uid": "poem-82-1",
    "chapter": "卷八十二",
    "chapternum": 82,
    "charstyle": "近體詩",
    "title": "題令狐處士谿居",
    "titledesc": "",
    "collection": "",
    "collectiondesc": "",
    "poemindex": 1,
    "author": "項斯",
    "content": "白髮已過半，無心離此溪。\n病甞山藥徧，貧起草堂低。\n為月𥦗從破，因詩壁重泥。\n近來常夜坐，寂寞與僧齊。\n"
  },
  {
    "id": 64883,
    "uid": "poem-82-2",
    "chapter": "卷八十二",
    "chapternum": 82,
    "charstyle": "近體詩",
    "title": "寧州春思",
    "titledesc": "",
    "collection": "",
    "collectiondesc": "",
    "poemindex": 2,
    "author": "項斯",
    "content": "失意離城早，邉城任見花。\n初為斷酒客，舊識賣書家。\n寒寺稀無雪，春風亦有沙。\n思歸頻入夢，即路不言賖。\n"
  },
  {
    "id": 64884,
    "uid": "poem-82-3",
    "chapter": "卷八十二",
    "chapternum": 82,
    "charstyle": "近體詩",
    "title": "蠻家",
    "titledesc": "",
    "collection": "",
    "collectiondesc": "",
    "poemindex": 3,
    "author": "項斯",
    "content": "領得賣珠錢，還歸銅柱邉。\n看兒調小象，打鼓試新船。\n醉後眠神樹，耕時語瘴煙。\n不逢寒便老，相問莫知年。\n"
  },
  {
    "id": 64885,
    "uid": "poem-82-4",
    "chapter": "卷八十二",
    "chapternum": 82,
    "charstyle": "近體詩",
    "title": "早春題湖上顧氏新居",
    "titledesc": "",
    "collection": "",
    "collectiondesc": "",
    "poemindex": 4,
    "author": "項斯",
    "content": "近得雲中路，門長侵早開。\n到時猶有雪，行處己無苔。\n勸酒客初醉，留茶僧未來。\n每逢晴暖日，唯見乞花栽。\n"
  },
  {
    "id": 64886,
    "uid": "poem-82-5",
    "chapter": "卷八十二",
    "chapternum": 82,
    "charstyle": "近體詩",
    "title": "早春題湖上顧氏新居",
    "titledesc": "",
    "collection": "",
    "collectiondesc": "",
    "poemindex": 5,
    "author": "項斯",
    "content": "門不當官道，行人到亦稀。\n故従餐後出，多是夜深歸。\n開篋收書卷，掃牀移卧衣。\n幾時同買宅，相近有柴扉。\n"
  },
  {
    "id": 64887,
    "uid": "poem-82-6",
    "chapter": "卷八十二",
    "chapternum": 82,
    "charstyle": "近體詩",
    "title": "宿胡氏溪亭",
    "titledesc": "",
    "collection": "",
    "collectiondesc": "",
    "poemindex": 6,
    "author": "項斯",
    "content": "獨住水聲裏，有亭無熱時。\n客來因月宿，牀勢向山移。\n鶴睡松枝定，螢歸葛葉垂。\n寂寥猶欠伴，誰為報僧知。\n"
  },
  {
    "id": 64888,
    "uid": "poem-82-7",
    "chapter": "卷八十二",
    "chapternum": 82,
    "charstyle": "近體詩",
    "title": "送華隂隠者",
    "titledesc": "",
    "collection": "",
    "collectiondesc": "",
    "poemindex": 7,
    "author": "項斯",
    "content": "往往到城市，得非徵藥錢。\n世人空識面，弟子莫知年。\n自説能醫死，相期更學仙。\n近來移住處，毛女舊峯前。\n"
  },
  {
    "id": 64889,
    "uid": "poem-82-8",
    "chapter": "卷八十二",
    "chapternum": 82,
    "charstyle": "近體詩",
    "title": "落第後寄江南親友",
    "titledesc": "",
    "collection": "",
    "collectiondesc": "",
    "poemindex": 8,
    "author": "項斯",
    "content": "古巷槐隂合，愁多晝掩扉。\n獨存過江馬，强拂看花衣。\n送客心先醉，尋僧夜不歸。\n龍鍾易惆悵，莫遣寄書稀。\n"
  },
  {
    "id": 64890,
    "uid": "poem-82-9",
    "chapter": "卷八十二",
    "chapternum": 82,
    "charstyle": "近體詩",
    "title": "小古鏡",
    "titledesc": "",
    "collection": "",
    "collectiondesc": "",
    "poemindex": 9,
    "author": "項斯",
    "content": "字己無人識，唯應記鑄年。\n見來深似水，擕去重于錢。\n鸞翅巢空月，菱花徧小天。\n宫中照黄帝，曽得化為仙。\n"
  },
  {
    "id": 64891,
    "uid": "poem-82-10",
    "chapter": "卷八十二",
    "chapternum": 82,
    "charstyle": "近體詩",
    "title": "邉游",
    "titledesc": "",
    "collection": "",
    "collectiondesc": "",
    "poemindex": 10,
    "author": "項斯",
    "content": "古鎮門前去，長安路在東。\n天寒明堠火，日晚裂旗風。\n塞館皆無簟，儒𧚌亦有弓。\n防秋故鄉卒，暫喜語音同。\n"
  },
  {
    "id": 64892,
    "uid": "poem-82-11",
    "chapter": "卷八十二",
    "chapternum": 82,
    "charstyle": "近體詩",
    "title": "夜泊淮隂",
    "titledesc": "",
    "collection": "",
    "collectiondesc": "",
    "poemindex": 11,
    "author": "項斯",
    "content": "夜入楚州煙，煙中人未眠。\n望來淮岸盡，坐到酒樓前。\n燈影半臨水，箏聲多在船。\n乗流向東去，別此易經年。\n"
  },
  {
    "id": 64893,
    "uid": "poem-82-12",
    "chapter": "卷八十二",
    "chapternum": 82,
    "charstyle": "近體詩",
    "title": "贈金州姚合使君",
    "titledesc": "",
    "collection": "",
    "collectiondesc": "",
    "poemindex": 12,
    "author": "項斯",
    "content": "為郎名更重，領郡是蹉跎。\n官壁題詩盡，衙庭看鶴多。\n城池連草壍，籬落帶椒坡。\n未覺旗旛貴，閒行觸處過。\n"
  },
  {
    "id": 64894,
    "uid": "poem-82-13",
    "chapter": "卷八十二",
    "chapternum": 82,
    "charstyle": "近體詩",
    "title": "送殷中丞逰邉",
    "titledesc": "",
    "collection": "",
    "collectiondesc": "",
    "poemindex": 13,
    "author": "項斯",
    "content": "話別無長夜，燈前聞曙鴉。\n己行難避雪，何處合逢花。\n隴寺門多閉，羌樓酒不賖。\n還須見邉將，誰擬靜塵沙。\n"
  },
  {
    "id": 64895,
    "uid": "poem-82-14",
    "chapter": "卷八十二",
    "chapternum": 82,
    "charstyle": "近體詩",
    "title": "泛谿",
    "titledesc": "",
    "collection": "",
    "collectiondesc": "",
    "poemindex": 14,
    "author": "項斯",
    "content": "谿船泛渺瀰，漸覺減炎輝。\n動水花連影，逢人鳥背飛。\n深猶見白石，涼好換生衣。\n未得多詩句，終須隔宿歸。\n"
  },
  {
    "id": 64896,
    "uid": "poem-82-15",
    "chapter": "卷八十二",
    "chapternum": 82,
    "charstyle": "近體詩",
    "title": "送顧少府",
    "titledesc": "",
    "collection": "",
    "collectiondesc": "",
    "poemindex": 15,
    "author": "項斯",
    "content": "作尉年猶少，無辭去路賖。\n漁舟縣前泊，山吏日髙衙。\n幽景臨谿寺，秋蟬織杼家。\n行程須過越，先醉鏡湖花。\n"
  },
  {
    "id": 64897,
    "uid": "poem-82-16",
    "chapter": "卷八十二",
    "chapternum": 82,
    "charstyle": "近體詩",
    "title": "華頂道者",
    "titledesc": "",
    "collection": "",
    "collectiondesc": "",
    "poemindex": 16,
    "author": "項斯",
    "content": "仙人掌中住，生有上天期。\n已廢燒丹處，猶多種杏時。\n養龍于淺水，寄鶴在髙枝。\n得道復無事，相逢盡日碁。\n"
  },
  {
    "id": 64898,
    "uid": "poem-82-17",
    "chapter": "卷八十二",
    "chapternum": 82,
    "charstyle": "近體詩",
    "title": "遊爛柯山",
    "titledesc": "",
    "collection": "",
    "collectiondesc": "",
    "poemindex": 17,
    "author": "項斯",
    "content": "步步出塵氛，溪山別是春。\n壇邉時過鶴，碁處寂無人。\n訪古碑多缺，探幽路不真。\n飜疑歸去晚，清世累移晨。\n"
  },
  {
    "id": 64899,
    "uid": "poem-82-18",
    "chapter": "卷八十二",
    "chapternum": 82,
    "charstyle": "近體詩",
    "title": "李處士道院南樓",
    "titledesc": "",
    "collection": "",
    "collectiondesc": "",
    "poemindex": 18,
    "author": "項斯",
    "content": "霜晚復秋殘，樓明近逺山。\n滿壺邀我醉，一榻為僧閒。\n樹簇孤汀眇，帆欹積浪間。\n從容更南望，殊欲外人寰。\n"
  },
  {
    "id": 64900,
    "uid": "poem-82-19",
    "chapter": "卷八十二",
    "chapternum": 82,
    "charstyle": "近體詩",
    "title": "龍州與韓將軍夜㑹",
    "titledesc": "",
    "collection": "",
    "collectiondesc": "",
    "poemindex": 19,
    "author": "項斯",
    "content": "庭綠草纎纎，邉州白露沾。\n別歌緣劒起，客淚是愁添。\n見月鵲啼樹，避風雲滿簾。\n將軍盡樽酒，樓上賦星占。\n"
  },
  {
    "id": 64901,
    "uid": "poem-82-20",
    "chapter": "卷八十二",
    "chapternum": 82,
    "charstyle": "近體詩",
    "title": "送友人下第歸襄陽",
    "titledesc": "",
    "collection": "",
    "collectiondesc": "",
    "poemindex": 20,
    "author": "項斯",
    "content": "失意己春殘，歸愁與別難。\n山分關路細，江遶夜城寒。\n草色連晴坂，鼉聲雜曉灘。\n差池是秋賦，何以暫懷安。\n"
  },
  {
    "id": 64902,
    "uid": "poem-82-21",
    "chapter": "卷八十二",
    "chapternum": 82,
    "charstyle": "近體詩",
    "title": "和李中丞醉中期王徵君月夜同逰滻水舊居",
    "titledesc": "",
    "collection": "",
    "collectiondesc": "",
    "poemindex": 21,
    "author": "項斯",
    "content": "醉後情俱逺，難忘素滻間。\n照花深處月，當户舊時山。\n事想同清話，歡期一破顔。\n風流還愛竹，此夜尚思閒。\n"
  },
  {
    "id": 64903,
    "uid": "poem-82-22",
    "chapter": "卷八十二",
    "chapternum": 82,
    "charstyle": "近體詩",
    "title": "憶朝陽峯前居",
    "titledesc": "",
    "collection": "",
    "collectiondesc": "",
    "poemindex": 22,
    "author": "項斯",
    "content": "每憶閒眠處，朝陽最上峯。\n溪僧來自逺，林路出無蹤。\n敗褐粘苔遍，新題出石重。\n霞光侵曙發，嵐翠近秋濃。\n健羨機能破，安危道不逢。\n雪殘雲到閤，庭午鶴離松。\n此地虚為別，人間久未容。\n何時無一事，却去養疎慵。\n"
  },
  {
    "id": 64904,
    "uid": "poem-82-23",
    "chapter": "卷八十二",
    "chapternum": 82,
    "charstyle": "近體詩",
    "title": "宿山寺",
    "titledesc": "",
    "collection": "",
    "collectiondesc": "",
    "poemindex": 23,
    "author": "項斯",
    "content": "栗葉重重覆翠微，黄昏溪上語人稀。\n月明古寺客初到，風度閒門僧未歸。\n山果經霜多自落，水螢穿竹不停飛。\n中宵能得幾時睡，又被鐘聲催着衣。\n"
  },
  {
    "id": 64905,
    "uid": "poem-82-24",
    "chapter": "卷八十二",
    "chapternum": 82,
    "charstyle": "近體詩",
    "title": "古扇",
    "titledesc": "",
    "collection": "",
    "collectiondesc": "",
    "poemindex": 24,
    "author": "項斯",
    "content": "昨日裁成奪夏威，忽逢秋節便相違。\n寒塵妬盡秦王女，涼殿恩隨漢主妃。\n似月舊臨紅粉面，有風休動麝香衣。\n千年蕭瑟關人事，莫話當時掩淚歸。\n"
  },
  {
    "id": 64906,
    "uid": "poem-82-25",
    "chapter": "卷八十二",
    "chapternum": 82,
    "charstyle": "近體詩",
    "title": "舊宫人",
    "titledesc": "",
    "collection": "",
    "collectiondesc": "",
    "poemindex": 25,
    "author": "項斯",
    "content": "自出先皇玉殿中，衣裳不更染深紅。\n宫釵折盡垂空鬢，内扇搖多減半風。\n桃熟亦曽君手賜，酒䦨猶𠉀妾歌終。\n如今還向城邉住，御水東流意不通。\n"
  },
  {
    "id": 64907,
    "uid": "poem-82-26",
    "chapter": "卷八十二",
    "chapternum": 82,
    "charstyle": "近體詩",
    "title": "送宫人入道",
    "titledesc": "",
    "collection": "",
    "collectiondesc": "",
    "poemindex": 26,
    "author": "項斯",
    "content": "願隨仙女董雙成，王母前頭作伴行。\n初帶玉冠多悮拜，欲辭金殿別稱名。\n將敲碧落新齋磬，却進昭陽舊賜箏。\n旦暮焚香繞壇上，步虚猶作按歌聲。\n"
  },
  {
    "id": 64908,
    "uid": "poem-82-27",
    "chapter": "卷八十二",
    "chapternum": 82,
    "charstyle": "近體詩",
    "title": "長安退將",
    "titledesc": "",
    "collection": "",
    "collectiondesc": "",
    "poemindex": 27,
    "author": "項斯",
    "content": "塞外衝沙損眼明，歸來養病住秦京。\n上髙樓閣看星坐，着白衣裳把劒行。\n常説老身思鬭將，最悲無力制畨營。\n翠眉紅臉和回鶻，惆悵中原不用兵。\n"
  },
  {
    "id": 64909,
    "uid": "poem-82-28",
    "chapter": "卷八十二",
    "chapternum": 82,
    "charstyle": "近體詩",
    "title": "遙裝夜",
    "titledesc": "",
    "collection": "",
    "collectiondesc": "",
    "poemindex": 28,
    "author": "項斯",
    "content": "卷席貧抛壁下牀，且鋪他處對燈光。\n欲行千里從今夜，猶惜殘春發故鄉。\n蚊蚋已生團扇急，衣裳未了剪刀忙。\n誰知更有芙蓉浦，南去令人愁思長。\n"
  },
  {
    "id": 64910,
    "uid": "poem-82-29",
    "chapter": "卷八十二",
    "chapternum": 82,
    "charstyle": "近體詩",
    "title": "山行",
    "titledesc": "",
    "collection": "",
    "collectiondesc": "",
    "poemindex": 29,
    "author": "項斯",
    "content": "青櫪林深亦有人，一渠流水數家分。\n山當日午回峯影，草帶泥痕過鹿羣。\n蒸茗氣従茅舍出，繰絲聲隔竹籬聞。\n行逢賣藥歸來客，不惜相隨入島雲。\n"
  },
  {
    "id": 64911,
    "uid": "poem-82-30",
    "chapter": "卷八十二",
    "chapternum": 82,
    "charstyle": "近體詩",
    "title": "江村夜泊",
    "titledesc": "",
    "collection": "",
    "collectiondesc": "",
    "poemindex": 30,
    "author": "項斯",
    "content": "日落江路黒，前村人語稀。\n幾家深樹裏，一火夜漁歸。\n"
  },
  {
    "id": 64912,
    "uid": "poem-82-31",
    "chapter": "卷八十二",
    "chapternum": 82,
    "charstyle": "古體詩",
    "title": "汾上宴別",
    "titledesc": "",
    "collection": "",
    "collectiondesc": "",
    "poemindex": 31,
    "author": "趙嘏",
    "content": "雲物如故鄉，山川知異路。\n年來未歸客，馬上春欲暮。\n一樽花下酒，殘日水西樹。\n不待管絃終，搖鞭背花去。\n"
  },
  {
    "id": 64913,
    "uid": "poem-82-32",
    "chapter": "卷八十二",
    "chapternum": 82,
    "charstyle": "近體詩",
    "title": "越中寺居",
    "titledesc": "",
    "collection": "",
    "collectiondesc": "",
    "poemindex": 32,
    "author": "趙嘏",
    "content": "遲客疎林下，斜溪小艇通。\n野橋連寺月，髙竹半樓風。\n水靜魚吹浪，枝閒鳥下空。\n數峯相向緑，日夕郡城東。\n"
  },
  {
    "id": 64914,
    "uid": "poem-82-33",
    "chapter": "卷八十二",
    "chapternum": 82,
    "charstyle": "近體詩",
    "title": "江邉",
    "titledesc": "",
    "collection": "",
    "collectiondesc": "",
    "poemindex": 33,
    "author": "趙嘏",
    "content": "終日勞車馬，江邉欵竹扉。\n殘花春浪濶，小酒故人稀。\n戍鼓客帆逺，津雲夕照微。\n何由兄與弟，俱及暮潮歸。\n"
  },
  {
    "id": 64915,
    "uid": "poem-82-34",
    "chapter": "卷八十二",
    "chapternum": 82,
    "charstyle": "近體詩",
    "title": "曉發",
    "titledesc": "",
    "collection": "",
    "collectiondesc": "",
    "poemindex": 34,
    "author": "趙嘏",
    "content": "旅行宜早發，況復是南歸。\n月影緣山盡，鐘聲隔浦微。\n殘星螢共映，落葉鳥驚飛。\n去去渡南渚，村深人出稀。\n"
  },
  {
    "id": 64916,
    "uid": "poem-82-35",
    "chapter": "卷八十二",
    "chapternum": 82,
    "charstyle": "近體詩",
    "title": "東歸道中",
    "titledesc": "",
    "collection": "",
    "collectiondesc": "",
    "poemindex": 35,
    "author": "趙嘏",
    "content": "未明喚僮僕，江上憶殘春。\n風雨落花夜，山川驅馬人。\n星星一鏡髮，草草百年身。\n此日念前事，滄洲情更親。\n"
  },
  {
    "id": 64917,
    "uid": "poem-82-36",
    "chapter": "卷八十二",
    "chapternum": 82,
    "charstyle": "近體詩",
    "title": "旅次商山",
    "titledesc": "",
    "collection": "",
    "collectiondesc": "",
    "poemindex": 36,
    "author": "趙嘏",
    "content": "役役依山水，何曽似問津。\n斷崖如避馬，芳樹欲留人。\n日夕猿鳥伴，古今京洛塵。\n一枝甘己失，辜負故園春。\n"
  },
  {
    "id": 64918,
    "uid": "poem-82-37",
    "chapter": "卷八十二",
    "chapternum": 82,
    "charstyle": "近體詩",
    "title": "虎丘寺贈漁處士",
    "titledesc": "",
    "collection": "",
    "collectiondesc": "",
    "poemindex": 37,
    "author": "趙嘏",
    "content": "蘭若雲深處，前年客重過。\n巖空秋色動，水濶夕陽多。\n早負江湖志，今如鬢髮何。\n唯思閒勝我，釣艇在煙波。\n"
  },
  {
    "id": 64919,
    "uid": "poem-82-38",
    "chapter": "卷八十二",
    "chapternum": 82,
    "charstyle": "近體詩",
    "title": "贈金剛三藏",
    "titledesc": "",
    "collection": "",
    "collectiondesc": "",
    "poemindex": 38,
    "author": "趙嘏",
    "content": "心法云無住，流沙歸復來。\n錫隨山鳥動，經附海船回。\n洗足栁遮寺，坐禪花委苔。\n唯將一童子，又欲過天台。\n"
  },
  {
    "id": 64920,
    "uid": "poem-82-39",
    "chapter": "卷八十二",
    "chapternum": 82,
    "charstyle": "近體詩",
    "title": "洛中逢盧郢石歸覲",
    "titledesc": "",
    "collection": "",
    "collectiondesc": "",
    "poemindex": 39,
    "author": "趙嘏",
    "content": "不堪俱失意，相送出東周。\n縁切倚門戀，倍添為客愁。\n春山和雪靜，寒水帶氷流。\n別後期君處，靈原紫閣秋。\n"
  },
  {
    "id": 64921,
    "uid": "poem-82-40",
    "chapter": "卷八十二",
    "chapternum": 82,
    "charstyle": "近體詩",
    "title": "送權先輩歸覲信安",
    "titledesc": "",
    "collection": "",
    "collectiondesc": "",
    "poemindex": 40,
    "author": "趙嘏",
    "content": "衣綵獨歸去，一枝開更香。\n馬嘶芳草渡，門掩百花塘。\n野色亭臺晚，灘聲枕簟涼。\n小齋松島上，重拂讀書牀。\n"
  },
  {
    "id": 64922,
    "uid": "poem-82-41",
    "chapter": "卷八十二",
    "chapternum": 82,
    "charstyle": "近體詩",
    "title": "自遣",
    "titledesc": "",
    "collection": "",
    "collectiondesc": "",
    "poemindex": 41,
    "author": "趙嘏",
    "content": "晚樹疎蟬起別愁，逺人回首憶滄洲。\n江連故國無窮恨，日帶殘雲一片秋。\n久客轉諳時態薄，多情只共酒淹留。\n到頭生長煙霞者，須向煙霞老始休。\n"
  },
  {
    "id": 64923,
    "uid": "poem-82-42",
    "chapter": "卷八十二",
    "chapternum": 82,
    "charstyle": "近體詩",
    "title": "寒食遣懷",
    "titledesc": "",
    "collection": "",
    "collectiondesc": "",
    "poemindex": 42,
    "author": "趙嘏",
    "content": "折栁城邉起暮愁，可憐春色獨懷羞。\n傷心正歎人間事，回首更慚江上鷗。\n鶗鴂聲中寒食酒，芙蓉花外夕陽樓。\n憑髙滿眼送清渭，去傍故山山下流。\n"
  },
  {
    "id": 64924,
    "uid": "poem-82-43",
    "chapter": "卷八十二",
    "chapternum": 82,
    "charstyle": "近體詩",
    "title": "長安秋夕",
    "titledesc": "",
    "collection": "",
    "collectiondesc": "",
    "poemindex": 43,
    "author": "趙嘏",
    "content": "雲物凄清拂曙流，漢家宫闕動髙秋。\n殘星幾㸃雁横塞，長笛一聲人倚樓。\n紫艷半開籬菊靜，紅衣落盡渚蓮愁。\n鱸魚正美不歸去，空戴南冠學楚囚。\n"
  },
  {
    "id": 64925,
    "uid": "poem-82-44",
    "chapter": "卷八十二",
    "chapternum": 82,
    "charstyle": "近體詩",
    "title": "東望",
    "titledesc": "",
    "collection": "",
    "collectiondesc": "",
    "poemindex": 44,
    "author": "趙嘏",
    "content": "楚江横在草堂前，楊栁洲邉載酒船。\n兩見梨花歸不得，每逢寒食一澘然。\n斜陽映閣山當寺，微緑含風樹滿川。\n同郡故人攀桂盡，把詩吟向泬寥天。\n"
  },
  {
    "id": 64926,
    "uid": "poem-82-45",
    "chapter": "卷八十二",
    "chapternum": 82,
    "charstyle": "近體詩",
    "title": "長安月夜與友生話故山",
    "titledesc": "",
    "collection": "",
    "collectiondesc": "",
    "poemindex": 45,
    "author": "趙嘏",
    "content": "宅邉秋水浸苔磯，日日持竿去不歸。\n楊栁風多潮未落，蒹葭霜在雁初飛。\n重嘶匹馬吟紅葉，却聽疎鐘憶翠微。\n今夜秦城滿樓月，故人相見一霑衣。\n"
  },
  {
    "id": 64927,
    "uid": "poem-82-46",
    "chapter": "卷八十二",
    "chapternum": 82,
    "charstyle": "近體詩",
    "title": "憶山陽",
    "titledesc": "",
    "collection": "",
    "collectiondesc": "",
    "poemindex": 46,
    "author": "趙嘏",
    "content": "家在枚皋舊宅邉，竹軒晴與楚波連。\n芰荷香暖垂鞭袖，楊栁風横弄笛船。\n城礙十洲煙島路，寺臨千頃夕陽川。\n可憐時節堪歸去，花落猿啼又一年。\n"
  },
  {
    "id": 64928,
    "uid": "poem-82-47",
    "chapter": "卷八十二",
    "chapternum": 82,
    "charstyle": "近體詩",
    "title": "曲江春望懷江南故人",
    "titledesc": "",
    "collection": "",
    "collectiondesc": "",
    "poemindex": 47,
    "author": "趙嘏",
    "content": "杜若洲邉人未歸，水寒煙暖想柴扉。\n故園何處風吹栁，一雁南來雪滿衣。\n目極思隨原草徧，浪髙書到海門稀。\n此時愁望情多少，萬里春流遶釣磯。\n"
  },
  {
    "id": 64929,
    "uid": "poem-82-48",
    "chapter": "卷八十二",
    "chapternum": 82,
    "charstyle": "近體詩",
    "title": "早發剡中石城寺",
    "titledesc": "",
    "collection": "",
    "collectiondesc": "",
    "poemindex": 48,
    "author": "趙嘏",
    "content": "暫息勞生樹色間，平明塵事又相關。\n吟辭宿處煙霞古，心負秋來水石閒。\n竹户半開鐘未絶，松枝靜霽鶴初還。\n明朝一倍堪惆悵，回首塵中見此山。\n"
  },
  {
    "id": 64930,
    "uid": "poem-82-49",
    "chapter": "卷八十二",
    "chapternum": 82,
    "charstyle": "近體詩",
    "title": "泊蟂磯江館",
    "titledesc": "",
    "collection": "",
    "collectiondesc": "",
    "poemindex": 49,
    "author": "趙嘏",
    "content": "風雪晴來嵗欲除，孤舟晚下意何如。\n月當軒色湖平後，雁斷雲聲客起初。\n傍曉管絃何處靜，犯寒楊栁遶津疎。\n三間茅屋東溪上，歸去生涯竹與書。\n"
  },
  {
    "id": 64931,
    "uid": "poem-82-50",
    "chapter": "卷八十二",
    "chapternum": 82,
    "charstyle": "近體詩",
    "title": "宿楚國寺有懷",
    "titledesc": "",
    "collection": "",
    "collectiondesc": "",
    "poemindex": 50,
    "author": "趙嘏",
    "content": "風動衰荷寂寞香，斷煙殘月共蒼蒼。\n寒生晚寺波搖壁，紅墮疎林葉滿牀。\n起雁似驚南浦棹，隂雲欲䕶北樓霜。\n江邉松菊荒應盡，八月長安夜正長。\n"
  },
  {
    "id": 64932,
    "uid": "poem-82-51",
    "chapter": "卷八十二",
    "chapternum": 82,
    "charstyle": "近體詩",
    "title": "浙東陪元相公逰雲門寺",
    "titledesc": "",
    "collection": "",
    "collectiondesc": "",
    "poemindex": 51,
    "author": "趙嘏",
    "content": "松下山前一逕通，燭迎千騎滿山紅。\n溪雲乍斂幽巖雨，曉氣初髙大斾風。\n小檻宴花容客醉，上方看竹與僧同。\n歸來吹盡嚴城角，路轉髙塘亂水東。\n"
  },
  {
    "id": 64933,
    "uid": "poem-82-52",
    "chapter": "卷八十二",
    "chapternum": 82,
    "charstyle": "近體詩",
    "title": "宛陵寓居上沈大夫",
    "titledesc": "",
    "collection": "",
    "collectiondesc": "",
    "poemindex": 52,
    "author": "趙嘏",
    "content": "滿耳歌謠滿眼山，宛陵城郭翠微間。\n人情已覺春長在，溪户仍將水共閒。\n曉色入樓紅靄靄，夜聲尋砌碧潺潺。\n幽雲髙鳥俱無事，晚伴西峯醉客還。\n"
  },
  {
    "id": 64934,
    "uid": "poem-82-53",
    "chapter": "卷八十二",
    "chapternum": 82,
    "charstyle": "近體詩",
    "title": "贈李従貴",
    "titledesc": "",
    "collection": "",
    "collectiondesc": "",
    "poemindex": 53,
    "author": "趙嘏",
    "content": "白馬嘶風何處還，鞭梢拂地看南山。\n珠簾捲盡不回首，春色欲䦨休閉關。\n花外鳥歸殘雨暮，竹邉人語夕陽閒。\n知君舊隠嵩雲下，巖桂従今幾更攀。\n"
  },
  {
    "id": 64935,
    "uid": "poem-82-54",
    "chapter": "卷八十二",
    "chapternum": 82,
    "charstyle": "近體詩",
    "title": "和令狐補闕春日獨逰西街",
    "titledesc": "",
    "collection": "",
    "collectiondesc": "",
    "poemindex": 54,
    "author": "趙嘏",
    "content": "左掖初辭近侍班，馬嘶尋得過街閒。\n映鞭栁色微遮水，隨步花枝欲礙山。\n暖泛鳥聲來席上，醉從詩句落人間。\n此時失意哀吟客，更覺風流不可攀。\n"
  },
  {
    "id": 64936,
    "uid": "poem-82-55",
    "chapter": "卷八十二",
    "chapternum": 82,
    "charstyle": "近體詩",
    "title": "寄歸",
    "titledesc": "",
    "collection": "",
    "collectiondesc": "",
    "poemindex": 55,
    "author": "趙嘏",
    "content": "三年踏盡化衣塵，只見長安不見春。\n馬過雪街天未曙，客迷關路淚空頻。\n桃花塢接啼猿寺，野竹亭通畫鷁津。\n早晚麤酬身事了，水邉歸去一閒人。\n"
  },
  {
    "id": 64937,
    "uid": "poem-82-56",
    "chapter": "卷八十二",
    "chapternum": 82,
    "charstyle": "近體詩",
    "title": "寒食新豐別友人",
    "titledesc": "",
    "collection": "",
    "collectiondesc": "",
    "poemindex": 56,
    "author": "趙嘏",
    "content": "一百五日家未歸，新豐雞犬獨依依。\n滿樓春色傍人醉，半夜雨聲前計非。\n繚繞溝塍含緑晚，荒涼樹石向川微。\n東風吹淚對花落，顦顇故交相見稀。\n"
  },
  {
    "id": 64938,
    "uid": "poem-82-57",
    "chapter": "卷八十二",
    "chapternum": 82,
    "charstyle": "近體詩",
    "title": "送李裴評事",
    "titledesc": "",
    "collection": "",
    "collectiondesc": "",
    "poemindex": 57,
    "author": "趙嘏",
    "content": "塞垣従事識兵機，只議平戎不擬歸。\n入夜笳聲含白髮，報秋榆葉落征衣。\n城連戰壘黃雲晚，馬渡寒沙夕照微。\n别後不應書斷絶，滿天霜雪有鴻飛。\n"
  },
  {
    "id": 64939,
    "uid": "poem-82-58",
    "chapter": "卷八十二",
    "chapternum": 82,
    "charstyle": "近體詩",
    "title": "送盧緘歸揚州",
    "titledesc": "",
    "collection": "",
    "collectiondesc": "",
    "poemindex": 58,
    "author": "趙嘏",
    "content": "曽向雷塘靜掩扉，荀家燈火有餘輝。\n關河日暮望空極，楊栁渡頭人獨歸。\n隋苑荒臺風裊裊，灞陵殘夢雨依依。\n今年春色還相悞，為我江邉謝釣磯。\n"
  },
  {
    "id": 64940,
    "uid": "poem-82-59",
    "chapter": "卷八十二",
    "chapternum": 82,
    "charstyle": "近體詩",
    "title": "別麻氏",
    "titledesc": "",
    "collection": "",
    "collectiondesc": "",
    "poemindex": 59,
    "author": "趙嘏",
    "content": "曉哭烏烏動四鄰，於今我作負心人。\n出門便作東西水，回首初驚枕席塵。\n滿眼淚珠和語咽，舊牕風月更誰親。\n傷離况值花時節，從此東風不似春。\n"
  },
  {
    "id": 64941,
    "uid": "poem-82-60",
    "chapter": "卷八十二",
    "chapternum": 82,
    "charstyle": "近體詩",
    "title": "題横水驛雙峯院松",
    "titledesc": "",
    "collection": "",
    "collectiondesc": "",
    "poemindex": 60,
    "author": "趙嘏",
    "content": "故園溪上雪中別，野館門前雲畔逢。\n白髮漸多何自苦，清隂長在好相容。\n迎風幾拂朝天蓋，帶月猶含度嶺鐘。\n更憶葛洪丹井側，數株臨水欲成龍。\n"
  },
  {
    "id": 64942,
    "uid": "poem-82-61",
    "chapter": "卷八十二",
    "chapternum": 82,
    "charstyle": "近體詩",
    "title": "長信宫",
    "titledesc": "",
    "collection": "",
    "collectiondesc": "",
    "poemindex": 61,
    "author": "趙嘏",
    "content": "君恩已盡欲何歸，猶有殘香在舞衣。\n自恨身輕不如燕，春來長繞御簾飛。\n"
  },
  {
    "id": 64943,
    "uid": "poem-82-62",
    "chapter": "卷八十二",
    "chapternum": 82,
    "charstyle": "近體詩",
    "title": "遣興",
    "titledesc": "",
    "collection": "",
    "collectiondesc": "",
    "poemindex": 62,
    "author": "趙嘏",
    "content": "讀徹殘書弄水回，暮天何處笛聲哀。\n花前獨立無人㑹，依舊去年雙燕來。\n"
  },
  {
    "id": 64944,
    "uid": "poem-82-63",
    "chapter": "卷八十二",
    "chapternum": 82,
    "charstyle": "近體詩",
    "title": "江樓感舊",
    "titledesc": "",
    "collection": "",
    "collectiondesc": "",
    "poemindex": 63,
    "author": "趙嘏",
    "content": "獨上江樓思眇然，月光如水水連天。\n同來翫月人何在，風景依稀似去年。\n"
  },
  {
    "id": 64945,
    "uid": "poem-82-64",
    "chapter": "卷八十二",
    "chapternum": 82,
    "charstyle": "近體詩",
    "title": "尋僧",
    "titledesc": "",
    "collection": "",
    "collectiondesc": "",
    "poemindex": 64,
    "author": "趙嘏",
    "content": "谿户無人谷鳥飛，石橋横木挂禪衣。\n看雲日暮倚松立，野水亂鳴僧未歸。\n"
  },
  {
    "id": 64946,
    "uid": "poem-82-65",
    "chapter": "卷八十二",
    "chapternum": 82,
    "charstyle": "近體詩",
    "title": "靈巖寺",
    "titledesc": "",
    "collection": "",
    "collectiondesc": "",
    "poemindex": 65,
    "author": "趙嘏",
    "content": "館娃宫畔千年寺，水濶雲多客到稀。\n聞説春來倍惆悵，百花深處一僧歸。\n"
  },
  {
    "id": 64947,
    "uid": "poem-82-66",
    "chapter": "卷八十二",
    "chapternum": 82,
    "charstyle": "近體詩",
    "title": "李侍御歸炭谷山居同宿華嚴寺",
    "titledesc": "",
    "collection": "",
    "collectiondesc": "",
    "poemindex": 66,
    "author": "趙嘏",
    "content": "家在青山近玉京，白雲紅葉滿歸程。\n相逢一宿最髙寺，半夜翠微泉落聲。\n"
  },
  {
    "id": 64948,
    "uid": "poem-82-67",
    "chapter": "卷八十二",
    "chapternum": 82,
    "charstyle": "近體詩",
    "title": "僧舍",
    "titledesc": "",
    "collection": "",
    "collectiondesc": "",
    "poemindex": 67,
    "author": "趙嘏",
    "content": "谿上禪關水木間，水南山色與僧閑。\n春風盡日無來客，幽磬一聲髙鳥還。\n"
  },
  {
    "id": 64949,
    "uid": "poem-82-68",
    "chapter": "卷八十二",
    "chapternum": 82,
    "charstyle": "近體詩",
    "title": "宿僧舍",
    "titledesc": "",
    "collection": "",
    "collectiondesc": "",
    "poemindex": 68,
    "author": "趙嘏",
    "content": "髙僧夜滴芙蓉漏，逺客牕含楊栁風。\n何處相逢話心地，月明身在磬聲中。\n"
  },
  {
    "id": 64950,
    "uid": "poem-82-69",
    "chapter": "卷八十二",
    "chapternum": 82,
    "charstyle": "近體詩",
    "title": "茅山道中",
    "titledesc": "",
    "collection": "",
    "collectiondesc": "",
    "poemindex": 69,
    "author": "趙嘏",
    "content": "煙樹重重水亂流，馬嘶殘雨晚程秋。\n門前便是仙山路，目送歸鴻不得逰。\n"
  },
  {
    "id": 64951,
    "uid": "poem-82-70",
    "chapter": "卷八十二",
    "chapternum": 82,
    "charstyle": "近體詩",
    "title": "冷日過驪山",
    "titledesc": "",
    "collection": "",
    "collectiondesc": "",
    "poemindex": 70,
    "author": "趙嘏",
    "content": "冷日微煙渭水愁，翠華宫樹不勝秋。\n霓裳一曲千門鎖，白盡梨園弟子頭。\n"
  },
  {
    "id": 64952,
    "uid": "poem-82-71",
    "chapter": "卷八十二",
    "chapternum": 82,
    "charstyle": "近體詩",
    "title": "座上獻元相公",
    "titledesc": "",
    "collection": "",
    "collectiondesc": "",
    "poemindex": 71,
    "author": "趙嘏",
    "content": "寂寞堂前日又曛，陽臺去作不歸雲。\n從來聞説沙吒利，今日青蛾屬使君〈紀事云嘏甞家于浙西有美姬惑之洎計偕㑹中元鶴林之逰浙帥窺其姬遂奄有之明年嘏及第因以一絶箴之云云浙帥不自安遣歸之〉。\n"
  },
  {
    "id": 64953,
    "uid": "poem-82-72",
    "chapter": "卷八十二",
    "chapternum": 82,
    "charstyle": "近體詩",
    "title": "經汾陽舊宅",
    "titledesc": "",
    "collection": "",
    "collectiondesc": "",
    "poemindex": 72,
    "author": "趙嘏",
    "content": "門前不改舊山河，破敵曽輕馬伏波。\n今日獨經歌舞地，古槐疎冷夕陽多。\n"
  },
  {
    "id": 64954,
    "uid": "poem-82-73",
    "chapter": "卷八十二",
    "chapternum": 82,
    "charstyle": "近體詩",
    "title": "東亭栁",
    "titledesc": "",
    "collection": "",
    "collectiondesc": "",
    "poemindex": 73,
    "author": "趙嘏",
    "content": "拂水斜煙一萬條，幾隨春色倚河橋。\n不知別後誰攀折，猶自風流勝舞腰。\n"
  },
  {
    "id": 64955,
    "uid": "poem-82-74",
    "chapter": "卷八十二",
    "chapternum": 82,
    "charstyle": "近體詩",
    "title": "秋夜山中述事",
    "titledesc": "",
    "collection": "",
    "collectiondesc": "",
    "poemindex": 74,
    "author": "薛能",
    "content": "初宵門未掩，獨坐對霜空。\n極目故鄉月，滿溪寒草風。\n樵聲當嶺上，僧語在雲中。\n正恨歸期晚，蕭蕭聞塞鴻。\n"
  },
  {
    "id": 64956,
    "uid": "poem-82-75",
    "chapter": "卷八十二",
    "chapternum": 82,
    "charstyle": "近體詩",
    "title": "嘉陵驛",
    "titledesc": "",
    "collection": "",
    "collectiondesc": "",
    "poemindex": 75,
    "author": "薛能",
    "content": "盡室可招魂，蠻餘出蜀門。\n雹涼隨雨氣，江熱傍山根。\n蠶月繰絲路，農時碌碡村。\n干將磨欲盡，無位可酬恩。\n"
  },
  {
    "id": 64957,
    "uid": "poem-82-76",
    "chapter": "卷八十二",
    "chapternum": 82,
    "charstyle": "近體詩",
    "title": "冬日送僧歸吳中",
    "titledesc": "",
    "collection": "",
    "collectiondesc": "",
    "poemindex": 76,
    "author": "薛能",
    "content": "去掃冬林下，閒持未徧經。\n為山低鑿牖，容月廣開庭。\n舊業雲千里，生涯水一瓶。\n還應覓新句，看雪倚禪扃。\n"
  },
  {
    "id": 64958,
    "uid": "poem-82-77",
    "chapter": "卷八十二",
    "chapternum": 82,
    "charstyle": "近體詩",
    "title": "留題",
    "titledesc": "",
    "collection": "",
    "collectiondesc": "",
    "poemindex": 77,
    "author": "薛能",
    "content": "茶興復詩心，一甌還一吟。\n壓春甘蔗冷，喧雨荔枝深。\n驟去無遺恨，幽棲己徧尋。\n峨眉不可到，髙處望千岑。\n"
  },
  {
    "id": 64959,
    "uid": "poem-82-78",
    "chapter": "卷八十二",
    "chapternum": 82,
    "charstyle": "近體詩",
    "title": "龍門八韻",
    "titledesc": "",
    "collection": "",
    "collectiondesc": "",
    "poemindex": 78,
    "author": "薛能",
    "content": "河浸華夷濶，山横宇宙雄。\n髙波萬丈㵼，夏禹幾年功。\n川迸晴明雨，林生旦暮風。\n人看翻進退，鳥性斷西東。\n氣逐雲歸海，聲驅石落空。\n近身毛作䜿，當面語難通。\n沸沫歸何處，盤渦傍此中。\n従來化鬐者，攀去路應同。\n"
  },
  {
    "id": 64960,
    "uid": "poem-82-79",
    "chapter": "卷八十二",
    "chapternum": 82,
    "charstyle": "近體詩",
    "title": "秋夜旅舍寓懷",
    "titledesc": "",
    "collection": "",
    "collectiondesc": "",
    "poemindex": 79,
    "author": "薛能",
    "content": "庭鎖荒蕪獨夜吟，西風吹動故山心。\n三秋木落半年客，滿地月明何處砧。\n漁唱亂沿汀鷺合，雁聲寒咽隴雲深。\n平生只有松堪對，露浥霜欺不受侵。\n"
  },
  {
    "id": 64961,
    "uid": "poem-82-80",
    "chapter": "卷八十二",
    "chapternum": 82,
    "charstyle": "近體詩",
    "title": "晚春",
    "titledesc": "",
    "collection": "",
    "collectiondesc": "",
    "poemindex": 80,
    "author": "薛能",
    "content": "征東留滯一年年，又向軍前遇火前。\n畫出鷁舟宜祓禊，鏤成鷄卵有鞦韆。\n澄明野水孤城立，狼籍風花落日眠。\n賴指清和櫻筍熟，不然愁殺暮春天。\n"
  },
  {
    "id": 64962,
    "uid": "poem-82-81",
    "chapter": "卷八十二",
    "chapternum": 82,
    "charstyle": "近體詩",
    "title": "春日使府寓懷",
    "titledesc": "",
    "collection": "",
    "collectiondesc": "",
    "poemindex": 81,
    "author": "薛能",
    "content": "一想流年百事驚，已抛漁父戴塵纓。\n青春背我堂堂去，白髮欺人故故生。\n道困古來應有分，詩傳身後亦何榮。\n誰言合負清朝力，獨抱風騷破鄭聲。\n"
  },
  {
    "id": 64963,
    "uid": "poem-82-82",
    "chapter": "卷八十二",
    "chapternum": 82,
    "charstyle": "近體詩",
    "title": "春日旅舍書懷",
    "titledesc": "",
    "collection": "",
    "collectiondesc": "",
    "poemindex": 82,
    "author": "薛能",
    "content": "出去歸來旅食人，麻衣長帶幾坊塵。\n開門草色朝無客，落案燈花夜一身。\n貧舍卧多消永日，故園鶯老憶殘春。\n蹉跎冠冕誰相念，二十年中盡苦辛。\n"
  },
  {
    "id": 64964,
    "uid": "poem-82-83",
    "chapter": "卷八十二",
    "chapternum": 82,
    "charstyle": "近體詩",
    "title": "褒斜道中",
    "titledesc": "",
    "collection": "",
    "collectiondesc": "",
    "poemindex": 83,
    "author": "薛能",
    "content": "十驛褒斜到處慵，眼前常似接靈蹤。\n江遙旋入旁來水，山豁猶藏向後峯。\n鳥徑惡時應立虎，畬田閒日自燒松。\n行吟却笑公車役，夜發星馳半不逢。\n"
  },
  {
    "id": 64965,
    "uid": "poem-82-84",
    "chapter": "卷八十二",
    "chapternum": 82,
    "charstyle": "近體詩",
    "title": "許州徳星亭",
    "titledesc": "",
    "collection": "",
    "collectiondesc": "",
    "poemindex": 84,
    "author": "薛能",
    "content": "瀵水南流東有堤，堤邉亭是武陵溪。\n槎松配石堪僧坐，蕋杏含春欲鳥啼。\n髙樹月生滄海外，逺郊山在夕陽西。\n頻來不似軍従事，只戴紗巾只杖藜。\n"
  },
  {
    "id": 64966,
    "uid": "poem-82-85",
    "chapter": "卷八十二",
    "chapternum": 82,
    "charstyle": "近體詩",
    "title": "獻僕射相公",
    "titledesc": "",
    "collection": "",
    "collectiondesc": "",
    "poemindex": 85,
    "author": "薛能",
    "content": "清如氷玉重如山，百辟嚴趨禮絶攀。\n强冦外聞須破膽，平人長見盡開顔。\n朝廷有道青春好，門館無私白日閒。\n致却垂衣更何事，幾多詩句定關關。\n"
  },
  {
    "id": 64967,
    "uid": "poem-82-86",
    "chapter": "卷八十二",
    "chapternum": 82,
    "charstyle": "近體詩",
    "title": "折楊栁〈有序〉",
    "titledesc": "此曲盛傳為詞者甚衆文人才子各衒其能莫不條似舞腰葉如眉翠出口皆然頗為陳熟能専於詩律不愛隨人搜難抉新誓脱常態雖欲勿伐知音其舍諸",
    "collection": "",
    "collectiondesc": "",
    "poemindex": 86,
    "author": "薛能",
    "content": "華清髙樹出離宫，南陌柔條帶暖風。\n誰見輕隂是良夜，瀑泉聲畔月明中。\n"
  },
  {
    "id": 64968,
    "uid": "poem-82-87",
    "chapter": "卷八十二",
    "chapternum": 82,
    "charstyle": "近體詩",
    "title": "折楊栁〈有序〉",
    "titledesc": "此曲盛傳為詞者甚衆文人才子各衒其能莫不條似舞腰葉如眉翠出口皆然頗為陳熟能専於詩律不愛隨人搜難抉新誓脱常態雖欲勿伐知音其舍諸",
    "collection": "",
    "collectiondesc": "",
    "poemindex": 87,
    "author": "薛能",
    "content": "洛橋晴影覆江船，羌笛秋聲濕塞煙。\n閒想習池公宴罷，水蒲風絮夕陽天。\n"
  },
  {
    "id": 64969,
    "uid": "poem-82-88",
    "chapter": "卷八十二",
    "chapternum": 82,
    "charstyle": "近體詩",
    "title": "折楊栁〈有序〉",
    "titledesc": "此曲盛傳為詞者甚衆文人才子各衒其能莫不條似舞腰葉如眉翠出口皆然頗為陳熟能専於詩律不愛隨人搜難抉新誓脱常態雖欲勿伐知音其舍諸",
    "collection": "",
    "collectiondesc": "",
    "poemindex": 88,
    "author": "薛能",
    "content": "暖風晴日斷浮埃，廢路新條發釣臺。\n處處輕隂可惆悵，後人攀處古人栽。\n"
  },
  {
    "id": 64970,
    "uid": "poem-82-89",
    "chapter": "卷八十二",
    "chapternum": 82,
    "charstyle": "近體詩",
    "title": "折楊栁〈有序〉",
    "titledesc": "此曲盛傳為詞者甚衆文人才子各衒其能莫不條似舞腰葉如眉翠出口皆然頗為陳熟能専於詩律不愛隨人搜難抉新誓脱常態雖欲勿伐知音其舍諸",
    "collection": "",
    "collectiondesc": "",
    "poemindex": 89,
    "author": "薛能",
    "content": "潭上江邉嫋嫋垂，日髙風靜絮相隨。\n青樓一樹無人見，正是女郎眠覺時。\n"
  },
  {
    "id": 64971,
    "uid": "poem-82-90",
    "chapter": "卷八十二",
    "chapternum": 82,
    "charstyle": "近體詩",
    "title": "折楊栁〈有序〉",
    "titledesc": "此曲盛傳為詞者甚衆文人才子各衒其能莫不條似舞腰葉如眉翠出口皆然頗為陳熟能専於詩律不愛隨人搜難抉新誓脱常態雖欲勿伐知音其舍諸",
    "collection": "",
    "collectiondesc": "",
    "poemindex": 90,
    "author": "薛能",
    "content": "和花煙樹九重城，夾岸春隂十萬營。\n唯向邉頭不堪望，一林顦悴少人行。\n"
  },
  {
    "id": 64972,
    "uid": "poem-82-91",
    "chapter": "卷八十二",
    "chapternum": 82,
    "charstyle": "近體詩",
    "title": "折楊栁〈有序〉",
    "titledesc": "此曲盛傳為詞者甚衆文人才子各衒其能莫不條似舞腰葉如眉翠出口皆然頗為陳熟能専於詩律不愛隨人搜難抉新誓脱常態雖欲勿伐知音其舍諸",
    "collection": "",
    "collectiondesc": "",
    "poemindex": 91,
    "author": "薛能",
    "content": "牕外齊垂旭日初，樓邉輕好暖風徐。\n逰人莫道栽無益，桃李清隂却不如。\n"
  },
  {
    "id": 64973,
    "uid": "poem-82-92",
    "chapter": "卷八十二",
    "chapternum": 82,
    "charstyle": "近體詩",
    "title": "折楊栁〈有序〉",
    "titledesc": "此曲盛傳為詞者甚衆文人才子各衒其能莫不條似舞腰葉如眉翠出口皆然頗為陳熟能専於詩律不愛隨人搜難抉新誓脱常態雖欲勿伐知音其舍諸",
    "collection": "",
    "collectiondesc": "",
    "poemindex": 92,
    "author": "薛能",
    "content": "衆木猶寒獨早青，御溝橋畔曲江亭。\n陶家舊日應如此，一院春條緑繞㕔。\n"
  },
  {
    "id": 64974,
    "uid": "poem-82-93",
    "chapter": "卷八十二",
    "chapternum": 82,
    "charstyle": "近體詩",
    "title": "楊栁詞",
    "titledesc": "",
    "collection": "",
    "collectiondesc": "",
    "poemindex": 93,
    "author": "薛能",
    "content": "暖梳簪朶事登樓，因掛垂楊立地愁。\n牽斷綠絲攀不及，半空懸著玉搔頭。\n"
  },
  {
    "id": 64975,
    "uid": "poem-82-94",
    "chapter": "卷八十二",
    "chapternum": 82,
    "charstyle": "近體詩",
    "title": "楊栁詞",
    "titledesc": "",
    "collection": "",
    "collectiondesc": "",
    "poemindex": 94,
    "author": "薛能",
    "content": "西園髙樹後庭根，處處尋芳有折痕。\n終憶我逰桃葉舍，一枝斜映竹籬門。\n"
  },
  {
    "id": 64976,
    "uid": "poem-82-95",
    "chapter": "卷八十二",
    "chapternum": 82,
    "charstyle": "近體詩",
    "title": "楊栁詞",
    "titledesc": "",
    "collection": "",
    "collectiondesc": "",
    "poemindex": 95,
    "author": "薛能",
    "content": "劉白蘇臺總近時，當初章句是誰推。\n纎腰舞盡春楊栁，未有儂家一首詩〈自註云劉白二尚書繼為蘇州刺史後賦楊栁枝詞世多傳唱雖有才語但文字太僻宫商不髙〉。\n"
  },
  {
    "id": 64977,
    "uid": "poem-82-96",
    "chapter": "卷八十二",
    "chapternum": 82,
    "charstyle": "近體詩",
    "title": "吳姬",
    "titledesc": "",
    "collection": "",
    "collectiondesc": "",
    "poemindex": 96,
    "author": "薛能",
    "content": "龍麝熏多骨亦香，因經寒食好風光。\n何人畫得天生態，枕破施朱隔宿妝。\n"
  },
  {
    "id": 64978,
    "uid": "poem-82-97",
    "chapter": "卷八十二",
    "chapternum": 82,
    "charstyle": "近體詩",
    "title": "吳姬",
    "titledesc": "",
    "collection": "",
    "collectiondesc": "",
    "poemindex": 97,
    "author": "薛能",
    "content": "退紅香汗濕輕紗，髙捲蚊厨獨卧斜。\n嬌淚半垂珠不破，恨君瞋折後庭花。\n"
  },
  {
    "id": 64979,
    "uid": "poem-82-98",
    "chapter": "卷八十二",
    "chapternum": 82,
    "charstyle": "近體詩",
    "title": "吳姬",
    "titledesc": "",
    "collection": "",
    "collectiondesc": "",
    "poemindex": 98,
    "author": "薛能",
    "content": "畫燭燒蘭暖復迷，殿帷深宻下銀泥。\n開門欲作侵晨散，己是明朝日向西。\n"
  },
  {
    "id": 64980,
    "uid": "poem-82-99",
    "chapter": "卷八十二",
    "chapternum": 82,
    "charstyle": "近體詩",
    "title": "吳姬",
    "titledesc": "",
    "collection": "",
    "collectiondesc": "",
    "poemindex": 99,
    "author": "薛能",
    "content": "樓臺重叠滿天雲，殷殷鳴鼉世上聞。\n此日楊花初似雪，女兒絃管弄參軍。\n"
  },
  {
    "id": 64981,
    "uid": "poem-82-100",
    "chapter": "卷八十二",
    "chapternum": 82,
    "charstyle": "近體詩",
    "title": "吳姬",
    "titledesc": "",
    "collection": "",
    "collectiondesc": "",
    "poemindex": 100,
    "author": "薛能",
    "content": "身是三千第一名，内家叢裏獨分明。\n芙蓉殿上中元日，水拍銀盤弄化生。\n"
  },
  {
    "id": 64982,
    "uid": "poem-82-101",
    "chapter": "卷八十二",
    "chapternum": 82,
    "charstyle": "近體詩",
    "title": "省試夜",
    "titledesc": "",
    "collection": "",
    "collectiondesc": "",
    "poemindex": 101,
    "author": "薛能",
    "content": "白蓮千朶照廊明，一片承明雅頌聲。\n更報第三條燭盡，文昌風景畫難成。\n"
  },
  {
    "id": 64983,
    "uid": "poem-82-102",
    "chapter": "卷八十二",
    "chapternum": 82,
    "charstyle": "近體詩",
    "title": "寒食日題",
    "titledesc": "",
    "collection": "",
    "collectiondesc": "",
    "poemindex": 102,
    "author": "薛能",
    "content": "美人寒食事春風，折盡青青賞盡紅。\n夜半無燈還有睡，鞦韆懸在月明中。\n"
  },
  {
    "id": 64984,
    "uid": "poem-82-103",
    "chapter": "卷八十二",
    "chapternum": 82,
    "charstyle": "近體詩",
    "title": "宋氏林亭",
    "titledesc": "",
    "collection": "",
    "collectiondesc": "",
    "poemindex": 103,
    "author": "薛能",
    "content": "地濕莎青雨後天，桃花紅近竹林邊。\n行人本是農桑客，記得春深欲種田。\n"
  },
  {
    "id": 64985,
    "uid": "poem-82-104",
    "chapter": "卷八十二",
    "chapternum": 82,
    "charstyle": "近體詩",
    "title": "老圃堂〈一作曹鄴〉",
    "titledesc": "",
    "collection": "",
    "collectiondesc": "",
    "poemindex": 104,
    "author": "薛能",
    "content": "邵平𤓰地接吾廬，穀雨乾時偶自鋤。\n昨日春風欺不在，就牀吹落讀殘書。\n"
  },
  {
    "id": 64986,
    "uid": "poem-82-105",
    "chapter": "卷八十二",
    "chapternum": 82,
    "charstyle": "近體詩",
    "title": "影燈夜",
    "titledesc": "",
    "collection": "",
    "collectiondesc": "",
    "poemindex": 105,
    "author": "薛能",
    "content": "偃王燈塔古徐州，二十年來樂事休。\n誰見將軍心似海，四更身領萬人遊。\n"
  },
  {
    "id": 64987,
    "uid": "poem-82-106",
    "chapter": "卷八十二",
    "chapternum": 82,
    "charstyle": "近體詩",
    "title": "影燈夜",
    "titledesc": "",
    "collection": "",
    "collectiondesc": "",
    "poemindex": 106,
    "author": "薛能",
    "content": "十萬軍城百萬燈，酥油香暖夜如蒸。\n紅妝滿地煙光好，只恐笙歌引上昇。\n"
  },
  {
    "id": 64988,
    "uid": "poem-82-107",
    "chapter": "卷八十二",
    "chapternum": 82,
    "charstyle": "近體詩",
    "title": "盩厔官舍新竹",
    "titledesc": "",
    "collection": "",
    "collectiondesc": "",
    "poemindex": 107,
    "author": "薛能",
    "content": "心覺清涼體似吹，滿風輕撼葉垂垂。\n無端種在幽閒地，衆鳥嫌寒鳳未知。\n"
  },
  {
    "id": 64989,
    "uid": "poem-82-108",
    "chapter": "卷八十二",
    "chapternum": 82,
    "charstyle": "近體詩",
    "title": "開元觀閒遊因及後溪偶成二韻",
    "titledesc": "",
    "collection": "",
    "collectiondesc": "",
    "poemindex": 108,
    "author": "薛能",
    "content": "山屐經過滿徑蹤，隔溪遙望夕陽舂。\n當時諸葛成何事，只合終身作卧龍。\n"
  },
  {
    "id": 64990,
    "uid": "poem-82-109",
    "chapter": "卷八十二",
    "chapternum": 82,
    "charstyle": "近體詩",
    "title": "贈歡娘〈八嵗善吹笙〉",
    "titledesc": "",
    "collection": "",
    "collectiondesc": "",
    "poemindex": 109,
    "author": "薛能",
    "content": "一束龍吟細竹枝，青蛾擎在掌中吹。\n當初縦使雙成在，不得如伊是小時。\n"
  },
  {
    "id": 64991,
    "uid": "poem-82-110",
    "chapter": "卷八十二",
    "chapternum": 82,
    "charstyle": "近體詩",
    "title": "子夜",
    "titledesc": "",
    "collection": "",
    "collectiondesc": "",
    "poemindex": 110,
    "author": "薛能",
    "content": "嫖姚家宴敵吳王，子夜歌聲滿畫堂。\n此日相逢眉翠盡，女真行李乞齋糧。\n"
  },
  {
    "id": 64992,
    "uid": "poem-82-111",
    "chapter": "卷八十二",
    "chapternum": 82,
    "charstyle": "近體詩",
    "title": "贈韋氏歌人",
    "titledesc": "",
    "collection": "",
    "collectiondesc": "",
    "poemindex": 111,
    "author": "薛能",
    "content": "一曲新聲慘畫堂，可能心事憶周郎。\n朝來為客頻開口，綻盡桃花滿樹香。\n"
  },
  {
    "id": 64993,
    "uid": "poem-82-112",
    "chapter": "卷八十二",
    "chapternum": 82,
    "charstyle": "近體詩",
    "title": "黃蜀葵",
    "titledesc": "",
    "collection": "",
    "collectiondesc": "",
    "poemindex": 112,
    "author": "薛能",
    "content": "嬌黃新嫩欲留詩，盡日含毫有所思。\n記得玉人初病起，道家裝束厭禳時。\n"
  }
]