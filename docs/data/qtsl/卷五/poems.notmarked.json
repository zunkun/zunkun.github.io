[
  {
    "id": 57641,
    "uid": "poem-5-18",
    "chapter": "卷五",
    "chapternum": 5,
    "charstyle": "古體詩",
    "title": "感遇詩",
    "titledesc": "",
    "collection": "",
    "collectiondesc": "",
    "poemindex": 18,
    "author": "陳子昻",
    "content": "聖人不利巳憂濟在元元黄屋非堯意瑶臺安可論吾聞西方化清净道彌敦奈何窮金玉雕刻以為尊雲構山林盡瑶圖珠翠煩鬼工尚未可人力安能存夸愚適增累矜智道逾昏"
  },
  {
    "id": 57660,
    "uid": "poem-5-37",
    "chapter": "卷五",
    "chapternum": 5,
    "charstyle": "古體詩",
    "title": "鴛鴦篇",
    "titledesc": "",
    "collection": "",
    "collectiondesc": "",
    "poemindex": 37,
    "author": "陳子昻",
    "content": "飛飛鴛鴦鳥舉翼相蔽虧俱來綠潭裏共向白雲涯音容相眷戀羽翮兩逶迤蘋萍戲春渚霜霰遶寒池浦沙連岸净汀樹拂潭垂年年此遊翫歲歳來追隨鳯皇起丹穴獨向梧桐枝鴻雁來紫塞空憶稻粱肥烏啼倦依託鶴鳴傷别離豈若此雙禽飛翻不異林刷尾青江浦交頸紫山岑文章負奇色和鳴多好音聞有鴛鴦綺復有鴛鴦衾持為美人贈朂此故交心"
  },
  {
    "id": 57670,
    "uid": "poem-5-47",
    "chapter": "卷五",
    "chapternum": 5,
    "charstyle": "古體詩",
    "title": "登薊丘樓送賈兵曹入都",
    "titledesc": "",
    "collection": "",
    "collectiondesc": "",
    "poemindex": 47,
    "author": "陳子昻",
    "content": "東山宿昔意北征非我心孤負平生願感涕下沾襟暮登薊樓上永望燕山岑遼海方漫漫胡沙飛且深峩眉杳如夢仙子曷由尋擊劒起歎息白日忽西沈聞君洛陽使因子寄南音"
  },
  {
    "id": 57672,
    "uid": "poem-5-49",
    "chapter": "卷五",
    "chapternum": 5,
    "charstyle": "古體詩",
    "title": "登幽州臺歌",
    "titledesc": "",
    "collection": "",
    "collectiondesc": "",
    "poemindex": 49,
    "author": "陳子昻",
    "content": "前不見古人後不見來者念天地之悠悠獨愴然而涕下"
  }
]