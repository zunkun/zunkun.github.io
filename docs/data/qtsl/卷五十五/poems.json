[{"author":"王建","charstyle":"古體詩","content":"大國禮樂備，萬邦朝元正。\n東方色未動，冠劒門已盈。\n帝居在蓬萊，肅肅鐘漏清。\n將軍領羽林，持㦸廵宫城。\n翠華皆宿陳，雪仗羅天兵。\n庭燎逺煌煌，旗上日月明。\n聖人龍虎衣，寢殿開璇扃。\n龍樓横紫烟，宮女天中行。\n六蕃陪位次，衣服各異形。\n舉頭看玉牌，不識宮殿名。\n左右雉扇開，蹈舞紛滿庭。\n朝衣帯金玉，珊珊相觸聲。\n泰階備雅樂，九奏鸞鳳鳴。\n徘徊慶雲中，竽磬寒錚錚。\n三公再獻夀，上帝錫永貞。\n天明告四方，羣后保太平。\n","id":62719,"chapter":"卷五十五","chapternum":55,"title":"元日早朝","titledesc":"","collection":"","collectiondesc":"","poemindex":1},{"author":"王建","charstyle":"古體詩","content":"蟲聲四野合，月色滿城白。\n家家閉户眠，行人發孤驛。\n離家尚苦熱，衣服唯輕綌。\n時節忽復遷，秋風徹經脈。\n人睡落塹轍，馬驚入蘆荻。\n慰逺時問程，驚昬忽揺䇿。\n從軍豈云樂，憂患長縈積。\n唯願在家貧，團圓過朝夕。\n","id":62720,"chapter":"卷五十五","chapternum":55,"title":"早發金堤驛","titledesc":"","collection":"","collectiondesc":"","poemindex":2},{"author":"王建","charstyle":"古體詩","content":"長年好名山，本性今得從。\n回首塵蹟遥，稍見麋鹿踪。\n老僧雲中居，石門青重重。\n隂泉養成龜，古壁飛却龍。\n掃石禮新經，懸幡上高峰。\n日夕猿鳥合，覔食聽山鐘。\n將火㝷逺泉，煑茶傍寒松。\n晩隨収藥人，便宿南澗中。\n晨起衝路行，濕花枝茸茸。\n歸依向禪師，願作香火翁。\n","id":62721,"chapter":"卷五十五","chapternum":55,"title":"七泉寺上方","titledesc":"","collection":"","collectiondesc":"","poemindex":3},{"author":"王建","charstyle":"古體詩","content":"早入温門山，羣峰亂如㦸。\n崩崖欲相觸，呀豁斷行跡。\n脫屐㝷淺流，定足畏欹石。\n路盡十里溪，地多千嵗栢。\n洞門晝隂黑，深處惟石壁。\n似見丹砂光，亦聞鍾乳滴。\n靈池出山底，沸水衝地脈。\n暖氣成温烟，濛濛窗中白。\n隨僧入古寺，便是雲外客。\n月出天氣涼，夜鐘山寂寂。\n","id":62722,"chapter":"卷五十五","chapternum":55,"title":"温門山","titledesc":"","collection":"","collectiondesc":"","poemindex":4},{"author":"王建","charstyle":"古體詩","content":"有川不得渉，有路不得行。\n沈沈百憂中，一日如一生。\n錯來干諸侯，石田廢春耕。\n虎㦸衞重門，何因達中誠。\n日月俱照耀，山川異隂晴。\n如何百里間，開目不見明。\n我今歸故山，誓與草木并。\n願君去丘坂，長使道路平。\n","id":62723,"chapter":"卷五十五","chapternum":55,"title":"將歸故山留别杜侍御","titledesc":"","collection":"","collectiondesc":"","poemindex":5},{"author":"王建","charstyle":"古體詩","content":"清泉澣塵錙靈藥釋昬狂君詩發大雅正氣回我腸復令五彩姿潔白歸天常昔嵗同講道青襟在師傍出處兩相因如彼衣與裳行行成歸計離我適咸陽失意未還家馬蹄盡四方訪餘咏新文不倦道路長僮僕懐昔念亦如還故鄉相親惜晝夜寢息不異床猶將在逺道忽忽起思量黄金未為罍無以挹酒漿所念俱貧賤安得相發揚廻車逺歸省舊宅江南廂歸鄉非得意但貴情義彰五月天氣熱波濤毒於湯慎勿多飲酒藥膳願自强","id":62724,"chapter":"卷五十五","chapternum":55,"title":"送張籍歸江東","titledesc":"","collection":"","collectiondesc":"","poemindex":6},{"author":"王建","charstyle":"古體詩","content":"憶昨癡小年不知有經籍常隨童子遊多向外家劇偷花入鄰里弄筆書墻壁照水學梳頭應門未穿幘人前賞文性梨栗䝉不惜賦字咏新泉探題得幽石自從出闗輔三十年作客風雨一飄颻親情多阻隔如何二千里塵土驅蹇瘠良久陳苦辛從頭嘆衰白既來今又去暫笑還成戚落日動征車春風卷離席雲臺觀西路華嶽祠前栢㑹得過帝鄉重㝷舊行蹟","id":62725,"chapter":"卷五十五","chapternum":55,"title":"送韋處士老舅","titledesc":"","collection":"","collectiondesc":"","poemindex":7},{"author":"王建","charstyle":"古體詩","content":"白日向天没，黄河復東流。\n人生足著地，寧免四方游。\n我行無返顧，况子勿回頭。\n當湏向前去，何用起離憂。\n但恐無廣路，平地作山丘。\n令我車與馬，欲疾反停留。\n蜀客多積貨，邊人易封侯。\n男兒戀家鄉，歡樂為仇讐。\n丁寧相勸勉，苦口幸無尤。\n對靣無相成，不如豺虎儔。\n彼逺不寄書，此寒莫寄裘。\n與君俱絶蹟，兩念無因由。\n","id":62726,"chapter":"卷五十五","chapternum":55,"title":"送人","titledesc":"","collection":"","collectiondesc":"","poemindex":8},{"author":"王建","charstyle":"古體詩","content":"天河漫漫北斗燦，宮中烏啼知夜半。\n新縫白紵舞衣成，來遲邀得呉王迎。\n低鬟轉靣掩雙袖，玉釵浮動秋風生。\n酒多夜長夜不曉，月明燈光兩相照。\n後庭歌聲更窈窕，","id":62727,"chapter":"卷五十五","chapternum":55,"title":"白紵歌二首","titledesc":"","collection":"","collectiondesc":"","poemindex":9},{"author":"王建","charstyle":"古體詩","content":"館娃宮中春日暮，荔枝木𤓰花滿。\n樹城頭烏棲休擊，鼔青娥彈瑟白紵。\n舞夜天曈曈不見，星宮中火照西江。\n明羙人醉起無次，第墮釵遺佩滿中。\n庭此時但願可君，意廻晝為宵亦不。\n寐年年奉君君莫，","id":62728,"chapter":"卷五十五","chapternum":55,"title":"白紵歌二首","titledesc":"","collection":"","collectiondesc":"","poemindex":10},{"author":"王建","charstyle":"古體詩","content":"十月一日天子來，青䋲御路無塵埃。\n宮前内裏湯各别，每個白玉芙蓉開。\n朝元閣在山上起，城繞青山籠暖水。\n夜𨳩金殿看星，河宮女知更月明。\n裏武皇得仙王母，去山鷄晝啼宮中。\n樹温泉泱泱出宮，流宮使年年修玉。\n樓禁兵去盡無射，獵日西麋鹿登城。\n頭梨園弟子偷曲，譜頭白人間教歌。\n","id":62729,"chapter":"卷五十五","chapternum":55,"title":"温泉宮行","titledesc":"","collection":"","collectiondesc":"","poemindex":11},{"author":"王建","charstyle":"古體詩","content":"隴水何年隴頭别，不在山中亦嗚咽。\n征人塞耳馬不行，未到隴頭聞水聲。\n謂是西流入蒲海，還聞北去繞龍城。\n隴東隴西多屈曲，野麋飲水長簇簇。\n胡兵夜回水傍住，憶著來時磨劒處。\n向前無井復無泉，放馬回看隴頭樹。\n","id":62730,"chapter":"卷五十五","chapternum":55,"title":"隴頭水","titledesc":"","collection":"","collectiondesc":"","poemindex":12},{"author":"王建","charstyle":"古體詩","content":"江邊行人暮悠悠，山頭殊未見荆州。\n峴亭西南路多曲，櫟林深深石鏃鏃。\n看炊紅米煮白魚，夜向鷄鳴店家宿。\n南中三月蚊蚋生，黄昬不聞人語聲。\n生紗帷疎薄如霧，隔衣𠾱膚耳邊。\n鳴欲明不待燈火，起喚得官船過蠻。\n水女兒停客茆屋，新開門掃地桐花。\n裏犬聲撲撲寒溪，烟人家燒竹種山。\n田巴雲欲雨熏石，熱麋鹿過江蟲出。\n穴大蛇過處一山，腥野牛驚跳雙角。\n折斜分漢水横千，山山青水緑荆門。\n關向前問個長沙，路舊是屈原沈溺。\n處誰家丹旐已南，來逢著流人從北。\n去月明山鳥多不，棲下枝飛上高枝。\n啼主人念逺心不，懌羅衫對舞章臺。\n夕紅燭交横各自，歸酒醒還是他鄉。\n客壯年留滯尚思，家况復白頭在天。\n","id":62731,"chapter":"卷五十五","chapternum":55,"title":"荆門行","titledesc":"","collection":"","collectiondesc":"","poemindex":13},{"author":"王建","charstyle":"古體詩","content":"男聲欣欣女顔悦，人家不怨言語别。\n五月雖熱麥風清，簷頭索索繰車鳴。\n野蠶在繭人不取，葉間撲撲秋蛾生。\n麥収上場絹在軸，的知輸得官家足。\n不望入口復上身，且免向城賣黄犢。\n田家衣食無厚薄，不見縣門身即樂。\n","id":62732,"chapter":"卷五十五","chapternum":55,"title":"田家行","titledesc":"","collection":"","collectiondesc":"","poemindex":14},{"author":"王建","charstyle":"古體詩","content":"人客少能留我屋，客有新漿馬有粟。\n逺行僮僕應苦饑，新婦厨中炊欲熟。\n不嫌田家破門户，蠶房新地無風土。\n行人但飲莫畏貧，明府上來可苦辛。\n丁寧回語房中妻，有客勿令兒夜啼。\n雙塜直西有縣路，我教丁男送君去。\n","id":62733,"chapter":"卷五十五","chapternum":55,"title":"田家留客","titledesc":"","collection":"","collectiondesc":"","poemindex":15},{"author":"王建","charstyle":"古體詩","content":"男抱琵琶女作舞，主人再拜聽神語。\n新婦上酒勿辭勤，使爾舅姑無所苦。\n椒漿湛湛桂座新，一雙長箭繫紅巾。\n但願牛羊滿家宅，十月報賽南山神。\n青天無風水復碧，龍馬上鞍牛服軛。\n紛紛醉舞踏衣裳，把酒路傍勸行客。\n","id":62734,"chapter":"卷五十五","chapternum":55,"title":"賽神曲","titledesc":"","collection":"","collectiondesc":"","poemindex":16},{"author":"王建","charstyle":"古體詩","content":"歎息復歎息園中有棗行人食貧家女為富家織翁母隔墻不得力水寒手澁絲脆斷續來續去心腸爛草蟲促促機下啼兩日催成一疋半輸官上頭有零落姑未得衣身不著當窓却羡青樓倡十指不動衣盈箱","id":62735,"chapter":"卷五十五","chapternum":55,"title":"當窓織","titledesc":"","collection":"","collectiondesc":"","poemindex":17},{"author":"王建","charstyle":"古體詩","content":"大女身為織錦户名在縣家供進簿長頭起様呈作官開道官家中苦難回花側葉與人别唯恐秋天絲線乾紅樓葳㽔紫茸軟蝶飛參差花宛轉一梭聲盡重一梭玉腕不停羅衷卷窓中夜久睡髻偏横釵欲墮垂著肩合衣卧時參没後停燈起在鷄鳴前一疋千金亦不賣限日未成官裏怪錦江水涸貢轉多宮中盡著單絲羅莫言山積無盡日百尺高樓一曲歌","id":62736,"chapter":"卷五十五","chapternum":55,"title":"織錦曲","titledesc":"","collection":"","collectiondesc":"","poemindex":18},{"author":"王建","charstyle":"古體詩","content":"長安惡少出名字樓下劫商樓上醉天明下直明光宮散入五陵松栢中百回殺人身合死赦書尚有収城功九衢一日消息定鄉吏籍中重改姓出來依舊屬羽林立在殿前射飛禽","id":62737,"chapter":"卷五十五","chapternum":55,"title":"羽林行","titledesc":"","collection":"","collectiondesc":"","poemindex":19},{"author":"王建","charstyle":"古體詩","content":"西江運船立紅幟，萬棹千帆繞江水。\n去年六月無稻苖，已説水鄉人餓死。\n縣官部船日筭程，暴風惡雨亦不停。\n在生有樂當有苦，三年作官一年行。\n壞舟畏鼠復畏漏，恐向太倉折升㪷。\n辛勤耕種非毒藥，看著不入農夫口。\n用盡百金不為費，但得一金即為利。\n逺徵海稻供邊食，豈如多種邊頭地。\n","id":62738,"chapter":"卷五十五","chapternum":55,"title":"水運行","titledesc":"","collection":"","collectiondesc":"","poemindex":20},{"author":"王建","charstyle":"古體詩","content":"苦哉生長當驛邊，官家使我牽驛船。\n辛苦日多樂日少，水宿沙行如海鳥。\n逆風上水萬斛重，前驛迢迢後淼淼。\n半夜緣堤雪和雨，受他驅遣還復去。\n衣寒衣濕披短蓑，臆穿足裂忍痛何。\n到明辛苦無處説，齊聲騰踏牽船出。\n一間茆屋何所直，父母之邦去未得。\n我願此水作平田，長使水夫不怨天。\n","id":62739,"chapter":"卷五十五","chapternum":55,"title":"水夫謡","titledesc":"","collection":"","collectiondesc":"","poemindex":21},{"author":"王建","charstyle":"古體詩","content":"薄薄落落霧不分，夢中喚作梨花雲。\n瑶池水光蓬萊雪，青葉白花相次發。\n不從地上生枝柯，合在天頭遶宮闕。\n天風微微吹不破，白艶却愁春露涴。\n玉房彩女齊看來，錯認仙山鶴飛過。\n落英散粉飄滿空，梨花顔色同不同。\n眼穿臂短取不得，取得亦如從夣中。\n無人為我觧此夣，梨花一曲心珍重〈墨莊沒録云東坡作梅花詞云高情已逐晚雲空不與梨花同夣注云唐王建有夣看梨花雲詩余歴求之及得其全篇或誤傳為王昌齡非也〉。\n","id":62740,"chapter":"卷五十五","chapternum":55,"title":"夢看梨花雲歌","titledesc":"","collection":"","collectiondesc":"","poemindex":22},{"author":"王建","charstyle":"古體詩","content":"良人早朝半夜起，櫻桃如珠露如水。\n下堂把火送郎回，移枕重眠曉𥦗。\n","id":62741,"chapter":"卷五十五","chapternum":55,"title":"春詞","titledesc":"","collection":"","collectiondesc":"","poemindex":23},{"author":"王建","charstyle":"古體詩","content":"貧女銅釵惜於玉失却來尋一日哭嫁時女伴與作妝頭戴此釵如鳳凰雙杯行酒六親喜我家新婦宜拜堂鏡中乍無失髻様初起猶疑在床上高樓翠鈿飄舞塵明日從頭一遍新","id":62742,"chapter":"卷五十五","chapternum":55,"title":"失釵怨","titledesc":"","collection":"","collectiondesc":"","poemindex":24},{"author":"王建","charstyle":"古體詩","content":"美人别來無處所，巫山月明湘江雨。\n千迴相見不分明，井底看星夣中語。\n兩心相對尚難知，何况萬里不相疑。\n","id":62743,"chapter":"卷五十五","chapternum":55,"title":"寄逺曲","titledesc":"","collection":"","collectiondesc":"","poemindex":25},{"author":"王建","charstyle":"古體詩","content":"重重摩挲嫁時鏡，夫婿逺行憑鏡聽。\n回身不遣别人知，人意丁寧鏡神聖。\n懐中収拾雙錦帯，恐畏街頭見驚怪。\n嗟嗟㗫㗫下堂階，獨自竈前來跪拜。\n出門願不聞悲哀，郎在任郎回未回。\n月明地上人過盡，好語多同皆道來。\n卷帷上床喜不定，與郎裁衣失翻正。\n可中三日得相見，重繡鏡囊磨鏡靣。\n","id":62744,"chapter":"卷五十五","chapternum":55,"title":"鏡聽詞","titledesc":"","collection":"","collectiondesc":"","poemindex":26},{"author":"王建","charstyle":"古體詩","content":"北邙山頭少間土，盡是洛陽人舊墓。\n舊墓人家歸葬多，堆着黄金無買處。\n天涯悠悠葬日促，崗坂﨑嶇不停轂。\n高張素幙繞銘旌，夜唱挽歌山下宿。\n洛陽城北復城東，魂車祖馬長相逢。\n車轍廣若長安路，蒿草少於松栢樹。\n澗底盤陀石漸稀，盡向墳前作羊虎。\n誰家古碑文字滅，後人重取書年月。\n朝朝車馬送葬回，還起大宅與高臺。\n","id":62745,"chapter":"卷五十五","chapternum":55,"title":"北邙行","titledesc":"","collection":"","collectiondesc":"","poemindex":27},{"author":"王建","charstyle":"古體詩","content":"精衛誰教爾填海海邊石子青磊磊但得海水作枯池海中魚龍何所為口穿豈為空啣石山中草木無全枝朝在樹頭暮海裏飛多羽折時墮水高山未盡海未平願我身死子還生","id":62746,"chapter":"卷五十五","chapternum":55,"title":"精衛詞","titledesc":"","collection":"","collectiondesc":"","poemindex":28},{"author":"王建","charstyle":"古體詩","content":"長長絲繩紫復碧，嫋嫋横枝高百尺。\n少年女兒重鞦韆，盤中結帯分兩邊。\n身輕裙薄易生力，雙手向空如鳥翼。\n下來立定重繫衣，復畏斜風高不得。\n傍人送上那足貴，終賭鳴璫鬭自起。\n回回若與高樹齊，頭上寳釵從墮地。\n眼前争勝難為休，足踏平地看始愁。\n","id":62747,"chapter":"卷五十五","chapternum":55,"title":"鞦韆詞","titledesc":"","collection":"","collectiondesc":"","poemindex":29},{"author":"王建","charstyle":"古體詩","content":"隱静靈山寺天鑿，盃度飛來建巖壑。\n五峯直上插銀河，一澗當空㵼寥廓。\n崆峒黯淡碧琉璃，白雲吞吐紅蓮閣。\n不知勢壓天幾重，鐘聲常在月中落。\n","id":62748,"chapter":"卷五十五","chapternum":55,"title":"題天台隱静寺","titledesc":"","collection":"","collectiondesc":"","poemindex":30},{"author":"王建","charstyle":"古體詩","content":"望夫處江悠悠化為石不回頭山頭日日風復雨行人歸來石應語","id":62749,"chapter":"卷五十五","chapternum":55,"title":"望夫石","titledesc":"","collection":"","collectiondesc":"","poemindex":31},{"author":"王建","charstyle":"古體詩","content":"雉吚喔雛出殻毛斑斑嘴啄啄學飛未得一尺高還逐母行旋母脚麥壟淺淺難蔽身逺去戀雛低怕人時時土中鼓兩翅引雛拾蟲不相離","id":62750,"chapter":"卷五十五","chapternum":55,"title":"雉將雛","titledesc":"","collection":"","collectiondesc":"","poemindex":32},{"author":"王建","charstyle":"古體詩","content":"人初生日初，出上山遲下。\n山疾百年三，萬六千朝夜。\n裏分將強半，日有歌有舞。\n湏早為昨日，健於今日時。\n人家見生男，女好不知男。\n女催人老短，歌行無樂聲。\n","id":62751,"chapter":"卷五十五","chapternum":55,"title":"短歌行","titledesc":"","collection":"","collectiondesc":"","poemindex":33},{"author":"王建","charstyle":"古體詩","content":"長城窟長城，窟邊多馬骨。\n古來此地無，井泉賴得秦。\n家築城卒征，人飲馬愁不。\n回長城變作，望鄉堆蹄蹤。\n未乾人去近，續後馬來泥。\n汚盡枕弓睡，着待水生不。\n見隂山在前，陣馬蹄足脱。\n装馬頭徤兒，戰死誰封侯。\n","id":62752,"chapter":"卷五十五","chapternum":55,"title":"飲馬長城窟","titledesc":"","collection":"","collectiondesc":"","poemindex":34},{"author":"王建","charstyle":"古體詩","content":"月初生居人，見月一月行。\n行行一年十，二月强半馬。\n上看盈缺百，年歡樂能幾。\n何在家見少，行見多不縁。\n衣食相驅遣，此身誰願長。\n奔波篋中有，帛倉有粟豈。\n向天涯走碌，碌家人見月。\n望我歸正是，道中思家時。\n","id":62753,"chapter":"卷五十五","chapternum":55,"title":"行見月","titledesc":"","collection":"","collectiondesc":"","poemindex":35},{"author":"王建","charstyle":"古體詩","content":"逺将歸勝未别離，時在家相見熟新。\n歸歡不足去願車，輪遲回思馬蹄速。\n但令在舍相對貧，不向天涯金遶身。\n","id":62754,"chapter":"卷五十五","chapternum":55,"title":"逺将歸","titledesc":"","collection":"","collectiondesc":"","poemindex":36},{"author":"王建","charstyle":"古體詩","content":"庭樹烏爾何不向别處棲夜夜夜半當户啼家人把燭出洞户驚棲失羣飛落樹一飛直欲飛上天回回不離舊棲處未明重繞主人屋欲下空中黑相觸風飄雨濕亦不移君家樹頭多好枝","id":62755,"chapter":"卷五十五","chapternum":55,"title":"烏夜啼","titledesc":"","collection":"","collectiondesc":"","poemindex":37},{"author":"王建","charstyle":"古體詩","content":"蠶欲老箔頭作繭絲皓皓場寛地高風日多不向中庭㬠蒿草神蠶急作莫悠揚年來為爾祭神桑但得青天不下雨上無蒼蠅下無鼠新婦拜簇願繭稠女灑桃漿男打鼓三日開箔雪團團先将新繭送縣官已聞鄉里催織作去與誰人身上著","id":62756,"chapter":"卷五十五","chapternum":55,"title":"簇蠶辭","titledesc":"","collection":"","collectiondesc":"","poemindex":38},{"author":"王建","charstyle":"古體詩","content":"促刺復促刺水中無魚山無石少年雖嫁不将歸頭白猶著父母衣四邊田宅非所有我身不及逐鷄飛出門若有歸死處猛虎當衢向前去百年不遣踏君門在家誰喚為新婦豈不見他隣舍娘嫁來常在舅姑傍","id":62757,"chapter":"卷五十五","chapternum":55,"title":"促刺詞","titledesc":"","collection":"","collectiondesc":"","poemindex":39},{"author":"王建","charstyle":"古體詩","content":"嬌愛更何日高臺空數層含啼暎雙袖不忍看西陵漳水東流無復來百花輦路為蒼苔青樓月夜長寂寞碧雲日暮空徘徊君不見鄴中萬事非昔時古人不在今人悲春風不逐君王去草色年年舊宮路宮中歌舞已浮雲空指行人往來處","id":62758,"chapter":"卷五十五","chapternum":55,"title":"銅雀臺","titledesc":"","collection":"","collectiondesc":"","poemindex":40},{"author":"王建","charstyle":"近體詩","content":"繞廳春草合，知道縣家間。\n行見雨遮院，卧看人上山。\n避風新浴後，請假未醒間。\n朝客輕卑吏，從他不往還。\n","id":62759,"chapter":"卷五十五","chapternum":55,"title":"昭應官舍","titledesc":"","collection":"","collectiondesc":"","poemindex":41},{"author":"王建","charstyle":"近體詩","content":"騎馬傍間坊，新衣著雨香。\n桃花紅粉醉，栁絮白雲狂。\n不覺愁春去，何曾得日長。\n牡丹相次發，城裏又湏忙。\n","id":62760,"chapter":"卷五十五","chapternum":55,"title":"長安春遊","titledesc":"","collection":"","collectiondesc":"","poemindex":42},{"author":"王建","charstyle":"近體詩","content":"老病貪光景，尋常不下簾。\n妻愁躭酒癖，人怪考詩嚴。\n小婢偷紅紙，嬌兒弄白髯。\n有時看舊卷，未免意中嫌。\n","id":62761,"chapter":"卷五十五","chapternum":55,"title":"閒居即事","titledesc":"","collection":"","collectiondesc":"","poemindex":43},{"author":"王建","charstyle":"近體詩","content":"眼底貧家計，多時總莫嫌。\n蠧生騰藥紙，字脱換書籖。\n避雨拾黄葉，遮風下黑簾。\n近來身不健，時就六壬占。\n","id":62762,"chapter":"卷五十五","chapternum":55,"title":"貧居","titledesc":"","collection":"","collectiondesc":"","poemindex":44},{"author":"王建","charstyle":"近體詩","content":"屋在瀑泉西，茅簷下有溪。\n閉門留野鹿，分食養山鷄。\n桂熟長収子，蘭生不作畦。\n初開洞中路，深處轉松梯。\n","id":62763,"chapter":"卷五十五","chapternum":55,"title":"山居","titledesc":"","collection":"","collectiondesc":"","poemindex":45},{"author":"王建","charstyle":"近體詩","content":"世間無所入，學道處新成。\n兩靣有山色，六時聞磬聲。\n間加經遍數，老愛字分明。\n若得離煩惱，焚香過一生。\n","id":62764,"chapter":"卷五十五","chapternum":55,"title":"新修道居","titledesc":"","collection":"","collectiondesc":"","poemindex":46},{"author":"王建","charstyle":"近體詩","content":"新占原頭地，本無山可歸。\n荒藤生葉晩，老杏著花稀。\n厨舍近泥竈，家人初飽薇。\n弟兄今四散，何日更相依。\n","id":62765,"chapter":"卷五十五","chapternum":55,"title":"原上新居","titledesc":"","collection":"","collectiondesc":"","poemindex":47},{"author":"王建","charstyle":"近體詩","content":"一家榆栁新，四靣逺無鄰。\n人少愁聞病，莊孤幸得貧。\n耕牛長願飽，樵僕每憐勤。\n終日憂衣食，何由脱此身。\n","id":62766,"chapter":"卷五十五","chapternum":55,"title":"原上新居","titledesc":"","collection":"","collectiondesc":"","poemindex":48},{"author":"王建","charstyle":"近體詩","content":"長安無舊識，百里是天涯。\n寂寞思逢友，荒涼喜見花。\n訪僧求賤藥，将馬市豪家。\n昨得新蔬菜，朝盤忽覺奢。\n","id":62767,"chapter":"卷五十五","chapternum":55,"title":"原上新居","titledesc":"","collection":"","collectiondesc":"","poemindex":49},{"author":"王建","charstyle":"近體詩","content":"鳴鷄村舍遥，花發亦蕭條。\n野竹初生筍，溪田未得苖。\n家貧僮僕瘦，春冷菜蔬焦。\n甘分長如此，無名在聖朝。\n","id":62768,"chapter":"卷五十五","chapternum":55,"title":"原上新居","titledesc":"","collection":"","collectiondesc":"","poemindex":50},{"author":"王建","charstyle":"近體詩","content":"自掃一間房，唯鋪獨卧床。\n野羮溪菜滑，山紙水苔香。\n陳藥初和白，新經未入黄。\n近來心力少，休讀養生方。\n","id":62769,"chapter":"卷五十五","chapternum":55,"title":"原上新居","titledesc":"","collection":"","collectiondesc":"","poemindex":51},{"author":"王建","charstyle":"近體詩","content":"擬作讀經人，空房置淨巾。\n鎻茶藤篋密，曝藥竹床新。\n老病應隨業，因縁不離身。\n焚香向居士，無計出諸塵。\n","id":62770,"chapter":"卷五十五","chapternum":55,"title":"原上新居","titledesc":"","collection":"","collectiondesc":"","poemindex":52},{"author":"王建","charstyle":"近體詩","content":"移家近住村，貧苦自安存。\n細問梨果植，逺求花藥根。\n倩人開廢井，趁犢入新園。\n長愛當山立，黄昏不閉門。\n","id":62771,"chapter":"卷五十五","chapternum":55,"title":"原上新居","titledesc":"","collection":"","collectiondesc":"","poemindex":53},{"author":"王建","charstyle":"近體詩","content":"和暖遶林行，新貧足喜聲。\n掃渠憂竹旱，洗地引蘭生。\n山客憑栽樹，家僮使入城。\n門前粉壁上，書著縣官名。\n","id":62772,"chapter":"卷五十五","chapternum":55,"title":"原上新居","titledesc":"","collection":"","collectiondesc":"","poemindex":54},{"author":"王建","charstyle":"近體詩","content":"住處鐘鼓外，免争當路橋。\n身閒時却困，兒病可來嬌。\n鷄睡日陽暖，蜂狂花艶燒。\n長安足門户，亹亹看登朝。\n","id":62773,"chapter":"卷五十五","chapternum":55,"title":"原上新居","titledesc":"","collection":"","collectiondesc":"","poemindex":55},{"author":"王建","charstyle":"近體詩","content":"過來年紀到，世事總無心。\n古鶴慿人搨，閒詩任客吟。\n送經還野院，移石入幽林。\n谷口春風惡，梨花蓋地深。\n","id":62774,"chapter":"卷五十五","chapternum":55,"title":"原上新居","titledesc":"","collection":"","collectiondesc":"","poemindex":56},{"author":"王建","charstyle":"近體詩","content":"嬾更學諸餘，林中掃地居。\n膩衣穿不洗，白髮短慵梳。\n苦相常多淚，勞生自悟虚。\n間行人事絶，親故亦無書。\n","id":62775,"chapter":"卷五十五","chapternum":55,"title":"原上新居","titledesc":"","collection":"","collectiondesc":"","poemindex":57},{"author":"王建","charstyle":"近體詩","content":"住處去山近，傍園麋鹿行。\n野桑穿井長，荒竹過墻生。\n新識隣里面，未諳村社情。\n名田無力及，賤賃與人耕。\n","id":62776,"chapter":"卷五十五","chapternum":55,"title":"原上新居","titledesc":"","collection":"","collectiondesc":"","poemindex":58},{"author":"王建","charstyle":"近體詩","content":"晩年恩愛少，耳目静於僧。\n一夜不聞語，空房惟有燈。\n氣嘘寒被濕，霜入破𥦗。\n凝斷得人間，事長如此亦。\n","id":62777,"chapter":"卷五十五","chapternum":55,"title":"冬夜感懐","titledesc":"","collection":"","collectiondesc":"","poemindex":59},{"author":"王建","charstyle":"近體詩","content":"當懽湏且懽，過後買應難。\n嵗去停燈守，花開把火看。\n狂來欺酒淺，愁盡覺天寛。\n次第頭皆白，齊年人已殘。\n","id":62778,"chapter":"卷五十五","chapternum":55,"title":"惜懽","titledesc":"","collection":"","collectiondesc":"","poemindex":60},{"author":"王建","charstyle":"近體詩","content":"忽自見憔悴，壯年人亦疑。\n髪縁多病落，力為不行衰。\n暖手揉雙目，看圖引四肢。\n老來真愛道，所恨覔還遲。\n","id":62779,"chapter":"卷五十五","chapternum":55,"title":"照鏡","titledesc":"","collection":"","collectiondesc":"","poemindex":61},{"author":"王建","charstyle":"近體詩","content":"天南多鳥聲，州縣半無城。\n野市依蠻姓，山村逐水名。\n瘴烟沙上起，隂火雨中生。\n獨有求珠客，年年入海行。\n","id":62780,"chapter":"卷五十五","chapternum":55,"title":"南中","titledesc":"","collection":"","collectiondesc":"","poemindex":62},{"author":"王建","charstyle":"近體詩","content":"花開草復秋，雲水自悠悠。\n因醉暫無事，在生難免愁。\n遇晴湏看月，鬭健且登樓。\n暗想山中伴，如今盡白頭。\n","id":62781,"chapter":"卷五十五","chapternum":55,"title":"醉後憶故人山中","titledesc":"","collection":"","collectiondesc":"","poemindex":63},{"author":"王建","charstyle":"近體詩","content":"勸酒不依廵，明朝萬里人。\n轉江雲棧細，近驛板橋新。\n石冷啼猿影，松昬戯鹿塵。\n少年為客好，况是益州春。\n","id":62782,"chapter":"卷五十五","chapternum":55,"title":"送李評事使蜀","titledesc":"","collection":"","collectiondesc":"","poemindex":64},{"author":"王建","charstyle":"近體詩","content":"西臺復南省，清白上天知。\n家每因窮散，官多為直移。\n廵邊過驛近，買藥出城遲。\n朝野憑人别，親情伴酒悲。\n故園愁去後，白髮想回時。\n何日忠州界，山頭卓望旗。\n","id":62783,"chapter":"卷五十五","chapternum":55,"title":"送呉郎中赴忠州","titledesc":"","collection":"","collectiondesc":"","poemindex":65},{"author":"王建","charstyle":"近體詩","content":"此地本無竹，逺從山寺移。\n經年求養法，隔日記澆時。\n嫩緑卷新葉，殘黄収故枝。\n色經寒不動，聲與静相宜。\n愛䕶出常數，稀稠看自知。\n貧家緣未有，客散獨行遲。\n","id":62784,"chapter":"卷五十五","chapternum":55,"title":"杜中丞書院新移小竹","titledesc":"","collection":"","collectiondesc":"","poemindex":66},{"author":"王建","charstyle":"近體詩","content":"上陽花木不曾秋，洛水穿宮處處流。\n畫閣紅樓宮女笑，玉簫金管路人愁。\n幔城入澗橙花發，玉輦登山桂葉稠。\n曾讀列仙王母傳，九天未勝此中游。\n","id":62785,"chapter":"卷五十五","chapternum":55,"title":"上陽宮","titledesc":"","collection":"","collectiondesc":"","poemindex":67},{"author":"王建","charstyle":"近體詩","content":"桃花百葉不成春，鶴夀千年也未神。\n秦隴州緣鸚鵡貴，王侯家為牡丹貧。\n歌頭舞遍回回别，鬢様眉心日日新。\n鼓動六街騎馬出，相逄總是學狂人。\n","id":62786,"chapter":"卷五十五","chapternum":55,"title":"聞説","titledesc":"","collection":"","collectiondesc":"","poemindex":68},{"author":"王建","charstyle":"近體詩","content":"除書亦下屬㣲班，喚作官曹便不閒。\n檢案事多闗市井，聽人言志在雲山。\n病童喚著唯行慢，老馬鞭多轉放頑。\n此去仙宮無一里，遥看松樹衆皆攀。\n","id":62787,"chapter":"卷五十五","chapternum":55,"title":"初授大府丞言懐","titledesc":"","collection":"","collectiondesc":"","poemindex":69},{"author":"王建","charstyle":"近體詩","content":"萬事風吹過耳輪，貧兒活計亦曾聞。\n偶逄新語書紅葉，難得閒人話白雲。\n霜下野花渾著地，寒來溪鳥不成羣。\n病多體痛無心力，更被頭邊藥氣熏。\n","id":62788,"chapter":"卷五十五","chapternum":55,"title":"晩秋病中","titledesc":"","collection":"","collectiondesc":"","poemindex":70},{"author":"王建","charstyle":"近體詩","content":"人皆欲得長年少，無那排門白髮催。\n一向破除愁不盡，百方廻避老湏來。\n草堂未辦終湏置，松樹難成亦且栽。\n瀝酒願從今日後，更逢二十度花開。\n","id":62789,"chapter":"卷五十五","chapternum":55,"title":"嵗晩自感","titledesc":"","collection":"","collectiondesc":"","poemindex":71},{"author":"王建","charstyle":"近體詩","content":"衰門海内幾多人，滿眼公卿總不親。\n四授官資元七品，再經婚娶尚單身。\n圖書亦為頻移盡，兄弟還因數散貧。\n獨自在家常似客，黄昬哭向野田春。\n","id":62790,"chapter":"卷五十五","chapternum":55,"title":"自傷","titledesc":"","collection":"","collectiondesc":"","poemindex":72},{"author":"王建","charstyle":"近體詩","content":"百官朝下五門西，塵起春風過御堤。\n黄帕蓋鞍呈過馬，紅羅繫項鬭回雞。\n館松枝重墻頭出，御栁條長水靣齊。\n唯有教坊南草緑，古苔隂地冷凄凄。\n","id":62791,"chapter":"卷五十五","chapternum":55,"title":"春日五門西望","titledesc":"","collection":"","collectiondesc":"","poemindex":73},{"author":"王建","charstyle":"近體詩","content":"㝷春何事却悲涼，春到他鄉憶故鄉。\n秦女洞桃欹澗碧，楚王堤栁舞烟黄。\n波濤入夢家山逺，名利闗身客路長。\n不似㝠心叩塵寂，玉編金軸有仙方。\n","id":62792,"chapter":"卷五十五","chapternum":55,"title":"武陵春日","titledesc":"","collection":"","collectiondesc":"","poemindex":74},{"author":"王建","charstyle":"近體詩","content":"瘴雲梅雨不成泥，十里津樓壓大堤。\n蜀女下沙迎水客，巴童傍驛賣山鷄。\n寺多紅藥燒人眼，地足青苔染馬蹄。\n夜半獨眠愁在逺，北看歸路隔蠻溪。\n","id":62793,"chapter":"卷五十五","chapternum":55,"title":"江陵即事","titledesc":"","collection":"","collectiondesc":"","poemindex":75},{"author":"王建","charstyle":"近體詩","content":"近移松樹初栽藥，經帙書籖一切新。\n鋪設暖房迎道士，支分閒院著醫人。\n買來高石雖然貴，入得朱門未免貧。\n惟有好詩名字出，倍教年少損心神。\n","id":62794,"chapter":"卷五十五","chapternum":55,"title":"題元郎中新宅","titledesc":"","collection":"","collectiondesc":"","poemindex":76},{"author":"王建","charstyle":"近體詩","content":"每日樹邊消一日，遶池行匝又湏行。\n異花多是非時有，好竹皆當要處生。\n斜竪小橋看島勢，逺移幽石作泉聲。\n浮萍著岸風吹歇，水靣無塵晩更清。\n","id":62795,"chapter":"卷五十五","chapternum":55,"title":"薛二十池亭〈一作姚合詩〉","titledesc":"","collection":"","collectiondesc":"","poemindex":77},{"author":"王建","charstyle":"近體詩","content":"高亭望見長安樹，春草崗西舊院斜。\n光動緑烟遮岸竹，粉開紅艶塞溪花。\n野泉聞洗親王馬，古栁曾停貴主車。\n妝閣書樓傾側盡，雲山新賣與官家。\n","id":62796,"chapter":"卷五十五","chapternum":55,"title":"郭家溪亭","titledesc":"","collection":"","collectiondesc":"","poemindex":78},{"author":"王建","charstyle":"近體詩","content":"少年因病離天仗，乞得歸家自養身。\n買斷竹溪無别主，散分泉水與新隣。\n山頭鹿下長驚犬，池靣魚行不怕人。\n鄉使到來常欵語，還聞世上有功臣。\n","id":62797,"chapter":"卷五十五","chapternum":55,"title":"題金家竹溪","titledesc":"","collection":"","collectiondesc":"","poemindex":79},{"author":"王建","charstyle":"近體詩","content":"逍遥翁在此徘徊，帝改溪名起石臺。\n車馬到春常借問，子孫因選暫歸來。\n稀疎野竹人移折，零落蕉花雨打開。\n無主青山何所直，賣供官税不如灰。\n","id":62798,"chapter":"卷五十五","chapternum":55,"title":"逍遥翁溪亭","titledesc":"","collection":"","collectiondesc":"","poemindex":80},{"author":"王建","charstyle":"近體詩","content":"平陽池舘接秦川，門鎻南山一朶烟。\n素柰花開西子靣，緑楊枝散沈郎錢。\n裝檐玳瑁隨風落，傍岸鵁鶄逐暖眠。\n寂寞空餘歌舞地，玉簫聲絶鳳歸天。\n","id":62799,"chapter":"卷五十五","chapternum":55,"title":"故梁園公主池亭〈一作姚合詩〉","titledesc":"","collection":"","collectiondesc":"","poemindex":81},{"author":"王建","charstyle":"近體詩","content":"皇帝施錢修此院，半居天上半人間。\n丹梯暗出三重閣，古像斜開一靣山。\n松栢自穿空地少，川原不税小僧閒。\n行香天使長相續，早起離城日午還。\n","id":62800,"chapter":"卷五十五","chapternum":55,"title":"題柱國寺","titledesc":"","collection":"","collectiondesc":"","poemindex":82},{"author":"王建","charstyle":"近體詩","content":"青崖古寺夾城東，泉脈鐘聲内裏通。\n地壓龍蛇山色别，屋連宮殿匠名同。\n簷燈經夏紗籠黑，溪葉先秋臘樹紅。\n天子親題詩總在，畫扉長鏁碧龕中。\n","id":62801,"chapter":"卷五十五","chapternum":55,"title":"題石甕寺","titledesc":"","collection":"","collectiondesc":"","poemindex":83},{"author":"王建","charstyle":"近體詩","content":"學士金鑾殿後居，天中行坐侍龍輿。\n承恩不許離床謝，密詔長教倚案書。\n馬上喚遮紅嘴鴨，船頭看釣赤鱗魚。\n閒曹散吏無相識，猶記荆州拜謁初。\n","id":62802,"chapter":"卷五十五","chapternum":55,"title":"上杜元頴相公","titledesc":"","collection":"","collectiondesc":"","poemindex":84},{"author":"王建","charstyle":"近體詩","content":"髭鬚雖白體輕徤，九十三來却少年。\n問事愛知天寳裏，識人皆是武皇前。\n玉裝劒珮身長帯，絹寫方書子不傳。\n侍女常時教合藥，亦聞私地學求仙。\n","id":62803,"chapter":"卷五十五","chapternum":55,"title":"閻少保","titledesc":"","collection":"","collectiondesc":"","poemindex":85},{"author":"王建","charstyle":"近體詩","content":"鳳凰樓閣連宮樹，天子崔郎自愛貧。\n金埒減添栽藥地，玉鞭平與賣書人。\n家中絃管聽常少，分外詩篇看即新。\n一月一回陪内宴，馬蹄猶厭踏香塵。\n","id":62804,"chapter":"卷五十五","chapternum":55,"title":"贈崔禮駙馬","titledesc":"","collection":"","collectiondesc":"","poemindex":86},{"author":"王建","charstyle":"近體詩","content":"三朝行坐鎮相隨，今上春宮見長時。\n脱下御衣偏得著，進來龍馬毎教騎。\n長承密㫖歸家少，獨奏邊機出殿遲。\n不是當家頻向説，九重爭得外人知〈紀事云建初為渭南尉值内官王樞密者盡宗人之分然彼我不均復懐輕謗之色忽過飲語及漢桓靈信任中官起黨錮興廢之事樞密深憾其譏乃曰吾弟所有宮詞天下皆誦於口禁掖深邃何以知之建不能對後賦此詩贈之乃脱其禍一云即守澄也〉。\n","id":62805,"chapter":"卷五十五","chapternum":55,"title":"贈王樞密","titledesc":"","collection":"","collectiondesc":"","poemindex":87},{"author":"王建","charstyle":"近體詩","content":"初移古寺正南方，静是浮山逺是莊。\n人定猶行背街鼔，月高還去打僧房。\n新詩欲寫中朝滿，舊卷常抄外國将。\n間出天門醉騎馬，可憐蓬閣秘書郎。\n","id":62806,"chapter":"卷五十五","chapternum":55,"title":"寄楊十二袐書","titledesc":"","collection":"","collectiondesc":"","poemindex":88},{"author":"王建","charstyle":"近體詩","content":"休梳叢鬢洗紅妝，頭戴芙蓉出未央。\n弟子抄將歌遍叠，宮人分散舞衣裳。\n問師初得經中字，入静猶燒内裏香。\n發願蓬萊見王母，却歸人世施仙方。\n","id":62807,"chapter":"卷五十五","chapternum":55,"title":"送宮人入道","titledesc":"","collection":"","collectiondesc":"","poemindex":89}]