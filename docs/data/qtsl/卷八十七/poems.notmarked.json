[
  {
    "id": 65405,
    "uid": "poem-87-25",
    "chapter": "卷八十七",
    "chapternum": 87,
    "charstyle": "古體詩",
    "title": "任詩",
    "titledesc": "",
    "collection": "二遊詩〈并序〉",
    "collectiondesc": "吳之士有恩王府參軍徐脩矩者守世書萬卷優游自適余假其書數千卷未一年悉償夙志酣飫經史或日晏忘飲食次有前涇縣尉任晦者其居有深林曲沼危亭幽砌余並次以見之或退公之暇必造以息焉林泉隠事恣用研詠大凡遊於二君宅無浹旬之間因作詩以留贈名之曰二遊兼寄陸魯望",
    "poemindex": 25,
    "author": "皮日休",
    "content": "任君恣髙放斯道能寡合一宅閒林泉終身逺嚻雜嘗聞佐浩穰散性多儑□〈上五盍反下音沓不任事貌〉歘爾解其綬遺之如棄靸歸來郷黨内郤與親朋洽開溪未讓丁列第方稱甲入門約百步古木聲霎霎廣檻小山欹斜廊怪石夾白蓮倚欄楯翠鳥緣簾押地勢似五㵼巖形若三峽猿眠但腽肭鳬食時啑唼撥荇下丈竿結藤縈桂檝門留毉樹客壁倚栽花鍤度嵗止褐衣經旬唯白幍多君方閉户顧我能倒屧請題在茅棟留坐於石榻魂從清景遛衣任烟霞裛堦墀龜任上枕席鷗方狎沼似頗黎鏡當中見魚貶杯杓悉杉瘤盤筵盡荷葉閒斟不置罰閒奕無争刼閒日不整冠閒風無用箑以斯為思慮吾道寜疲薾衮衣競繀□鼓吹争鞺鞈欲者解擠排〈闕〉者能詀讘權豪暫翻覆刑禍相填壓此時一圭竇不能饒閶闔有第可棲息有書可漁獵吾欲與任君終身以斯愜"
  },
  {
    "id": 65425,
    "uid": "poem-87-45",
    "chapter": "卷八十七",
    "chapternum": 87,
    "charstyle": "古體詩",
    "title": "苦雨雜言寄魯望",
    "titledesc": "",
    "collection": "",
    "collectiondesc": "",
    "poemindex": 45,
    "author": "皮日休",
    "content": "吳中十月涔涔雨歊蒸庳下豪家苦可憐臨頓陸先生獨自翛然守環堵兒饑僕病漏空厨無人肯典破衣裾果蠃時時上几案鼃黽往往跳琴書桃花米斗半百錢枯荒濕壊炊不然兩床苮席一素几仰卧髙聲吟太玄知君志氣如鐵石歐冶雖神銷不得乃知苦雨不復侵枉費畢星無限力鹿門人作州從事周章似䑕唯知醉府金廪粟虚請來憶著先生便知愧愧多饋少真徒然相見唯知㩦酒錢豪華滿眼語不信不如直上天公牋天公牋方脩次且榜鳴篷來一醉"
  }
]