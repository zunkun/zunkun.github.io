[{"author":"【作者】皮日休〈二〉","charstyle":"近體詩","id":17572,"chapter":"卷八十八","chapternum":88,"title":"遊棲霞寺","titledesc":"","content":"不見明居士空山但寂寥白蓮吟次缺青靄坐來銷泉冷無三伏松枯有六朝何時石上月相對論逍遥","collection":"","collectiondesc":"","poemindex":1},{"author":"【作者】皮日休〈二〉","charstyle":"近體詩","id":17573,"chapter":"卷八十八","chapternum":88,"title":"臨頓〈里名〉為吳中偏勝之地陸魯望居之不出郛廓曠若郊野余毎相訪欵然惜去因成五言十首奉題屋壁","titledesc":"","content":"一方蕭灑地之子獨深居繞屋親栽竹堆床手冩書髙風翔砌鳥暴雨失池魚暗識歸山計邨邉買鹿車籬疎從綠槿簷亂任黄茅壓酒移谿石煎茶拾野巢静窗縣雨笠閒壁挂煙匏支遁今無骨誰為世外交繭稀初上簇醅盡未乾床盡日留蠶母移時祭麴王趂泉澆竹急𠉀雨種蓮忙更葺園中景應為顧辟疆\n静僻無人到幽深每自知鶴來添口數琴到益家資壊壍生魚沫頽簷落燕兒空将緑蕉葉來往寄閒詩夏過無擔石日髙開板扉僧雖與筒簟人不典蕉衣鶴静共眠覺鷺馴同釣歸生公石上月何夕約譚㣲經嵗岸烏紗讀書二十車水痕侵病竹蛛網上衰花詩任傳漁客衣從逓酒家知君秋晚事白幘刈胡麻寂歴秋懐動蕭條夏思殘久貧空酒庫多病束魚竿玄想凝鶴扇清齋拂鹿冠夢魂無俗事夜夜到金壇閉門無一事安稳卧涼天砌下翹饑鶴庭隂落病蟬倚杉閒把易燒术静論玄賴有包山客時時寄紫泉病起扶靈夀翛然强對門與杉除敗葉為石整危根薜蔓任遮壁蓮莖卧枕盆明朝有忙事召客斵桐孫緩頰稱無利低睂號不能世情都太薄俗意就中憎雲態不知驟鶴情非㑹徴畫臣誰奉詔來此寫姜肱","collection":"","collectiondesc":"","poemindex":2},{"author":"【作者】皮日休〈二〉","charstyle":"近體詩","id":17574,"chapter":"卷八十八","chapternum":88,"title":"石𥦗","titledesc":"","content":"窗開自真宰四達見蒼崕苔染渾成綺雲漫便當紗櫺中空吐月扉際不扃霞未㑹通何處應鄰玉女家","collection":"和魯望四明山九題","collectiondesc":"","poemindex":3},{"author":"【作者】皮日休〈二〉","charstyle":"近體詩","id":17575,"chapter":"卷八十八","chapternum":88,"title":"過雲","titledesc":"","content":"粉洞二十里當中幽客行片時迷鹿迹寸步隔人聲以杖探虚翠将襟惹薄明經時未過得恐是入層城","collection":"和魯望四明山九題","collectiondesc":"","poemindex":4},{"author":"【作者】皮日休〈二〉","charstyle":"近體詩","id":17576,"chapter":"卷八十八","chapternum":88,"title":"雲南","titledesc":"","content":"雲南背一川無雁到峯前墟里生紅藥人家發白泉兒童皆似古婚嫁盡如仙共作真官户無由稅石田","collection":"和魯望四明山九題","collectiondesc":"","poemindex":5},{"author":"【作者】皮日休〈二〉","charstyle":"近體詩","id":17577,"chapter":"卷八十八","chapternum":88,"title":"雲北","titledesc":"","content":"雲北晝㝠㝠空疑背夀星犬能諳藥氣人解寫芝形野歇遇松盖醉書逢石屏焚香住此地應得入金庭","collection":"和魯望四明山九題","collectiondesc":"","poemindex":6},{"author":"【作者】皮日休〈二〉","charstyle":"近體詩","id":17578,"chapter":"卷八十八","chapternum":88,"title":"鹿亭","titledesc":"","content":"鹿羣多此住因構白雲楣待侣傍花久引麛穿竹遲經時掊玉澗盡日嗅金芝為在石窗下成仙不自知","collection":"和魯望四明山九題","collectiondesc":"","poemindex":7},{"author":"【作者】皮日休〈二〉","charstyle":"近體詩","id":17579,"chapter":"卷八十八","chapternum":88,"title":"樊榭","titledesc":"","content":"主人成列仙故榭獨依然石洞閧人笑松聲驚鹿眠井香為大藥鶴語是靈篇欲買重棲隠雲峯不售錢","collection":"和魯望四明山九題","collectiondesc":"","poemindex":8},{"author":"【作者】皮日休〈二〉","charstyle":"近體詩","id":17580,"chapter":"卷八十八","chapternum":88,"title":"潺湲洞","titledesc":"","content":"隂宫何處淵到此洞潺湲敲碎一輪月鎔銷半叚天響髙吹谷動勢急歕雲旋料得深秋夜臨流盡古仙","collection":"和魯望四明山九題","collectiondesc":"","poemindex":9},{"author":"【作者】皮日休〈二〉","charstyle":"近體詩","id":17581,"chapter":"卷八十八","chapternum":88,"title":"青櫺子","titledesc":"","content":"山風熟異果應是供真仙味似雲腴羙形如玉腦圎銜來多野鶴落處半靈泉必共玄都㮏花開不記年","collection":"和魯望四明山九題","collectiondesc":"","poemindex":10},{"author":"【作者】皮日休〈二〉","charstyle":"近體詩","id":17582,"chapter":"卷八十八","chapternum":88,"title":"鞠侯","titledesc":"","content":"堪羡鞠侯國碧巖千萬重烟蘿為印綬雲壑是提封泉遣狙公䕶果教𤟤子供爾徒如不死應得躡玄蹤","collection":"和魯望四明山九題","collectiondesc":"","poemindex":11},{"author":"【作者】皮日休〈二〉","charstyle":"近體詩","id":17583,"chapter":"卷八十八","chapternum":88,"title":"五㵼舟","titledesc":"","content":"何事有青錢因人買釣船濶容兼餌坐深許共簔眠短好随朱鷺輕堪倚白蓮自知無用處郤寄五湖仙","collection":"五貺詩〈并序〉","collectiondesc":"毘陵處士魏君不琢氣真而志放居毘陵凡二紀閉門窮學是乎里民不得以師之非乎里民不得以訾之用之不難進利之被人也捨之不難退辱非及已也噫古君子處乎進退而全者由此道也抑夷之隘恵之不恭不能造於是也江南秋風時鱸肥而難釣菰脆而易挽不過乗短䑧載一甔酒加以隠具由五瀉涇入震澤穿松陵抵杭越耳日休嘗聞道於不琢敢不求雅物成雅思乎於是買釣船一脩二丈濶三尺施篷以庇煙雨謂之五瀉舟天台杖一色黯而力遒謂之華頂杖有龜頭山叠石硯一髙不二寸其仞數百謂之太湖硯有桐廬養和一怪形拳跼坐若變去謂之烏龍養和有南海鱟魚殻樽一澀鋒齾角内玄外黄謂之訶陵樽皆寄於不琢行以資雲水之興止以益琴籍之玩真古人之雅貺也因思乗韋之義不過於詞遂為五篇目之曰五貺兼請魯望同作","poemindex":12},{"author":"【作者】皮日休〈二〉","charstyle":"近體詩","id":17584,"chapter":"卷八十八","chapternum":88,"title":"華頂杖","titledesc":"","content":"金庭仙樹枝道客自㩦持探洞求丹粟挑雲覔白芝量泉将濯足䦨鶴把支頤以此将為贈唯君盡得知","collection":"五貺詩〈并序〉","collectiondesc":"毘陵處士魏君不琢氣真而志放居毘陵凡二紀閉門窮學是乎里民不得以師之非乎里民不得以訾之用之不難進利之被人也捨之不難退辱非及已也噫古君子處乎進退而全者由此道也抑夷之隘恵之不恭不能造於是也江南秋風時鱸肥而難釣菰脆而易挽不過乗短䑧載一甔酒加以隠具由五瀉涇入震澤穿松陵抵杭越耳日休嘗聞道於不琢敢不求雅物成雅思乎於是買釣船一脩二丈濶三尺施篷以庇煙雨謂之五瀉舟天台杖一色黯而力遒謂之華頂杖有龜頭山叠石硯一髙不二寸其仞數百謂之太湖硯有桐廬養和一怪形拳跼坐若變去謂之烏龍養和有南海鱟魚殻樽一澀鋒齾角内玄外黄謂之訶陵樽皆寄於不琢行以資雲水之興止以益琴籍之玩真古人之雅貺也因思乗韋之義不過於詞遂為五篇目之曰五貺兼請魯望同作","poemindex":13},{"author":"【作者】皮日休〈二〉","charstyle":"近體詩","id":17585,"chapter":"卷八十八","chapternum":88,"title":"太湖硯","titledesc":"","content":"求於花石間怪状乃天然中瑩五寸劍外差千叠蓮月融還似洗雲濕便堪研寄與先生後應添内外篇","collection":"五貺詩〈并序〉","collectiondesc":"毘陵處士魏君不琢氣真而志放居毘陵凡二紀閉門窮學是乎里民不得以師之非乎里民不得以訾之用之不難進利之被人也捨之不難退辱非及已也噫古君子處乎進退而全者由此道也抑夷之隘恵之不恭不能造於是也江南秋風時鱸肥而難釣菰脆而易挽不過乗短䑧載一甔酒加以隠具由五瀉涇入震澤穿松陵抵杭越耳日休嘗聞道於不琢敢不求雅物成雅思乎於是買釣船一脩二丈濶三尺施篷以庇煙雨謂之五瀉舟天台杖一色黯而力遒謂之華頂杖有龜頭山叠石硯一髙不二寸其仞數百謂之太湖硯有桐廬養和一怪形拳跼坐若變去謂之烏龍養和有南海鱟魚殻樽一澀鋒齾角内玄外黄謂之訶陵樽皆寄於不琢行以資雲水之興止以益琴籍之玩真古人之雅貺也因思乗韋之義不過於詞遂為五篇目之曰五貺兼請魯望同作","poemindex":14},{"author":"【作者】皮日休〈二〉","charstyle":"近體詩","id":17586,"chapter":"卷八十八","chapternum":88,"title":"烏龍養和","titledesc":"","content":"壽木拳數尺天生形状幽把疑傷虺節用恐破蛇瘤置合月觀内買須雲肆頭料君㩦去處煙雨太湖舟","collection":"五貺詩〈并序〉","collectiondesc":"毘陵處士魏君不琢氣真而志放居毘陵凡二紀閉門窮學是乎里民不得以師之非乎里民不得以訾之用之不難進利之被人也捨之不難退辱非及已也噫古君子處乎進退而全者由此道也抑夷之隘恵之不恭不能造於是也江南秋風時鱸肥而難釣菰脆而易挽不過乗短䑧載一甔酒加以隠具由五瀉涇入震澤穿松陵抵杭越耳日休嘗聞道於不琢敢不求雅物成雅思乎於是買釣船一脩二丈濶三尺施篷以庇煙雨謂之五瀉舟天台杖一色黯而力遒謂之華頂杖有龜頭山叠石硯一髙不二寸其仞數百謂之太湖硯有桐廬養和一怪形拳跼坐若變去謂之烏龍養和有南海鱟魚殻樽一澀鋒齾角内玄外黄謂之訶陵樽皆寄於不琢行以資雲水之興止以益琴籍之玩真古人之雅貺也因思乗韋之義不過於詞遂為五篇目之曰五貺兼請魯望同作","poemindex":15},{"author":"【作者】皮日休〈二〉","charstyle":"近體詩","id":17587,"chapter":"卷八十八","chapternum":88,"title":"訶陵樽","titledesc":"","content":"一片鱟魚殻其中生翠波買須能紫貝用合對紅螺盡㵼判狂藥禁敲任浩歌明朝與君後争那玉山何","collection":"五貺詩〈并序〉","collectiondesc":"毘陵處士魏君不琢氣真而志放居毘陵凡二紀閉門窮學是乎里民不得以師之非乎里民不得以訾之用之不難進利之被人也捨之不難退辱非及已也噫古君子處乎進退而全者由此道也抑夷之隘恵之不恭不能造於是也江南秋風時鱸肥而難釣菰脆而易挽不過乗短䑧載一甔酒加以隠具由五瀉涇入震澤穿松陵抵杭越耳日休嘗聞道於不琢敢不求雅物成雅思乎於是買釣船一脩二丈濶三尺施篷以庇煙雨謂之五瀉舟天台杖一色黯而力遒謂之華頂杖有龜頭山叠石硯一髙不二寸其仞數百謂之太湖硯有桐廬養和一怪形拳跼坐若變去謂之烏龍養和有南海鱟魚殻樽一澀鋒齾角内玄外黄謂之訶陵樽皆寄於不琢行以資雲水之興止以益琴籍之玩真古人之雅貺也因思乗韋之義不過於詞遂為五篇目之曰五貺兼請魯望同作","poemindex":16},{"author":"【作者】皮日休〈二〉","charstyle":"近體詩","id":17588,"chapter":"卷八十八","chapternum":88,"title":"初冬章上人院","titledesc":"","content":"寒到無妨睡僧吟不廢禪尚闗經病鶴猶濾欲枯泉静案貝多紙閒爐波律烟清譚兩三句相向自翛然","collection":"","collectiondesc":"","poemindex":17},{"author":"【作者】皮日休〈二〉","charstyle":"近體詩","id":17589,"chapter":"卷八十八","chapternum":88,"title":"奉和魯望秋日遣懐次韻","titledesc":"","content":"髙蹈為時背幽懐是事兼神仙君可致江海我能淹共守庚申夜同㸔乙己占藥囊除紫蠧丹竈拂紅鹽與物深無競於生亦太㢘鴻災因足警魚禍為稀潜筆硯秋光洗衣巾夏蘚霑酒甔香竹院魚籠掛茅簷琴忘因抛譜詩存為致籖茶旗經雨展石笋帶雲尖鶴共心情慢烏同面色黔向陽裁白帢終嵗憶貂襜取嶺為山障將泉作水簾溪晴多晚鷺池廢足秋蟾破衲雖云補閒齋未辦苫共君還有役竟夕得厭厭","collection":"","collectiondesc":"","poemindex":18},{"author":"【作者】皮日休〈二〉","charstyle":"近體詩","id":17590,"chapter":"卷八十八","chapternum":88,"title":"江南書情二十韻寄秘閣韋校書貽之商洛宋先輩垂文二同年","titledesc":"","content":"四載加前字今來未改銜君批鳳尾詔我住虎頭巖季氏唯謀逐臧倉只擬讒時訛輕五羖俗淺重三緘瘦去形如鶴憂來態似獑才非師趙壹直欲效陳咸孤竹寜收笛黄琮未要瑊作羊寜免狠為兔即須毚枕户槐從亞侵堦草嬾芟㙲泉教咽咽疊石放巉巉掣釣随心動抽書任意杴茶教弩父摘酒遣僰童監黙坐㸔山困清齋飲水嚴蘚生天竺屐烟壊洞庭帆病久新烏㡌閒多著白衫藥苞陳雨匼詩草蠧雲函遣客呼林狖辭人寄海𧍧室惟捜古器錢只買秋杉寡合無深契相期有至諴他年如訪問烟蔦暗髟髟","collection":"","collectiondesc":"","poemindex":19},{"author":"【作者】皮日休〈二〉","charstyle":"近體詩","id":17591,"chapter":"卷八十八","chapternum":88,"title":"虎丘寺前有古杉一本形状醜怪圖之不盡况百卉競媚若妬若媢惟此杉死抱奇節髐然闖然不知雨露之可生也風霜之可瘁也乃造化者方外之材乎遂賦三百言以見志","titledesc":"","content":"種日應逢晉枯來必自隋鰐狂將立處螭鬬未開時卓犖擲槍榦义牙束㦸枝初驚蟉篆活復訝獝狂痴勁質如堯瘦貞容學舜黴勢能擒土伯醜可駭山祗虎爪拏巖穏虬身脱浪欹槎頭秃似刷枿觜利於錐突兀方相脛鱗皴夏氏胝根應藏鬼血柯欲漏龍漦拗似神荼怒呀如猰㺄饑朽癰難可吮枯瘇不堪治一炷玄雲拔三㝷黒矟奇狼頭㪍窣豎蠆尾掘攣垂目燥那逢爟心開豈中鈹任苔為疥癬從蠧作瘡痍品格齊遼鶴年齡等寳龜将懐縮地力欲負拔山資未倒防風骨初僵負貳屍漆書明古本鐡室抗全師碨礧還無極伶俜又莫持堅應敵駿骨文定冩甝皮蟠屈愁凌刹騰驤恐攫池搶煙寒嶱𡾲披蔦静䙰褷威仰誠難識勾芒恐不知好燒胡律㸔堪共達多期寡色諸芳笑無聲衆籟疑終添八柱位未要一繩維盡日來唯我當春玩更誰他年如入用直搆太平基","collection":"","collectiondesc":"","poemindex":20},{"author":"【作者】皮日休〈二〉","charstyle":"近體詩","id":17592,"chapter":"卷八十八","chapternum":88,"title":"襄州春遊","titledesc":"","content":"信馬騰騰觸處行春風相引與詩情等閒遇事成歌詠取次衝筵隠姓名映栁認人多錯誤透花窺鳥最分明岑牟單絞何曽著莫道猖狂似禰衡","collection":"","collectiondesc":"","poemindex":21},{"author":"【作者】皮日休〈二〉","charstyle":"近體詩","id":17593,"chapter":"卷八十八","chapternum":88,"title":"西塞山泊漁家","titledesc":"","content":"白綸巾下髮如絲静倚楓根坐釣磯中婦桑村挑葉去小兒沙市買簔歸雨來蓴菜流船滑春後鱸魚墜釣肥西塞山前終日客隔波相羡盡依依","collection":"","collectiondesc":"","poemindex":22},{"author":"【作者】皮日休〈二〉","charstyle":"近體詩","id":17594,"chapter":"卷八十八","chapternum":88,"title":"李處士郊居","titledesc":"","content":"石衣如髮小溪清溪上柴門架樹成園裏水流澆竹響窓中人静下棊聲幾多狎鳥皆諳性無限幽花未得名滿引紅螺詩一首劉禎失却病心情","collection":"","collectiondesc":"","poemindex":23},{"author":"【作者】皮日休〈二〉","charstyle":"近體詩","id":17595,"chapter":"卷八十八","chapternum":88,"title":"開元寺客省早景即事","titledesc":"","content":"客省蕭條柿葉紅樓臺如畫倚霜空銅池數滴桂上雨金鐸一聲松杪風鶴静時來珠像側鴿馴多在寳幡中如何塵外虚為契不得支公此㑹同","collection":"","collectiondesc":"","poemindex":24},{"author":"【作者】皮日休〈二〉","charstyle":"近體詩","id":17596,"chapter":"卷八十八","chapternum":88,"title":"夏景冲澹偶然作","titledesc":"","content":"秪隈蒲褥岸烏紗味道澄懐景便斜紅印寄泉慙郡守青筐與笋愧僧家茗爐盡日燒松子書案經時剝瓦花園吏暫棲君莫笑不妨猶更著南華\n一室無喧事事幽還如貞白在髙樓天台畫得千迴㸔湖目芳來百度游〈湖目蓮子也〉無限世機吟處息㡬多身計釣前休他年謁帝言何事請贈劉伶作醉侯","collection":"","collectiondesc":"","poemindex":25},{"author":"【作者】皮日休〈二〉","charstyle":"近體詩","id":17597,"chapter":"卷八十八","chapternum":88,"title":"新秋即事","titledesc":"","content":"癡號多於顧愷之更無餘事可從知酒坊吏到常先見鶴料符來毎探支〈吴郡有鶴料案〉涼後毎謀清月社晚來専赴白蓮期共君無事堪相賀又到金虀玉鱠時\n堪笑髙陽病酒徒幅巾瀟灑在東吳秋期净掃雲根痩山信迴緘乳管麤白月半窓抄术序清泉一器授芝圖乞求待得西風起盡〈去聲〉挽煙波入太湖\n露槿風杉滿曲除髙秋無事似雲廬醉多已任家人厭病久還甘吏道疎青桂巾箱時寄藥白綸卧具半抛書君卿脣舌非吾事且向江南問鰒魚","collection":"","collectiondesc":"","poemindex":26},{"author":"【作者】皮日休〈二〉","charstyle":"近體詩","id":17598,"chapter":"卷八十八","chapternum":88,"title":"寒日書齋即事","titledesc":"","content":"參佐三間似草堂恬然無事可成忙移時寂歴燒松子盡日殷勤拂乳床将近道齋先衣褐欲清詩思更焚香空庭好待中宵月獨禮星辰學步罡\n方朔家貧未有車肯從榮利捨樵漁從公未怪多侵酒見客唯求轉借書暫聴松風生意足偶㸔溪月世情疎如鉤得貴非吾事合向煙波為五魚〈松江有五魚〉","collection":"","collectiondesc":"","poemindex":27},{"author":"【作者】皮日休〈二〉","charstyle":"近體詩","id":17599,"chapter":"卷八十八","chapternum":88,"title":"詶魯望惜春見寄","titledesc":"","content":"十五日中春日好可憐沈痼冷如灰以前雖被愁将去向後須教酒領來梅片盡飄輕粉靨栁芽初吐爛金醅病中無限花番次為約東風且住開","collection":"","collectiondesc":"","poemindex":28},{"author":"【作者】皮日休〈二〉","charstyle":"近體詩","id":17600,"chapter":"卷八十八","chapternum":88,"title":"和病中秋懐次韻","titledesc":"","content":"貧病於君亦太兼才髙應亦被天嫌因分鶴料家資减為置僧餐口數添静裏改詩空凭几寒中注易不開簾清詞一一侵真宰甘取窮愁不用占","collection":"","collectiondesc":"","poemindex":29},{"author":"【作者】皮日休〈二〉","charstyle":"近體詩","id":17601,"chapter":"卷八十八","chapternum":88,"title":"偶成小酌招魯望不至以詩為解因次韻詶之","titledesc":"","content":"醉侣相邀愛早陽小筵催辦不勝忙衝深栁駐吳娃幰倚短花排羯鼓床金鳳欲為鶯引去鈿蟬疑被蝶勾将如何共是忘形者不見漁陽摻一塲","collection":"","collectiondesc":"","poemindex":30},{"author":"【作者】皮日休〈二〉","charstyle":"近體詩","id":17602,"chapter":"卷八十八","chapternum":88,"title":"醉中即席贈潤卿博士","titledesc":"","content":"適越遊吳一散仙銀缾玉柄兩翛然茅山頂上㩦書簏笠澤心中漾酒船桐木布温吟倦後桃花飯熟醉醒前謝安四十餘方起猶自髙閒得數年","collection":"","collectiondesc":"","poemindex":31},{"author":"【作者】皮日休〈二〉","charstyle":"近體詩","id":17603,"chapter":"卷八十八","chapternum":88,"title":"重玄寺元達年逾八十好種名藥凡所植者多至自天台四明包山句曲叢萃紛糅各可指名余奇而訪之因題","titledesc":"","content":"雨滌煙鋤傴僂齎紺牙紅甲兩三畦藥名却笑桐君少年紀翻嫌竹祖低白石静敲蒸术火清泉閒洗種花泥怪來昨日休持鉢一尺彫胡似掌齊","collection":"","collectiondesc":"","poemindex":32},{"author":"【作者】皮日休〈二〉","charstyle":"近體詩","id":17604,"chapter":"卷八十八","chapternum":88,"title":"卧疾感春寄魯望","titledesc":"","content":"烏皮几上困騰騰玉柄清羸愧不能昨夜眠時稀似鶴今朝餐數減於僧藥銷羙禄應天折醫過芳辰定鬼憎任是雨多遊未得也須收在探花朋","collection":"","collectiondesc":"","poemindex":33},{"author":"【作者】皮日休〈二〉","charstyle":"近體詩","id":17605,"chapter":"卷八十八","chapternum":88,"title":"暇日獨處寄魯望","titledesc":"","content":"幽慵不覺耗年光犀柄金徽亂一床野客共為賖酒計家人同作借書忙園蔬預遣分僧料廩粟先教筭鶴糧無限髙情好風月不妨猶得事吾王","collection":"","collectiondesc":"","poemindex":34},{"author":"【作者】皮日休〈二〉","charstyle":"近體詩","id":17606,"chapter":"卷八十八","chapternum":88,"title":"寄懐南陽潤卿","titledesc":"","content":"鹿門山下捕魚郎今向江南作渇羗無事只陪㸔藕樣有錢唯欲買湖光醉來渾忘移花處病起空聞焙藥香何事對君猶有愧一篷衝雪返華陽","collection":"","collectiondesc":"","poemindex":35},{"author":"【作者】皮日休〈二〉","charstyle":"近體詩","id":17607,"chapter":"卷八十八","chapternum":88,"title":"寄潤卿博士","titledesc":"","content":"髙眠可為要玄纁鵲尾金爐一世焚〈陶貞白有金鵲尾香爐〉塵外鄉人為許掾山中地主是茅君將收芝菌唯防雪欲曬圖書不奈雲若使華陽終卧去漢家封禪用誰文","collection":"","collectiondesc":"","poemindex":36},{"author":"【作者】皮日休〈二〉","charstyle":"近體詩","id":17608,"chapter":"卷八十八","chapternum":88,"title":"寄瓊州楊舍人","titledesc":"","content":"徳星芒彩瘴天涯酒樹堪消謫宦嗟行遇竹王因設奠居逢木客又遷家清齋浄溲桄榔麫逺信閒封荳䓻花清切㑹須歸有日莫貪句漏足丹砂","collection":"","collectiondesc":"","poemindex":37},{"author":"【作者】皮日休〈二〉","charstyle":"近體詩","id":17609,"chapter":"卷八十八","chapternum":88,"title":"吳中言懐寄南海二同年","titledesc":"","content":"曲水分飛嵗已賖東南為客各天涯退公秖傍蘇勞竹移宴多隨末利花銅鼓夜敲溪上月布㠶晴照海邉霞三年漫被鱸魚累不得横經侍絳紗","collection":"","collectiondesc":"","poemindex":38},{"author":"【作者】皮日休〈二〉","charstyle":"近體詩","id":17610,"chapter":"卷八十八","chapternum":88,"title":"魯望憫承吉之孤為詩序邀予屬和欲用予道振其孤而利之噫承吉之困身後乎魯望視予困與承吉生將孰若哉未有已困而能振人者然抑為之辭用塞良友之意","titledesc":"","content":"先生清骨𦵏烟霞業破孤存孰為嗟幾篋詩編分貴位一林石笋散豪家兒過舊宅啼楓影姬繞荒田泣稗花唯我共君堪便戒莫将文譽作生涯","collection":"","collectiondesc":"","poemindex":39},{"author":"【作者】皮日休〈二〉","charstyle":"近體詩","id":17611,"chapter":"卷八十八","chapternum":88,"title":"以紗巾寄魯望因而有作","titledesc":"","content":"周家新樣替三梁〈頭巾起後周武帝〉裹髮偏宜白面郎掩斂乍疑裁黒霧輕明渾似戴玄霜今朝定見㸔花側明日應聞漉酒香更有一般君未識虎文巾在絳霄房","collection":"","collectiondesc":"","poemindex":40},{"author":"【作者】皮日休〈二〉","charstyle":"近體詩","id":17612,"chapter":"卷八十八","chapternum":88,"title":"酬魯望見遺緑罽次韻","titledesc":"","content":"輕裁鴨緑任金刀不怕西風斷野蒿酬贈既無青玉案纎華猶欠赤霜袍煙披怪石難同逸竹映仙禽未勝髙成後料君無别事只應酣飲詠離騷","collection":"","collectiondesc":"","poemindex":41},{"author":"【作者】皮日休〈二〉","charstyle":"近體詩","id":17613,"chapter":"卷八十八","chapternum":88,"title":"以紫石硯寄魯望兼酬見贈","titledesc":"","content":"樣如金蹙小能輕㣲潤將融紫玉英石墨一研為鳳尾寒泉半勺是龍晴騷人白芷傷心暗狎客紅筵奪眼眀兩地有期皆好用不須空把洗溪聲","collection":"","collectiondesc":"","poemindex":42},{"author":"【作者】皮日休〈二〉","charstyle":"近體詩","id":17614,"chapter":"卷八十八","chapternum":88,"title":"酬魯望見答魚牋之什","titledesc":"","content":"輕如隠起膩如飴除却鮫工解製稀欲寫恐成河伯詔試裁疑是水仙衣毫端白獺脂猶濕指下氷蠶子欲飛若用莫将閒處去好題春思贈江妃","collection":"","collectiondesc":"","poemindex":43},{"author":"【作者】皮日休〈二〉","charstyle":"近體詩","id":17615,"chapter":"卷八十八","chapternum":88,"title":"魯望以竹夾膝見寄因次韻酬謝","titledesc":"","content":"圓於玉柱滑於龍來自衡陽彩翠中拂潤恐飛清夏雨叩虚疑貯碧湘風大勝書客裁成柬頗賽谿翁截作筒從此角巾因爾戴俗人相訪若為通","collection":"","collectiondesc":"","poemindex":44},{"author":"【作者】皮日休〈二〉","charstyle":"近體詩","id":17616,"chapter":"卷八十八","chapternum":88,"title":"魯望以綸鉤相示緬懐髙致因作三篇","titledesc":"","content":"角柄孤輪細膩輕翠篷十載伴君行撚時解轉蟾蜍魄抛處能啼絡緯聲七里灘波喧一舍五雲溪月静三更朱衣鮒足和蓑睡誰信人間有利名\n一線飄然下碧塘溪翁無語逺相望蓑衣舊去煙披重篛笠新來雨打香白鳥白蓮為夢寐清風清月是家鄉明朝有物充君信㰂酒三瓶寄夜航〈㰂酒出沈約集〉\n盡日悠然舴艋輕小輪聲細雨溟溟三㝷絲帶桐江爛一寸鉤含笠澤腥用近詹何傳釣法収和范蠡養魚經孤篷半夜無餘事應被嚴灘聒酒醒","collection":"","collectiondesc":"","poemindex":45},{"author":"【作者】皮日休〈二〉","charstyle":"近體詩","id":17617,"chapter":"卷八十八","chapternum":88,"title":"揚州㸔辛夷花","titledesc":"","content":"臘前千朶亞芳叢細膩偏勝素㮏功蜯首不言披曉雪麝臍無主任春風一枝拂地成瑶圃數樹參庭是蕋宫應為當時天女服至今猶未放全紅","collection":"","collectiondesc":"","poemindex":46},{"author":"【作者】皮日休〈二〉","charstyle":"近體詩","id":17618,"chapter":"卷八十八","chapternum":88,"title":"和薔薇次韻","titledesc":"","content":"誰繡連延滿户陳暫應遮得陸郎貧紅芳掩斂将迷蝶翠蔓飄颻欲挂人低拂地時如墮馬髙臨墻處似窺隣秖應是董雙成戲剪得神霞寸寸新","collection":"","collectiondesc":"","poemindex":47},{"author":"【作者】皮日休〈二〉","charstyle":"近體詩","id":17619,"chapter":"卷八十八","chapternum":88,"title":"閒夜酒醒","titledesc":"","content":"醒來山月髙孤枕琴書裏酒渇漫思茶山童呼不起","collection":"","collectiondesc":"","poemindex":48},{"author":"【作者】皮日休〈二〉","charstyle":"近體詩","id":17620,"chapter":"卷八十八","chapternum":88,"title":"館娃宫懐古","titledesc":"","content":"綺閣飄香下太湖亂兵侵曉上姑蘇越王大有堪羞處秪把西施賺得吳","collection":"","collectiondesc":"","poemindex":49},{"author":"【作者】皮日休〈二〉","charstyle":"近體詩","id":17621,"chapter":"卷八十八","chapternum":88,"title":"釣侣","titledesc":"","content":"趁眠無事避風濤一斗霜鱗换濁醪〈吳中買魚論斗〉驚怪兒童呼不得盡衝烟雨漉車螯\n嚴陵灘勢似雲崩釣具歸來放石層煙浪濺篷寒不睡更将枯蚌㸃漁燈","collection":"","collectiondesc":"","poemindex":50},{"author":"【作者】皮日休〈二〉","charstyle":"近體詩","id":17622,"chapter":"卷八十八","chapternum":88,"title":"友人許恵酒以詩徴之","titledesc":"","content":"野客蕭然訪我家霜殘白菊兩三花子山病起無餘事只望蒲臺酒一車〈庾信集云蒲州刺史中山公許酒一車未送〉","collection":"","collectiondesc":"","poemindex":51},{"author":"鄭嵎","charstyle":"古體詩","id":17623,"chapter":"卷八十八","chapternum":88,"title":"津陽門詩〈并序〉","titledesc":"津陽門者華清宫之外闕南扃禁闈北走京道開成中嵎常得羣書下帷於石甕僧院而甚聞宫中陳迹焉今年冬自虢而來暮及山下因解鞍謀飡求客旅邸而主翁年且艾自言世事明皇夜闌酒餘復為嵎道承平故實翼日於馬上輒裁刻俚叟之話為長句七言詩凡一千四百字成一百韻止以門題為之目云耳","content":"津陽門北臨通逵雪風獵獵飄酒旗泥寒欵叚蹶不進疲童退問前何為酒家顧客催解装案前羅列樽與巵青錢𤨏屑安足數白醪軟羙甘如飴開壚引滿相獻酬枯腸渴肺忘朝饑愁憂似見出門去漸覺春色入四肢主翁移客挑華燈雙肩隠膝烏㡌欹笑云鮐老不為禮飄蕭雪鬢雙垂頤問余何往凌寒曦顧翁枯朽郎豈知翁曽豪盛客不見我自為君陳昔時時平親衞號羽林我纔十五為孤兒射熊搏虎衆莫敵彎弧出入随佽飛〈開元中未有東西神筞軍但以六軍為親衞〉此時初創觀風樓簷髙百尺堆華榱樓南更起鬬難殿晨光山影相參差〈觀風樓在宫之外東北隅屬夾城而達于内前臨馳道周視山川寳應中魚朝恩毁之以脩章敬寺遺址尚存唯鬭雞殿與毬塲迤邐尚在〉其年十月移禁仗山下櫛比羅百司朝元閣成老君見㑹昌縣以新豐移〈時有詔改新豐為㑹昌縣移自陰盤故城置於山下至明年十月老君見於朝元閣南而於其處置降聖觀復改新豐為昭應縣廨宇始成令大將軍髙力士率禁樂以落之〉幽州曉進供奉馬玉珂寳勒黄金羈〈安禄山進馬必殊特而極銜勒之飾〉五王扈駕夾城路傳聲校獵渭水湄六軍合出射犀兕弋徒絡野張置維雕弓繡韣不知數翻身滅没皆蛾眉赤鷹黄鶻雲中來妖狐狡兔無所依人煩馬殆禽獸盡百里腥羶禾黍稀〈申王有髙麗赤鷹岐王有北山黄鶻逸翮竒姿特異他等上甚愛之〉暖山度獵東風微宫娃賜浴長湯池刻成玉蓮噴香液漱迴煙浪深逶迤〈宫内除供奉兩湯池内外更有湯十六所長湯每賜諸嬪御其脩廣與諸湯不侔甃以文瑶寳石中央有玉蓮捧湯泉噴以成池又縫綴綺繡為鳬雁於水中上時於其間泛鈒鏤小舟以嬉遊焉〉犀屏象薦雜羅列錦鳬繡雁相追隨破簪碎鈿不足拾金溝殘溜和纓緌上皇寛容易承事十家三國爭光輝繞床呼盧恣摴博張燈達晝相謾欺相君侈擬縱驕横日從秦虢多游嬉朱衫馬前未滿足更驅武卒羅旌旗〈楊國忠為宰相帶劍南節度使常與秦虢聮轡而出更於馬前以兩川旌節為導也〉畫輪寳軸從天來雲中笑語聲融怡鳴鞭後騎何躞蹀宫妝襟袖皆仙姿青門紫陌多春風風中數日殘香遺驪駒吐沫一奮迅路人擁篲争珠璣〈事盡載國史中此下更重叙其事〉八姨新起合歡堂翔鵾賀燕無由窺萬金酬工不肯去矜能恃巧猶嗟咨〈虢國創一堂價費萬金堂成工人償價之外更邀賞伎之直復授絳羅五千段工者嗤而不顧虢國異之問其由工曰某生平之能殫於此矣茍不之信願得螻蟻蜥蜴蜂蠆之類去其目而投於堂中使有隙失一物即不論工直也於是又以繒綵珍貝與之山下人至今話故事者尚以第行呼諸姨焉〉四方節制傾附媚窮奢極侈沽恩私堂中特設夜眀枕銀燭不張光鑒帷〈虢國夜明枕置於堂中光燭一室西川節度使所進事載國史畧書之〉瑶光樓南皆紫禁梨園仙宴臨花枝迎娘歌喉玉䆗窱蠻兒舞帶金葳蕤〈瑶光樓即飛霜殿之北門迎娘蠻兒乃梨園弟子之聞名者〉三郎紫笛㺯煙月怨如别鶴呼羈雌玉奴琵琶龍香撥倚歌促酒聲嬌悲〈上皇善吹笛常寳一紫玉管貴妃妙彈琵琶其樂聞於人間者有邏逤檀為槽龍香柏為撥者上毎執酒巵必令迎娘歌水調曲遍而太真輒彈弦倚歌為上送酒内中皆以上為三郎玉奴乃太真小字也〉飲鹿泉邊春露晞粉梅檀杏飄朱墀金沙洞口長生殿玉蕋峯頭王母祠〈山城内多馴鹿流澗號為飲鹿有長生殿乃齋殿也有事於朝元閣即御長生殿以沐浴也〉禁庭術士多幻化上前較勝紛相持羅公如意奪顔色三藏袈裟成散絲〈上頗信崇羅公逺楊妃尤信金剛三藏上常幸功徳院将謁七聖殿忽然背痒公逺折竹枝化作七寳如意以進上大喜顧謂金剛曰上人能致此乎三藏曰此幻術耳僧為陛下取真物乃於袖中出如意七寳炳燿而公逺所進即時復為竹枝耳後一日楊妃始以二人定優劣時禁中将創小殿三藏乃舉一鴻梁於空中将中公逺之首公逺不為動容上連命止之公逺飛符於他處竊三藏金襴袈裟於籄中守者不之見三藏怒又咒取之須臾而至公逺復噀水龍符於架裟上散為絲縷以盡也〉蓬萊池上望秋月無雲萬里懸清輝上皇夜半月中去三十六宫愁不歸月中秘樂天半聞丁璫玉石和塤篪宸聰聴覽未終曲却到人間迷是非〈葉法善引上入月宫時秋已深上苦凄冷不能久留歸於天半尚聞仙樂及上歸且記憶其半遂于笛中寫之㑹西梁都督楊敬述進婆羅門曲與其聲調相符遂以月中所聞為之散序用敬述所進曲作其腔而名霓裳羽衣法曲〉千秋御節在八月㑹同萬國朝華夷花萼樓南大合樂八音九奏鸞來儀都盧㝷橦誠齷齪公孫劒伎方神奇馬知舞徹下牀榻人惜曲終更羽衣〈上始以誕聖日為千秋節毎大脯㑹必於勤政樓下使華夷縱觀有公孫大娘舞劒當時號為雄妙又設連榻令馬舞其上馬衣紈綺而被鈴鐸驤首奮鬛舉趾翹尾變態動容皆中音律又令宫妓梳九綺仙髻衣孔雀翠衣佩七寳瓔珞為霓裳羽衣之類曲終珠翠可掃其舞馬禄山亦将數匹以歸而私習之其後田承嗣代安有存者一旦於廐上聞鼓聲頓挫其舞廐人惡之舉篲以擊之其馬尚為怒未妍妙因更奮擊宛轉曲盡其態厮恐以告承嗣以為妖遂戮之而舞馬自此絶矣〉禄山此時侍御側金雞畫障當罘罳繡祤衣褓日屓贔甘言狡計愈驕癡〈上每座及宴㑹必令禄山坐於御座側而以金雞障隔之賜其箕踞太真又以為子時襁褓戲而加之上亦呼之禄兒毎入宫必先拜貴妃然後拜上上笑而問其故輒對曰臣本蕃中人禮先拜母後拜父是以然也〉詔令上路建甲第樓通走馬如飛翬大開内府恣供給玉岳金筐銀簸箕〈時於親仁里南陌為禄山建甲第令中貴人督其事仍謂之曰卿善為部署禄山眼孔大勿令笑我至於篣筐簸箕釜缶之具咸金銀為之今囘元觀即其故第耳〉異謀潛熾促歸去臨軒賜帶盈十圍〈禄山肥博過人腹垂而緩帶十五圍方周體〉忠臣張公識逆状日日切諌上弗疑〈張曲江先識其必反逆状數數言於上上曰卿勿以王夷甫識石勒而誤疑祿山耳〉湯成召浴果不至潼闗已溢漁陽師御街一夕無禁鼓玉輅順動西南馳〈其年賜柑子使囘泣訴祿山反状云臣幾不至生返上猶疑其言復遣使喻云我為卿造一湯待卿至使囘荅言反状上然後憂疑即寇軍至潼闗矣〉九門囘望塵坌多六龍夜馭兵衞疲縣官無人具軍頓行宫徹屋屠雲螭〈時郊畿草擾無御頓之偹上命徹行宫木宰御馬以饗士卒〉馬嵬驛前駕不發宰相射殺寃者誰長睂鬒髪作凝血空有君王潛涕洟青泥坂上到三蜀金堤城邊止九旂移文泣祭昔臣墓度曲悲歌秋雁辭〈駕至蜀詔中貴人馳祭張曲江墓悔不納其諫又過劒閣下望山川忽憶水調詞云山川滿目涙沾衣富貴榮華能㡬時不見只今汾水上唯有年年秋雁飛上泫然流涕顧問左右曰此誰人詩從臣對曰此李嶠詩復掩泣曰李嶠真可謂才子也〉眀年尚父上捷書洗清觀闕收封畿兩君相見望賢宫君臣鼓舞皆歔欷〈望賢宫在咸陽之東數里時車駕自蜀囘肅宗迎駕上皇自致傳國璽於上上歔欷拜受左右皆泣曰不圖今日復覩兩君相見之禮駕将入開逺門上皇疑先後入門不决顧問從臣不能對髙力士前曰上皇雖尊皇帝主也上皇偏門而入先行皇帝正門而入後行耆老皆呼萬嵗當時識者皆是之〉宫中親呼髙驃騎潛令改𦵏楊真妃花膚雪艶不復見空有香囊和淚滋〈時肅宗詔令改𦵏太真髙力士知其所瘞在馬嵬坡驛西北十餘步當時乗輿匆遽無復備周身之具但以紫縟裹之及改𦵏之時皆已朽壊惟有胸前紫綃香囊中尚得氷麝香持以進上皇上皇泣而佩之〉鑾輿却入華清宫滿山紅實垂相思飛霜殿前月悄悄迎春亭下風颸颸〈飛霜殿即寢殿而白傅長恨歌以長生殿為寢殿殊誤矣上皇至明年復幸華清宫信宿乃回自此遂移處西内中矣〉雪衣女失玉籠在長生鹿痩銅牌垂象牀塵凝罨颯被畫檐蟲網頗梨碑〈太真養白鸚鵡西國所貢辨恵多辭上尤愛之字為雪衣女上常於芙蓉園中獲白鹿惟山人王旻識之曰此漢時鹿也上異之令左右周視之乃於角際雪毛中得銅牌子刻之曰宜春苑中白鹿上由是愈愛之移於此山目之曰仙客上止華清罨颯公主嘗為上晨召聴按新水調主愛起晚遽遺真珠被而出及冦至倉惶隨駕出宫後不知省及上歸南内一旦再入此宫而當時罨颯之被宛然而塵積矣上尤感焉温泉堂碑其石瑩徹見人形影宫中號為頗梨碑〉碧菱花覆雲母陵風篁雨菊低離披真人影帳偏生草果老藥堂空掩扉〈真人李順興後周時修道北山神堯皇帝受禪真人潛告符契至今山下有祠宇宫中有七聖殿自神堯至睿宗逮竇后皆立衣衮衣繞殿石榴樹皆太真所植俱壅腫矣南有功徳院其間瑶壇羽帳皆在焉順興影堂果老藥室亦在禁中也〉鼎湖一日失弓劍橋山煙草俄霏霏空聞玉椀入金市但見銅臺飄繐帷開元到今踰十紀當初事跡皆殘隳竹花唯養棲梧鳳水藻周遊巢葉龜㑹昌御宇斥内典去留二教分黄緇慶山汙瀦石甕毁紅樓緑閣皆支離奇松怪柏為樵蘇童山眢谷亡嶮巇煙中壁碎摩詰畫雲間字失明皇詩〈持國寺本名慶山寺徳宗始改其額寺有緑額複道而上天后朝以禁匠取宫中制度結構之石甕寺開元中以創造華清宫餘材脩繕佛殿中玉石像皆幽州進來與朝元閣道像同日而至精妙無比叩之如磬餘像並楊恵之手塑肢空像皆元伽兒之制能妙纎麗曠古無儔紅樓在佛殿之西巖下臨絶壁樓中有明皇題詩草八分每一篇一體王右丞山水兩壁寺毁之後皆失之矣摩詰乃王維之字也〉石魚巖底百㝷井銀床下卷紅綆遲當時清影䕃紅葉一旦飛埃埋素䂓〈石魚嵓下有天絲石其形如甕以貯飛泉故上以石甕為寺名寺僧於上層飛樓中縣轆轤引修笮長二百餘尺以汲甕泉出於紅樓喬樹之杪寺既毁拆石甕今已埋沒也〉韓家燭臺倚林杪千枝燦若山霞摛昔年光彩奪天月昨日銷鎔當路岐〈韓國為千枝燈臺髙八十尺置於山上毎至上元夜則燃之千光奪月凡百里之内皆可望焉〉龍宫御榜髙可惜火焚牛挽臨崎峗孔雀松殘赤琥珀鴛鴦瓦碎青琉璃〈寺額睿宗在藩邸中所題也標於危樓之上世傳孔雀松下有赤茯苓入土千年則成琥珀寺之前峯古松老栢洎乎嘉草今皆己樵蘓蕩滌矣〉今我前程能幾許徒有餘息筋力羸逢君話此空灑涕却憶歡娛無見期主翁莫泣聴我話寜勞感舊休吁嘻河清海晏不難覩我皇己上昇平基湟中土地昔湮沒昨夜收復無瘡痍戎王北走棄青塚塞馬西奔空月支兩逢堯年豈易偶願翁頥養豐膚肌平明酒醒便分手今夕一樽翁莫違〈陳氏書録曰此詩或云鄭愚者非也愚嶺南節度使非此鄭嵎 按此篇計有功唐詩紀事與統籖前後互異統籖較有次苐今從之〉","collection":"","collectiondesc":"","poemindex":52},{"author":"劉滄","charstyle":"近體詩","id":17624,"chapter":"卷八十八","chapternum":88,"title":"秋夕山齋即事","titledesc":"","content":"衡門無事閉蒼苔籬下蕭疎野菊開半夜秋風江色動滿山寒葉雨聲來雁飛闗塞霜初落書寄鄉山客未迴獨坐髙窓此時節一彈瑶瑟自成哀","collection":"","collectiondesc":"","poemindex":53},{"author":"劉滄","charstyle":"近體詩","id":17625,"chapter":"卷八十八","chapternum":88,"title":"秋日山齋書懐","titledesc":"","content":"啓户清風枕簟幽蟲絲吹落掛簾鈎蟬吟髙樹雨初霽人憶故鄉山正秋浩渺蒹葭連夕照蕭疎楊栁隔沙洲空将方寸荷知已身寄煙蘿恩未酬","collection":"","collectiondesc":"","poemindex":54},{"author":"劉滄","charstyle":"近體詩","id":17626,"chapter":"卷八十八","chapternum":88,"title":"洛陽月下書懐","titledesc":"","content":"疎栁髙槐古巷通月明西照上陽宫一聲邊雁塞門雪㡬處逺砧河漢風獨榻閒眠移嶽影寒窗幽思度煙空孤吟此夕驚秋晚落葉殘花樹色中","collection":"","collectiondesc":"","poemindex":55},{"author":"劉滄","charstyle":"近體詩","id":17627,"chapter":"卷八十八","chapternum":88,"title":"秋日夜懐","titledesc":"","content":"砧杵寥寥秋色長遶枝寒鵲客情傷闗山雲盡九秋月門栁葉凋三徑霜近日毎思歸少室故人遥憶隔瀟湘如何節𠉀變容髪明鏡一㸔愁異常","collection":"","collectiondesc":"","poemindex":56},{"author":"劉滄","charstyle":"近體詩","id":17628,"chapter":"卷八十八","chapternum":88,"title":"春日旅遊","titledesc":"","content":"玄髪辭家事逺遊春風歸雁一聲愁花開忽憶故園樹月上自登臨水樓浩浩晴原人獨去依依春草水分流秦川楚塞煙波隔怨别路岐何日休","collection":"","collectiondesc":"","poemindex":57},{"author":"劉滄","charstyle":"近體詩","id":17629,"chapter":"卷八十八","chapternum":88,"title":"江行書事","titledesc":"","content":"逺渚蒹葭覆綠苔姑蘇南望思徘徊空江獨樹楚山背暮雨孤舟吳苑來人度深秋風葉落鳥飛殘照水煙開寒潮欲上泛萍藻寄薦三閭情自哀","collection":"","collectiondesc":"","poemindex":58},{"author":"劉滄","charstyle":"近體詩","id":17630,"chapter":"卷八十八","chapternum":88,"title":"晚秋野望","titledesc":"","content":"秋盡郊原情自哀菊花寂寞晚仍開髙風疎葉帶霜落一雁寒聲背水來荒壘㡬年經戰後故山終日望書回歸途休問從前事獨唱勞歌醉數盃","collection":"","collectiondesc":"","poemindex":59},{"author":"劉滄","charstyle":"近體詩","id":17631,"chapter":"卷八十八","chapternum":88,"title":"雨後遊南門寺","titledesc":"","content":"郭南山寺雨初晴上界㝷僧竹裏行半壁樓臺秋月過一川烟水夕陽平苔封石室雲含潤露滴松枝鶴有聲木葉蕭蕭動歸思西風畫角漢東城","collection":"","collectiondesc":"","poemindex":60},{"author":"劉滄","charstyle":"近體詩","id":17632,"chapter":"卷八十八","chapternum":88,"title":"題四皓廟","titledesc":"","content":"石壁蒼苔翠靄濃驅車商洛想遺踪天髙猿叫向山月露下鶴聲來廟松葉墮隂巖疎薜荔池經秋雨老芙蓉雪髯仙侣何深隠千古寂寥雲水重","collection":"","collectiondesc":"","poemindex":61},{"author":"劉滄","charstyle":"近體詩","id":17633,"chapter":"卷八十八","chapternum":88,"title":"咸陽懐古","titledesc":"","content":"經過此地無窮事一望凄然感廢興渭水故都秦二世咸原秋草漢諸陵天空絶塞聞邊雁葉盡孤村見夜燈風景蒼蒼多少恨寒山半出白雲層","collection":"","collectiondesc":"","poemindex":62},{"author":"劉滄","charstyle":"近體詩","id":17634,"chapter":"卷八十八","chapternum":88,"title":"長洲懐古","titledesc":"","content":"野燒原空盡荻灰吳王此地有樓臺千年事往人何在半夜月明潮自來白鳥影從江樹沒清猿聲入楚雲哀停車日晚薦蘋藻風静寒塘花正開","collection":"","collectiondesc":"","poemindex":63},{"author":"劉滄","charstyle":"近體詩","id":17635,"chapter":"卷八十八","chapternum":88,"title":"浙江晚渡懐古","titledesc":"","content":"蟬噪秋風滿古隄荻花寒渡思悽悽潮聲歸海鳥初下草色連江人自迷碧落晴分平楚外青山晚出穆陵西此來一見垂綸者郤憶舊居明月溪","collection":"","collectiondesc":"","poemindex":64},{"author":"劉滄","charstyle":"近體詩","id":17636,"chapter":"卷八十八","chapternum":88,"title":"經古行宫","titledesc":"","content":"玉輦西歸己至今古原風景自沈沈御溝流水長芳草宫樹落花空夕隂蝴蝶翅翻殘露滴子規聲盡野烟深路人不記當年事臺殿寂寥山影侵","collection":"","collectiondesc":"","poemindex":65},{"author":"劉滄","charstyle":"近體詩","id":17637,"chapter":"卷八十八","chapternum":88,"title":"經龍門廢寺","titledesc":"","content":"因思人事事無窮㡬度經過感此中山色不移樓殿盡石臺依舊水雲空唯餘芳草滴春露時有殘花落晚風楊栁覆灘清瀨響暮天沙鳥自西東","collection":"","collectiondesc":"","poemindex":66},{"author":"劉滄","charstyle":"近體詩","id":17638,"chapter":"卷八十八","chapternum":88,"title":"秋日山寺懐友人","titledesc":"","content":"蕭寺樓臺對夕隂淡煙疎磬散空林風生寒渚白蘋動霜落秋山黄葉深雲盡獨㸔晴塞雁月明遥聴逺村砧相思不見又經嵗坐向松窗彈玉琴","collection":"","collectiondesc":"","poemindex":67},{"author":"劉滄","charstyle":"近體詩","id":17639,"chapter":"卷八十八","chapternum":88,"title":"和友人憶洞庭舊居","titledesc":"","content":"客舍經時益苦吟洞庭猶憶在前林青山殘月有歸夢碧落片雲生逺心谿路烟開江月出草堂門掩海濤深因君話舊起愁思隔水數聲何處砧","collection":"","collectiondesc":"","poemindex":68},{"author":"劉滄","charstyle":"近體詩","id":17640,"chapter":"卷八十八","chapternum":88,"title":"寄逺","titledesc":"","content":"西園楊栁暗驚秋寳瑟朱絃結逺愁霜落鴈聲來紫塞月明人夢在青樓蕙心迢逓湘雲暮蘭思縈迴楚水流錦字織成添别恨闗河萬里路悠悠","collection":"","collectiondesc":"","poemindex":69},{"author":"劉滄","charstyle":"近體詩","id":17641,"chapter":"卷八十八","chapternum":88,"title":"留别崔澣秀才昆仲","titledesc":"","content":"汶陽離思水無窮去住情深夢寐中嵗晚蟲鳴寒露草日西蟬噪古槐風川分逺岳秋光静雲盡遥天霽色空對酒不能傷此别尺書憑鴈往來通","collection":"","collectiondesc":"","poemindex":70},{"author":"于濆","charstyle":"古體詩","id":17642,"chapter":"卷八十八","chapternum":88,"title":"巫山髙","titledesc":"","content":"何山無朝雲彼雲亦悠揚何山無暮雨彼雨亦蒼茫宋玉恃才者憑虚構髙堂自垂文賦名荒淫歸楚襄峩峩十二峯永作妖鬼鄉","collection":"","collectiondesc":"","poemindex":71},{"author":"于濆","charstyle":"古體詩","id":17643,"chapter":"卷八十八","chapternum":88,"title":"青樓曲","titledesc":"","content":"青樓臨大道一上一回老所思終不來極目傷春草","collection":"","collectiondesc":"","poemindex":72},{"author":"于濆","charstyle":"古體詩","id":17644,"chapter":"卷八十八","chapternum":88,"title":"隴頭吟","titledesc":"","content":"借問隴頭水終年恨何事深疑嗚咽聲中有征人淚昨日上山下達曙不能寐何事接長波東流入清渭","collection":"","collectiondesc":"","poemindex":73},{"author":"于濆","charstyle":"古體詩","id":17645,"chapter":"卷八十八","chapternum":88,"title":"沙塲夜","titledesc":"","content":"城上更聲發城下杵聲歇征人燒斷蓬對泣沙中月耕牛朝輓甲戰馬夜銜鐵士卒浣戎衣交河水為血輕裘兩都客洞房愁宿别何况逺辭家生死猶未決","collection":"","collectiondesc":"","poemindex":74},{"author":"于濆","charstyle":"古體詩","id":17646,"chapter":"卷八十八","chapternum":88,"title":"田翁歎桑","titledesc":"","content":"手植千樹桑文杏作中梁頻年徭役重盡屬富家郎富家田業廣用此買金章昨日門前過軒車滿垂楊歸來説向家兒孫竟咨嗟不見千樹桑一浦芙蓉花","collection":"","collectiondesc":"","poemindex":75},{"author":"于濆","charstyle":"古體詩","id":17647,"chapter":"卷八十八","chapternum":88,"title":"燒金曲","titledesc":"","content":"天夀畏不永燒金希長年積土培枯根自謂松栢堅南陌試騕褭西樓歌嬋娟豈知蔓草中日日開夜泉","collection":"","collectiondesc":"","poemindex":76},{"author":"于濆","charstyle":"古體詩","id":17648,"chapter":"卷八十八","chapternum":88,"title":"早發","titledesc":"","content":"緑野含曙光東北雲如茜棲雅林際起落月水中見此身何自苦日日凌霜霰流蘇帳裏人猶在陽臺畔","collection":"","collectiondesc":"","poemindex":77},{"author":"于濆","charstyle":"古體詩","id":17649,"chapter":"卷八十八","chapternum":88,"title":"感事","titledesc":"","content":"花開蝶滿枝花謝蝶還稀惟有舊巢燕主人貧亦歸","collection":"","collectiondesc":"","poemindex":78},{"author":"聶夷中","charstyle":"古體詩","id":17650,"chapter":"卷八十八","chapternum":88,"title":"長安道","titledesc":"","content":"此地無駐馬夜中猶走輪所以路傍草少於衣上塵","collection":"","collectiondesc":"","poemindex":79},{"author":"聶夷中","charstyle":"古體詩","id":17651,"chapter":"卷八十八","chapternum":88,"title":"遊子吟","titledesc":"","content":"萱草生空堦游子行天涯慈親倚門望不見萱草花","collection":"","collectiondesc":"","poemindex":80},{"author":"聶夷中","charstyle":"古體詩","id":17652,"chapter":"卷八十八","chapternum":88,"title":"烏夜啼","titledesc":"","content":"衆鳥各歸枝烏烏爾不棲還應知妾恨故向綠窗啼","collection":"","collectiondesc":"","poemindex":81},{"author":"聶夷中","charstyle":"古體詩","id":17653,"chapter":"卷八十八","chapternum":88,"title":"公子家","titledesc":"","content":"種花滿西園花發青樓道花下一禾生去之為惡草","collection":"","collectiondesc":"","poemindex":82},{"author":"聶夷中","charstyle":"古體詩","id":17654,"chapter":"卷八十八","chapternum":88,"title":"空城雀〈一作孟郊詩〉","titledesc":"","content":"一雀入官倉所食能損幾所慮往復頻官倉乃害爾魚網不在天鳥網不在水飲啄要自然何必空城裏","collection":"","collectiondesc":"","poemindex":83},{"author":"聶夷中","charstyle":"古體詩","id":17655,"chapter":"卷八十八","chapternum":88,"title":"公子行","titledesc":"","content":"漢代多豪族恩深益驕逸走馬踏殺人街吏不敢詰紅樓宴青春數里望雲蔚金缸焰勝晝不畏落暉疾美人盡如月南威莫能匹芙蓉自天來不向水中出飛瓊奏雲和碧簫吹鳳質唯恨魯陽死無人駐白日\n花樹出牆頭花裏誰家樓一行書不讀身封萬户侯美人樓上歌不見古涼州","collection":"","collectiondesc":"","poemindex":84},{"author":"聶夷中","charstyle":"古體詩","id":17656,"chapter":"卷八十八","chapternum":88,"title":"飲酒樂","titledesc":"","content":"日月似有事一夜行一周草木猶須老人生得無愁一飲解百結再飲破百憂白髮欺賤貧不入醉人頭我願西江水盡向杯中流安得阮步兵同入醉鄉游","collection":"","collectiondesc":"","poemindex":85},{"author":"聶夷中","charstyle":"古體詩","id":17657,"chapter":"卷八十八","chapternum":88,"title":"勸酒","titledesc":"","content":"白日無定影清江無定波人無百年夀百年復如何堂上陳美酒堂下列笙歌與君入醉鄉醉鄉樂天和歳歳松栢茂日日丘陵多君看終南山萬古青峩峩\n灞上送行客聽唱行客歌適來橋下水已作渭川波人間榮樂少四海别離多但恐别離淚自成苦水河勸爾一杯酒所贈無餘多","collection":"","collectiondesc":"","poemindex":86},{"author":"聶夷中","charstyle":"古體詩","id":17658,"chapter":"卷八十八","chapternum":88,"title":"田家","titledesc":"","content":"父耕原上田子斸山下荒六月禾未秀官家已脩倉二月賣新絲五月糶新穀醫得眼前瘡剜却心頭肉我願君王心化作光明燭不照綺羅筵只照逃亡屋","collection":"","collectiondesc":"","poemindex":87},{"author":"聶夷中","charstyle":"古體詩","id":17659,"chapter":"卷八十八","chapternum":88,"title":"早發鄴北經古城","titledesc":"","content":"微月東南明雙牛耕古城但耕古城地不知古城名當昔置此城豈料今日耕蔓草已離披狐兔何縱横秋雲零落散秋風蕭條生對古良可嘆念今轉傷情古人已冥冥今人又營營不知馬蹄下誰家舊臺亭","collection":"","collectiondesc":"","poemindex":88},{"author":"聶夷中","charstyle":"古體詩","id":17660,"chapter":"卷八十八","chapternum":88,"title":"雜興","titledesc":"","content":"兩葉能蔽目雙豆能塞聰理身不知道將為天地聾擾擾造化内茫茫天地中苟或無所願毛髮亦不容","collection":"","collectiondesc":"","poemindex":89}]