[{"author":"陸龜䝉","charstyle":"近體詩","content":"抱杖柴門立，江村日易斜。\n雁寒猶憶侣，人病更離家。\n短鬢堪成雪，雙眸舊有花。\n何須萬里外，即此是天涯。\n","id":65241,"chapter":"卷八十六","chapternum":86,"title":"村中晚望","titledesc":"","collection":"","collectiondesc":"","poemindex":1},{"author":"陸龜䝉","charstyle":"近體詩","content":"近來唯樂靜，移傍故城居。\n閒打脩琴料，時封謝藥書。\n夜停江上鳥，晴曬篋中魚。\n出亦圖何事，無勞置棧車。\n","id":65242,"chapter":"卷八十六","chapternum":86,"title":"襲美題郊居十首次韻","titledesc":"","collection":"","collectiondesc":"","poemindex":2},{"author":"陸龜䝉","charstyle":"近體詩","content":"倩人醫病樹，看僕補衡茅。\n散髮還同阮，無心更慕巢。\n簡便書露竹，樽待破霜匏。\n日好林間坐，烟蘿僅欲交。\n","id":65243,"chapter":"卷八十六","chapternum":86,"title":"襲美題郊居十首次韻","titledesc":"","collection":"","collectiondesc":"","poemindex":3},{"author":"陸龜䝉","charstyle":"近體詩","content":"倭僧留海紙，山匠製雲牀。\n懶外應無敵，貧中直是王。\n池平鷗思喜，花盡蝶情忙。\n欲問新秋計，菱絲一畆强。\n","id":65244,"chapter":"卷八十六","chapternum":86,"title":"襲美題郊居十首次韻","titledesc":"","collection":"","collectiondesc":"","poemindex":4},{"author":"陸龜䝉","charstyle":"近體詩","content":"故山空自擲，當路竟誰知。\n祇有經時䇿，全無養拙資。\n病深憐灸客，炊晚信樵兒。\n漫欲陳風俗，周官未採詩。\n","id":65245,"chapter":"卷八十六","chapternum":86,"title":"襲美題郊居十首次韻","titledesc":"","collection":"","collectiondesc":"","poemindex":5},{"author":"陸龜䝉","charstyle":"近體詩","content":"福地能容塹，玄闗詎有扉。\n靜思瓊板字，閒洗鐵笻衣。\n鳥破涼烟下，人衝暮雨歸。\n故園秋草夢，猶記緑微微。\n","id":65246,"chapter":"卷八十六","chapternum":86,"title":"襲美題郊居十首次韻","titledesc":"","collection":"","collectiondesc":"","poemindex":6},{"author":"陸龜䝉","charstyle":"近體詩","content":"水影沈魚器，隣聲動緯車。\n燕輕捎墜葉，蜂懶臥燋花。\n説史評諸例，論兵到百家。\n明時如不用，歸去種桑麻。\n","id":65247,"chapter":"卷八十六","chapternum":86,"title":"襲美題郊居十首次韻","titledesc":"","collection":"","collectiondesc":"","poemindex":7},{"author":"陸龜䝉","charstyle":"近體詩","content":"禹穴奇編缺，雷平異境殘。\n靜吟封籙檢，歸興削帆竿。\n白石堪為飯，青蘿好作冠。\n㡬時當斗柄，同上步罡壇。\n","id":65248,"chapter":"卷八十六","chapternum":86,"title":"襲美題郊居十首次韻","titledesc":"","collection":"","collectiondesc":"","poemindex":8},{"author":"陸龜䝉","charstyle":"近體詩","content":"强起披衣坐，徐行處暑天。\n上階來鬬雀，移樹去驚蟬。\n莫問鹽車駿，誰看醬瓿玄。\n黃金如可化，相近買雲泉。\n","id":65249,"chapter":"卷八十六","chapternum":86,"title":"襲美題郊居十首次韻","titledesc":"","collection":"","collectiondesc":"","poemindex":9},{"author":"陸龜䝉","charstyle":"近體詩","content":"野入青蕪巷，陂侵白竹門。\n風高開栗刺，沙淺露芹根。\n迸鼠縁藤桁，饑烏立石盆。\n東吳雖不改，誰是武王孫。\n","id":65250,"chapter":"卷八十六","chapternum":86,"title":"襲美題郊居十首次韻","titledesc":"","collection":"","collectiondesc":"","poemindex":10},{"author":"陸龜䝉","charstyle":"近體詩","content":"疎慵真有素，時勢盡無能。\n風月誰為敵，林泉幸未憎。\n酒材經夏闕，詩債待秋徴。\n祇有君同僻，閒來對曲肱。\n","id":65251,"chapter":"卷八十六","chapternum":86,"title":"襲美題郊居十首次韻","titledesc":"","collection":"","collectiondesc":"","poemindex":11},{"author":"陸龜䝉","charstyle":"近體詩","content":"石窗何處見，萬仞倚晴虚。\n積靄迷青璅，殘霞動綺疏。\n山應列圓嶠，宫便接方諸。\n祇有三奔客，時來教隠書。\n","id":65252,"chapter":"卷八十六","chapternum":86,"title":"石窗","titledesc":"","collection":"四明山詩九首〈并序〉","collectiondesc":"謝遺塵者有道之士也甞隠於四明之南雷一旦訪余來語不及世務且曰吾得於玉泉生知子性誕逸樂神仙中書探海嶽遺事以期方外之交雖銅牆鬼炊虎獄劒餌無不窺也今為子語吾山之奇者有峯最高四穴在峯上每天地澄霽望之如牖户相傳謂之石窗即四明之目也山中有雲不絶者二十里民皆家雲之南壮每相從謂之過雲有鹿亭有樊榭有潺湲洞木實有青櫺子味極甘而堅不可卒破有猿山家謂之鞠侯其他在圖籍不足道也凡此佳處各為我賦詩余因作九題題四十字謝省之曰玉泉生真不誣矣好事者為余傳之因呈襲美","poemindex":12},{"author":"陸龜䝉","charstyle":"近體詩","content":"相訪一程雲，雲深路僅分。\n嘯臺隨日辨，樵斧帶風聞。\n曉著衣全濕，寒衝酒不曛。\n㡬囘歸思靜，髣髴見蘇君。\n","id":65253,"chapter":"卷八十六","chapternum":86,"title":"過雲","titledesc":"","collection":"四明山詩九首〈并序〉","collectiondesc":"謝遺塵者有道之士也甞隠於四明之南雷一旦訪余來語不及世務且曰吾得於玉泉生知子性誕逸樂神仙中書探海嶽遺事以期方外之交雖銅牆鬼炊虎獄劒餌無不窺也今為子語吾山之奇者有峯最高四穴在峯上每天地澄霽望之如牖户相傳謂之石窗即四明之目也山中有雲不絶者二十里民皆家雲之南壮每相從謂之過雲有鹿亭有樊榭有潺湲洞木實有青櫺子味極甘而堅不可卒破有猿山家謂之鞠侯其他在圖籍不足道也凡此佳處各為我賦詩余因作九題題四十字謝省之曰玉泉生真不誣矣好事者為余傳之因呈襲美","poemindex":13},{"author":"陸龜䝉","charstyle":"近體詩","content":"雲南更有溪，丹礫盡無泥。\n藥有巴竇賣，枝多越鳥啼。\n夜清先月午，秋近少嵐迷。\n若得山顔住，芝𥰭手自。\n","id":65254,"chapter":"卷八十六","chapternum":86,"title":"雲南","titledesc":"","collection":"四明山詩九首〈并序〉","collectiondesc":"謝遺塵者有道之士也甞隠於四明之南雷一旦訪余來語不及世務且曰吾得於玉泉生知子性誕逸樂神仙中書探海嶽遺事以期方外之交雖銅牆鬼炊虎獄劒餌無不窺也今為子語吾山之奇者有峯最高四穴在峯上每天地澄霽望之如牖户相傳謂之石窗即四明之目也山中有雲不絶者二十里民皆家雲之南壮每相從謂之過雲有鹿亭有樊榭有潺湲洞木實有青櫺子味極甘而堅不可卒破有猿山家謂之鞠侯其他在圖籍不足道也凡此佳處各為我賦詩余因作九題題四十字謝省之曰玉泉生真不誣矣好事者為余傳之因呈襲美","poemindex":14},{"author":"陸龜䝉","charstyle":"近體詩","content":"雲北是陽川，人家洞壑連。\n壇當星斗下，樓桚翠微連。\n一半遙峰雨，三條古井烟。\n金庭如有路，應到左神天。\n","id":65255,"chapter":"卷八十六","chapternum":86,"title":"雲北","titledesc":"","collection":"四明山詩九首〈并序〉","collectiondesc":"謝遺塵者有道之士也甞隠於四明之南雷一旦訪余來語不及世務且曰吾得於玉泉生知子性誕逸樂神仙中書探海嶽遺事以期方外之交雖銅牆鬼炊虎獄劒餌無不窺也今為子語吾山之奇者有峯最高四穴在峯上每天地澄霽望之如牖户相傳謂之石窗即四明之目也山中有雲不絶者二十里民皆家雲之南壮每相從謂之過雲有鹿亭有樊榭有潺湲洞木實有青櫺子味極甘而堅不可卒破有猿山家謂之鞠侯其他在圖籍不足道也凡此佳處各為我賦詩余因作九題題四十字謝省之曰玉泉生真不誣矣好事者為余傳之因呈襲美","poemindex":15},{"author":"陸龜䝉","charstyle":"近體詩","content":"鹿亭巖下置，時領白麛過。\n草細眠應久，泉香飲自多。\n認聲來月塢，尋跡到烟蘿。\n早晚吞金液，騎將上絳河。\n","id":65256,"chapter":"卷八十六","chapternum":86,"title":"鹿亭","titledesc":"","collection":"四明山詩九首〈并序〉","collectiondesc":"謝遺塵者有道之士也甞隠於四明之南雷一旦訪余來語不及世務且曰吾得於玉泉生知子性誕逸樂神仙中書探海嶽遺事以期方外之交雖銅牆鬼炊虎獄劒餌無不窺也今為子語吾山之奇者有峯最高四穴在峯上每天地澄霽望之如牖户相傳謂之石窗即四明之目也山中有雲不絶者二十里民皆家雲之南壮每相從謂之過雲有鹿亭有樊榭有潺湲洞木實有青櫺子味極甘而堅不可卒破有猿山家謂之鞠侯其他在圖籍不足道也凡此佳處各為我賦詩余因作九題題四十字謝省之曰玉泉生真不誣矣好事者為余傳之因呈襲美","poemindex":16},{"author":"陸龜䝉","charstyle":"近體詩","content":"樊榭何年築，人應白日飛。\n至今山客説，時駕玉麟歸。\n乳蔕懸松嫩，芝臺出石微。\n憑欄虚目斷，不見羽華衣。\n","id":65257,"chapter":"卷八十六","chapternum":86,"title":"樊榭","titledesc":"","collection":"四明山詩九首〈并序〉","collectiondesc":"謝遺塵者有道之士也甞隠於四明之南雷一旦訪余來語不及世務且曰吾得於玉泉生知子性誕逸樂神仙中書探海嶽遺事以期方外之交雖銅牆鬼炊虎獄劒餌無不窺也今為子語吾山之奇者有峯最高四穴在峯上每天地澄霽望之如牖户相傳謂之石窗即四明之目也山中有雲不絶者二十里民皆家雲之南壮每相從謂之過雲有鹿亭有樊榭有潺湲洞木實有青櫺子味極甘而堅不可卒破有猿山家謂之鞠侯其他在圖籍不足道也凡此佳處各為我賦詩余因作九題題四十字謝省之曰玉泉生真不誣矣好事者為余傳之因呈襲美","poemindex":17},{"author":"陸龜䝉","charstyle":"近體詩","content":"石淺洞門深，潺潺萬古音。\n似吹雙羽管，如奏落霞琴。\n倒穴漂龍沬，穿松濺鶴襟。\n何人乘月㺯，應作上清吟。\n","id":65258,"chapter":"卷八十六","chapternum":86,"title":"潺湲洞","titledesc":"","collection":"四明山詩九首〈并序〉","collectiondesc":"謝遺塵者有道之士也甞隠於四明之南雷一旦訪余來語不及世務且曰吾得於玉泉生知子性誕逸樂神仙中書探海嶽遺事以期方外之交雖銅牆鬼炊虎獄劒餌無不窺也今為子語吾山之奇者有峯最高四穴在峯上每天地澄霽望之如牖户相傳謂之石窗即四明之目也山中有雲不絶者二十里民皆家雲之南壮每相從謂之過雲有鹿亭有樊榭有潺湲洞木實有青櫺子味極甘而堅不可卒破有猿山家謂之鞠侯其他在圖籍不足道也凡此佳處各為我賦詩余因作九題題四十字謝省之曰玉泉生真不誣矣好事者為余傳之因呈襲美","poemindex":18},{"author":"陸龜䝉","charstyle":"近體詩","content":"山實號青櫺，環岡次第生。\n外形堅緑殻，中味敵瓊英。\n墮石樵兒拾，敲林宿鳥驚。\n亦應仙吏守，時取薦層城。\n","id":65259,"chapter":"卷八十六","chapternum":86,"title":"青櫺子","titledesc":"","collection":"四明山詩九首〈并序〉","collectiondesc":"謝遺塵者有道之士也甞隠於四明之南雷一旦訪余來語不及世務且曰吾得於玉泉生知子性誕逸樂神仙中書探海嶽遺事以期方外之交雖銅牆鬼炊虎獄劒餌無不窺也今為子語吾山之奇者有峯最高四穴在峯上每天地澄霽望之如牖户相傳謂之石窗即四明之目也山中有雲不絶者二十里民皆家雲之南壮每相從謂之過雲有鹿亭有樊榭有潺湲洞木實有青櫺子味極甘而堅不可卒破有猿山家謂之鞠侯其他在圖籍不足道也凡此佳處各為我賦詩余因作九題題四十字謝省之曰玉泉生真不誣矣好事者為余傳之因呈襲美","poemindex":19},{"author":"陸龜䝉","charstyle":"近體詩","content":"何事鞠侯名，先封在四明。\n但爲連臂飲，不作斷腸聲。\n野蔓垂纓細，寒泉佩玉清。\n滿林游宦子，誰為作君卿。\n","id":65260,"chapter":"卷八十六","chapternum":86,"title":"鞠侯","titledesc":"","collection":"四明山詩九首〈并序〉","collectiondesc":"謝遺塵者有道之士也甞隠於四明之南雷一旦訪余來語不及世務且曰吾得於玉泉生知子性誕逸樂神仙中書探海嶽遺事以期方外之交雖銅牆鬼炊虎獄劒餌無不窺也今為子語吾山之奇者有峯最高四穴在峯上每天地澄霽望之如牖户相傳謂之石窗即四明之目也山中有雲不絶者二十里民皆家雲之南壮每相從謂之過雲有鹿亭有樊榭有潺湲洞木實有青櫺子味極甘而堅不可卒破有猿山家謂之鞠侯其他在圖籍不足道也凡此佳處各為我賦詩余因作九題題四十字謝省之曰玉泉生真不誣矣好事者為余傳之因呈襲美","poemindex":20},{"author":"陸龜䝉","charstyle":"近體詩","content":"病身兼稚子，田舎劣相容。\n跡共公卿絶，貧須稼穡供。\n月方行到閏，霜始近來濃。\n樹少棲禽雜，村孤守犬重。\n汀洲藏晚弋，籬落露寒舂。\n野弁欹還整，家書拆又封。\n杉篁宜夕照，窗户憶疎鐘。\n南北唯聞戰，縱橫未勝農。\n大春雖苦學，叔夜本多慵。\n直使貂裘敝，猶堪過一冬。\n","id":65261,"chapter":"卷八十六","chapternum":86,"title":"江墅言懐","titledesc":"","collection":"","collectiondesc":"","poemindex":21},{"author":"陸龜䝉","charstyle":"近體詩","content":"命既時相背，才非世所容。\n著書糧易絶，多病藥難供。\n夢為懐山數，愁因忌酒濃。\n鳥媒呈不一，魚寨下仍重。\n晚桁簔兼褐，晴簷織帶舂。\n著籖分水味，標石認田封。\n此地家三户，何人禄萬鍾。\n草堂聊當貴，金穴任輕農。\n把釣竿初冷，題詩筆未慵。\n莫憂寒事晚，江上少嚴冬。\n","id":65262,"chapter":"卷八十六","chapternum":86,"title":"自和","titledesc":"","collection":"","collectiondesc":"","poemindex":22},{"author":"陸龜䝉","charstyle":"近體詩","content":"櫛髮涼天曙含毫故國情歸心一夜極病體九秋輕忽起䄡䄖咏因悲絡緯鳴逢山即堪隠何路可圖榮揲策空占命持竿不釣名忘憂如有待縱嬾似無營小徑纔分草斜扉劣辮荆冷荷承露菂疎菊臥烟莖譜為聽琴閲圖縁看海瞪鷺毛浮島白魚尾撇波頳庭橘低攀嗅園葵旋折烹餓烏窺食案鬬鼠落書棚種豆悲楊惲投𤓰憶衞旍東林誰處士南郭自先生分野星多蹇連山卦少亨衣裾徒博大文籍漫縱橫蘭葉騷人佩蓴絲内史羹鶡冠難適越羊酪未饒傖倚嘯微抽恨論玄好析酲栖遲勞鼓篋豪俠愛金籯鍊藥傳丹鼎甞茶試石□沼連枯葦暗窗對脱梧明未達譏張翰非才嫉禰衡遠懐魂易黯幽憤骨堪驚礪缺知矛利磨瑕見璧瑛道源疏滴瀝儒肆售精誠敢嘆良時擲猶勝亂世攖相秦猶㡬死王漢尚當黥飲啄期應定窮通勢莫爭髠鉗為皁隸談笑得公卿浴日安知量追風不計程塵埃張耳分肝膽季心傾諭蜀專操檄通甌獨請纓匹夫能曲踊萬騎可橫行許國輕妻子防邊重戰耕俄分上尊酒驟厭五侯鯖靜黙供三語從容等一枰弘深司馬法雄傑貳師兵朔雪埋烽燧寒笳裂斾旌乘時收句注即日掃欃槍武昔威殊俗文今被八紘琮璜陳始畢韶夏敎初成芽孽羣妖滅松筠百度貞郎官青瑣拜使者繡衣迎帝道將雲闢澆波漸砥平學徒羞説霸佳士恥為伶負杖歌栖畆操觚賦北征才當曹斗怯書比惠車盈謝氏憐兒女郗家貴舅甥唯荒稚珪宅莫贈景山鎗賢彥風流逺江湖思緒縈謳啞搖舴艋出沒漾鵁鶄晚樹參差碧奇峯迤邐晴水喧楒紫芡村響□香秔荷笠漁翁古穿籬守犬獰公衫白紵卷田餉緑筲擎地與膏腴錯人多富壽并相歡時帖泰獨坐歳崢嶸唧嘖蛩吟壁連軒鶴舞楹戍風飄疊鼔隣月動哀箏未得文章力何由俸禄請和鉛還搰搰持斧自丁丁驚懼疑凋朽功勤過屑瓊凝神披夕秀盡力取朝英蠧簡開塵篋寒燈立曉檠靜翻詞客系閒難史官評天地寧舒慘山川自變更祇能分跖惠誰解等殤彭項豈重瞳聖䕫猶一足𨆪阮高酣麴糵莊達謝犧牲齚舌無勞話寛心豈可盛但從鑪冶鍜莫愛罻羅嬰硯撥萍根洗舟衝蓼穗撐短牀編翠竹低几凭紅檉霜信催楊栁烟容褭杜蘅桁排巢燕燕屏畫醉猩猩懶檜推嵐影飛泉撼玉琤𦪽□尋遠近握槊鬬輸贏檻壓離披瓠簷垂礧磊橙忘情及宗炳抱疾過劉楨野饋誇菰飯江南賈蔗𩛿送神枹瓦釜留客上瓷觥舉檝揮青劒鳴榔扣遠鉦鳥行沈莽蒼魚隊破泓澄手㦸非吾事腰鎌且發硎〈音坑〉諒難求摽摽〈上聲〉聊欲取錚錚㡬歎蟲甘蓼還思鹿美苹愁長難自剪歌斷有誰賡未去師黃石空能説白珩性湍休激浪言莠罷抽萌地僻琴樽獨溪寒杖屨清物齊消臆對戈倒共心盟絲曳靈妃瑟金涵太子笙幽棲膠竹塢仙慮驛蓬瀛想像珠𥜗鳯追飛翠蕋鶯霧簾深杳悄雲磬冷敲鏗籙字多階品華陽足弟兄焚香凝一室盡日思曽城匿景崦嵫色呀空渤海聲吾當營巨矢東去射長鯨","id":65263,"chapter":"卷八十六","chapternum":86,"title":"江南秋懐寄華陽上人","titledesc":"","collection":"","collectiondesc":"","poemindex":23},{"author":"陸龜䝉","charstyle":"近體詩","content":"盡日臨風坐，雄詞妙畧兼。\n共知時世薄，寧恨嵗華淹。\n且把靈方試，休憑吉夢占。\n夜燃燒汞火，朝鍊洗金鹽。\n有路求真隠，無媒舉孝亷。\n自然成嘯傲，不是學沈潛。\n水恨同心隔，霜愁雨鬢霑。\n鶴屏憐掩扇，烏㡌愛垂簷。\n雅調宜觀樂，清才稱典籖。\n冠㩻玄髮少，書健紫毫尖。\n故疾因秋白，塵容畏日黔。\n壯圖須行行，儒服漫䄡䄡。\n片石聊當枕，橫烟欲代簾。\n蠧根延穴蟻，疎葉漏庭蟾。\n藥鼎高低鑄，雲菴早晚苫。\n胡麻如重寄，從誚我無厭。\n","id":65264,"chapter":"卷八十六","chapternum":86,"title":"秋日遣懐十六韻寄道侶","titledesc":"","collection":"","collectiondesc":"","poemindex":24},{"author":"陸龜䝉","charstyle":"近體詩","content":"共是悲秋客相逢恨不堪雁頻辭薊北人尚在江南名利機初發樵漁事先諳松門穿戴寺荷徑繞秦潭〈秦潭始皇所開〉繩檢真難束疎慵却易耽枕當高樹穏茶試遠泉甘架上經惟一樽前雅祇三風雲勞夢想天地入醺酣厯自堯階數書因禹穴探御龍雖世禄下馬亦清談國計徒盈䇿家儲不滿甔斷簾從燕出㩻弁倩人簪木墜涼來葉山橫霽後嵐竹窗深䆗窱苔洞緑龕弇積行依顔子和光則老耼仗誠為虎節被信作鮫函養鷺看窺沼尋僧助結菴功名思馬援歌唱咽羊曇乞食羞孤鳯無衣羨八蠶繋帆留宿客吟句任羸驂寵鶴空無衞占烏未見𨝸香還須是桂青會出於藍蜀酒時傾瓿〈瀟買反從蜀呼〉呉鰕偏發坩〈苦甘反〉玉封千挺藕霜閉一筒柑惜佩終邀禍辭環好激貪宗溟雖甽澮成厦必楩枏碧石雕琴薦黃金飾劒鐔烟緣沙砌引水為藥畦擔博物君能繼多才我尚慙别離猶得在秋鬢未鬖鬖","id":65265,"chapter":"卷八十六","chapternum":86,"title":"京口與友生話别","titledesc":"","collection":"","collectiondesc":"","poemindex":25},{"author":"陸龜䝉","charstyle":"近體詩","content":"病學高僧置一床，披衣纔暇即焚香。\n閒階雨過苔花潤，小簟風來薤葉涼。\n南國羽書催部曲〈時黃巢圍廣州告急〉，東山毛褐傲羲皇。\n升平聞道無時節，試問中林亦不妨。\n","id":65266,"chapter":"卷八十六","chapternum":86,"title":"閒書","titledesc":"","collection":"","collectiondesc":"","poemindex":26},{"author":"陸龜䝉","charstyle":"近體詩","content":"水國初冬和暖天，南榮方好背陽眠。\n題詩朝憶復暮憶，見月上弦還下弦。\n遥為晚花吟白菊，近炊香稻識紅蓮。\n何人授我黃金百，買取蘇君負郭田。\n","id":65267,"chapter":"卷八十六","chapternum":86,"title":"别墅懐歸","titledesc":"","collection":"","collectiondesc":"","poemindex":27},{"author":"陸龜䝉","charstyle":"近體詩","content":"松徑隈雲到靜堂，杏花臨澗水流香。\n身從亂後全家隱，日校人間一倍長。\n金籙漸加新品秩，玉皇偏賜羽衣裳。\n何如聖代彈冠出，方朔曽為漢侍郎。\n","id":65268,"chapter":"卷八十六","chapternum":86,"title":"王先輩草堂","titledesc":"","collection":"","collectiondesc":"","poemindex":28},{"author":"陸龜䝉","charstyle":"近體詩","content":"蟬雀參差在扇紗，竹襟輕利籜冠斜。\n壚中有酒文園㑹，琴上無絃靖節家。\n芝畹烟霞全覆穗，橘洲風浪半浮花。\n閒思兩地忘名者，不信人間髮解華。\n","id":65269,"chapter":"卷八十六","chapternum":86,"title":"和夏景冲澹偶作次韻","titledesc":"","collection":"","collectiondesc":"","poemindex":29},{"author":"陸龜䝉","charstyle":"近體詩","content":"謝府殷樓少暇時，又抛清宴入書帷。\n三千餘嵗上下古，八十一家文字奇〈司馬遷書上下紀三千餘嵗太玄有八十一家率多奇字〉。\n冷夢漢皋懐鹿隠，靜憐烟島覺鴻離。\n知君滿篋前朝事，鳯諾龍奴借與窺。\n","id":65270,"chapter":"卷八十六","chapternum":86,"title":"和暇日獨處見寄","titledesc":"","collection":"","collectiondesc":"","poemindex":30},{"author":"陸龜䝉","charstyle":"近體詩","content":"菰烟蘆雪是儂鄉，釣線随身好坐忘。\n徒愛右軍遺㸃畫，閒披左氏得膏肓。\n無因月殿聞移屧，祇有風汀去採香。\n莫問江邊漁艇子，玉皇看賜羽衣裳。\n","id":65271,"chapter":"卷八十六","chapternum":86,"title":"和呉中言情見寄次韻","titledesc":"","collection":"","collectiondesc":"","poemindex":31},{"author":"陸龜䝉","charstyle":"近體詩","content":"風清地古帶前朝，遺事紛紛未寂寥。\n三泖涼波魚蕝動〈遠祖士衡對晉武帝以三泖冬温夏涼〉，五茸春草雉媒嬌〈五茸吳王獵所茸各有名〉。\n雲藏野寺分金刹，月在江樓倚玉簫。\n不用懐歸忘此景，吳王看即奉弓招。\n","id":65272,"chapter":"卷八十六","chapternum":86,"title":"和呉中書事寄漢南裴尚書","titledesc":"","collection":"","collectiondesc":"","poemindex":32},{"author":"陸龜䝉","charstyle":"近體詩","content":"睂毫霜細欲垂肩，自説初棲海嶽年。\n萬壑烟霞秋後到，一林風雨夜深禪。\n時翻貝葉添新藏，閒插松枝䕶小泉。\n好是清冬無外事，匡牀齋罷向陽眠。\n","id":65273,"chapter":"卷八十六","chapternum":86,"title":"和題支山南峯僧次韻","titledesc":"","collection":"","collectiondesc":"","poemindex":33},{"author":"陸龜䝉","charstyle":"近體詩","content":"天台一萬八千丈，師在浮雲端掩扉。\n永夜祇知星斗大，深秋猶見海山微。\n風前㡬降青毛節，雪後應披白羽衣。\n南望烟霞空再拜，欲將飛魄問靈威。\n","id":65274,"chapter":"卷八十六","chapternum":86,"title":"和寄題玉霄峯葉涵象尊師所居","titledesc":"","collection":"","collectiondesc":"","poemindex":34},{"author":"陸龜䝉","charstyle":"近體詩","content":"共是虚皇簡上仙，清詞如羽欲飄然。\n登山凡著㡬緉□，破浪欲乘千里船。\n遠夢祇留丹井畔，閒吟多在酒旗前。\n誰知海上無名者，只記漁歌不記年。\n","id":65275,"chapter":"卷八十六","chapternum":86,"title":"和醉中即席贈潤卿博士次韻","titledesc":"","collection":"","collectiondesc":"","poemindex":35},{"author":"陸龜䝉","charstyle":"近體詩","content":"一片輕帆背夕陽，望三峯拜七真堂〈三茅二許一陽一郭是為七真〉。\n天寒夜漱雲牙淨，雪壞晴梳石髮香。\n自拂烟霞安筆格，獨開封撿試砂牀。\n莫言洞府能招隠，㑹輾飇輪見玉皇。\n","id":65276,"chapter":"卷八十六","chapternum":86,"title":"和江南道中懐茅山廣文南陽博士","titledesc":"","collection":"","collectiondesc":"","poemindex":36},{"author":"陸龜䝉","charstyle":"近體詩","content":"簷外青陽有二梅，折來堪下凍醪杯〈離騷注云盛夏以醇酒置冰上〉。\n高杉自欲生龍腦，小弁誰能寄鹿胎。\n麗事肯敎饒沈謝，談微何必減宗雷。\n還聞擬結東林社，爭奈淵明醉不來。\n","id":65277,"chapter":"卷八十六","chapternum":86,"title":"和夏景無事因懐章來二上人次韻","titledesc":"","collection":"","collectiondesc":"","poemindex":37},{"author":"陸龜䝉","charstyle":"近體詩","content":"忽憶高僧坐夏堂，厭泉聲閙笑雲忙。\n山重海澹懐中印，月冷風微宿上方。\n病後書求嵩少藥，定迴衣染貝多香。\n何時更問逍遙義〈道林有逍遙遊别義〉，五粒松隂半石牀。\n","id":65278,"chapter":"卷八十六","chapternum":86,"title":"和夏景無事因懐章來二上人次韻","titledesc":"","collection":"","collectiondesc":"","poemindex":38},{"author":"陸龜䝉","charstyle":"近體詩","content":"春盡之官直到秋，嶺雲深處凭瀧樓。\n居人愛近沈珠浦，候吏多來拾翠洲。\n賨税盡應輸紫貝，蠻童多學佩金鉤。\n知君不戀南枝乆，抛却經冬白罽裘。\n","id":65279,"chapter":"卷八十六","chapternum":86,"title":"和送李明府之任南海","titledesc":"","collection":"","collectiondesc":"","poemindex":39},{"author":"陸龜䝉","charstyle":"近體詩","content":"小謝輕埃日日飛〈小謝詠雨詩有散漫似輕埃句〉，城邉江上阻春暉。\n雖愁野岸花房凍，還得山家藥筍肥。\n雙屐著頻看齒折，敗裘披苦見毛稀。\n比鄰釣叟無塵事，灑笠鳴簔夜半歸。\n","id":65280,"chapter":"卷八十六","chapternum":86,"title":"春雨即事寄襲美","titledesc":"","collection":"","collectiondesc":"","poemindex":40},{"author":"陸龜䝉","charstyle":"近體詩","content":"六分春色一分休，滿眼東波盡是愁。\n花匠礙寒應束手，酒龍多病尚垂頭。\n無窮嬾惰齊中散，有底機謀敵右侯。\n見織短篷裁小檝，挐烟閒㺯箇漁舟。\n","id":65281,"chapter":"卷八十六","chapternum":86,"title":"正月十五日惜春寄襲美","titledesc":"","collection":"","collectiondesc":"","poemindex":41},{"author":"陸龜䝉","charstyle":"近體詩","content":"遲於春日好於秋，野客相攜上釣舟。\n經畧彴時冠暫亞，佩笭箵後帶頻搊。\n蒹葭鷺起波揺笠，村落蠶眠樹挂鈎。\n料得祇君能愛此，不爭烟水似封侯。\n","id":65282,"chapter":"卷八十六","chapternum":86,"title":"新夏東郊閒泛有懐襲美","titledesc":"","collection":"","collectiondesc":"","poemindex":42},{"author":"陸龜䝉","charstyle":"近體詩","content":"勝華通子共悲辛，荒徑今為舊宅鄰。\n一代交逰非不貴，五湖風月合教貧。\n魂應絶地為才鬼，名與遺編在史臣。\n聞道平生偏愛石，至今猶泣洞庭人。\n","id":65283,"chapter":"卷八十六","chapternum":86,"title":"和過張祜處士丹陽故居〈并序〉","titledesc":"張祜字承吉元和中作宫體小詩辭曲豔發當時輕薄之徒能其才合譟得譽及老大稍窺建安風格誦樂府録知作者本意短章大篇往往間出諫諷怨譎時與六義相左右善題目佳境言不可刋置别處此為才子之最也由是賢俊之士及高位重名者多與之游謂有鵠鷺之野孔翠之鮮竹柏之貞琴磬之韻或薦之於天子書奏不下亦受辟諸侯府性狷介不客物輒自劾去以曲阿地古澹有南朝之遺風遂築室種樹而家焉性嗜水石常悉力致之從知南海間罷職載羅浮石筍還不蓄善田利産為身後計死未二十年而故姬遺孕凍餒不暇前所謂鵠鷺孔翠竹柏琴磬之家雖朱輪尚乘遺編尚吟未甞一省其孤而恤其窮也噫人假之為玩好不根於道義邪懼其怨刺於神明邪天果不愛才没而猶譴邪吾一不知之友人顧弘至江南道中訪其廬作詩弔而序之屬余應和余汩没者不足哀承吉之道邀襲美同作庶乎承吉之孤倚其傳而有憐者","collection":"","collectiondesc":"","poemindex":43},{"author":"陸龜䝉","charstyle":"近體詩","content":"薄如蟬翅背斜陽，不稱春前贈𠉁〈女減反〉。\n郎初覺頂寒生逺，吹預憂頭白透新。\n霜堪窺水檻澄波，影好拂花牆亞蕋。\n香知有芙蓉留自，戴〈桐栢真人戴芙蓉冠也〉欲峩烟霧訪黃。\n","id":65284,"chapter":"卷八十六","chapternum":86,"title":"襲美以紗巾見惠因次韻酬謝","titledesc":"","collection":"","collectiondesc":"","poemindex":44},{"author":"陸龜䝉","charstyle":"近體詩","content":"三逕風霜利若刀，䄡䄖吹斷罥蓬蒿。\n病中祇自悲龍具，世上何人識羽袍。\n狐貉近懐珠履貴，薜蘿遙羨白巾高。\n陳王輕暖如相遺，免致衰荷效廣騷。\n","id":65285,"chapter":"卷八十六","chapternum":86,"title":"襲美將以緑罽為贈因成四韻","titledesc":"","collection":"","collectiondesc":"","poemindex":45},{"author":"陸龜䝉","charstyle":"近體詩","content":"霞骨堅來玉自愁，琢成飛燕古釵頭。\n澄沙脆弱聞應伏，青鐵沈埋見亦羞。\n最稱風亭批碧簡，好將雲竇漬寒流。\n君能把贈行吟客，徧寫江南物象酬。\n","id":65286,"chapter":"卷八十六","chapternum":86,"title":"襲美以紫石硯見贈詩以迎之","titledesc":"","collection":"","collectiondesc":"","poemindex":46},{"author":"陸龜䝉","charstyle":"近體詩","content":"截得篔簹冷似龍，翠光橫在暑天中。\n堪臨薤簟閒憑月，好向松窗臥跂風。\n持贈敢齊青玉案，醉吟偏稱碧荷筒。\n添君野具教多著，為著西齋譜一通。\n","id":65287,"chapter":"卷八十六","chapternum":86,"title":"以竹夾膝寄贈襲美","titledesc":"","collection":"","collectiondesc":"","poemindex":47},{"author":"陸龜䝉","charstyle":"近體詩","content":"旋屈金鈎劈翠筠，手中盤作釣魚輪。\n忘情不效孤醒客，有意閒窺百丈鱗。\n雨似輕埃時一起，雲如高葢强相親。\n任他華轂低頭笑，此地終無覆敗人。\n","id":65288,"chapter":"卷八十六","chapternum":86,"title":"頃自桐江得一釣車以襲美樂烟波之思因出以為玩俄辱三篇復抒酬答","titledesc":"","collection":"","collectiondesc":"","poemindex":48},{"author":"陸龜䝉","charstyle":"近體詩","content":"曽招漁侣下清潯，獨繭初随一錘深。\n細輾烟華無轍跡，靜含風力有車音。\n相呼野飯依芳草，迭和山歌逗逺林。\n得失任渠但〈平聲〉取樂，不曽生箇是非心。\n","id":65289,"chapter":"卷八十六","chapternum":86,"title":"頃自桐江得一釣車以襲美樂烟波之思因出以為玩俄辱三篇復抒酬答","titledesc":"","collection":"","collectiondesc":"","poemindex":49},{"author":"陸龜䝉","charstyle":"近體詩","content":"病來懸著脆緡絲，獨喜高情為我持。\n數幅尚凝烟雨態，三篇能賦蕙蘭詞。\n雲深石靜閒眠穩，月上江平放溜遲。\n苐一莫教諳此境，倚天功業待君為。\n","id":65290,"chapter":"卷八十六","chapternum":86,"title":"頃自桐江得一釣車以襲美樂烟波之思因出以為玩俄辱三篇復抒酬答","titledesc":"","collection":"","collectiondesc":"","poemindex":50},{"author":"陸龜䝉","charstyle":"近體詩","content":"還是延年一種材〈菊之别名〉，即將瑤朶冒霜開。\n不知紅豔臨歌扇，欲伴黃英入酒杯。\n陶令接䍦堪岸著，梁王高屋好欹來〈梁朝有白紗高屋㡌〉。\n月中若有閒田地，為勸嫦娥作意栽。\n","id":65291,"chapter":"卷八十六","chapternum":86,"title":"幽居有白菊一叢因而成詠呈知已","titledesc":"","collection":"","collectiondesc":"","poemindex":51},{"author":"陸龜䝉","charstyle":"近體詩","content":"倚牆當户自橫陳，致得貧家似不貧。\n外布芳菲雖笑日，中含芒刺欲傷人。\n清香往往生遥吹，狂蔓看看及四隣。\n遇有客來堪玩處，一端晴綺照烟新。\n","id":65292,"chapter":"卷八十六","chapternum":86,"title":"薔薇","titledesc":"","collection":"","collectiondesc":"","poemindex":52},{"author":"陸龜䝉","charstyle":"近體詩","content":"華陽門外五芝生飡罷愁君入杳㝠遙夜獨棲還有夢昔年相見便忘形為分科斗親鈆槧與説蜉蝣坐竹櫺醮後㡬時歸紫閣别來終日誦黃庭閒教辨藥僮名甲靜識窺巢鶴姓丁絶澗飲羊春水膩傍林燒石野烟腥深沈谷響含疎磬片段嵐光落畫屏休採古書探禹穴自刋新厯鬭堯蓂珠宫鳯合迎蕭史玉籍人誰訪蔡經架上黑椽長褐穩案頭丹篆小符靈霓軒入洞齊初月羽節升壇拜七星當路獨行衝虎豹向風孤嘯起雷霆凝神密室多生白叙事聫編盡殺青匝地山川皆暗寫隱天竽籟祇閒聽分張火力燒金竈拂拭苔痕洗酒瓶翠壁上吟朝復暮暖雲邊臥醉還醒倚身長短裁笻杖倩客高低結草亭直用森嚴朝北帝愛將清淺問東溟常思近圃看栽杏擬借隣峯伴采苓掩樹半扉晴靄靄背琴殘燭曉熒熒舊來捫虱知王猛欲去為龍嘆管寧蟾魄㡬應臨蕙帳漁竿猶尚枕楓汀銜烟細草無端緑冐雨閒花作意馨掠岸驚波沈翡翠入簷斜照礙蜻蜓初征漢棧宜飛檄待破燕山好勒銘六轡未收千里馬一囊空負九秋螢我悲雌伏真方枘他騁雄材似建瓴合在深崖齊散木自求滄海㸃流萍頻抛俗物心還爽逺憶幽期目剰瞑見買扁舟束真誥手披仙語任揚舲","id":65293,"chapter":"卷八十六","chapternum":86,"title":"寄懐華陽道士三十韻","titledesc":"","collection":"","collectiondesc":"","poemindex":53},{"author":"陸龜䝉","charstyle":"近體詩","content":"孤光照還沒，轉益傷離别。\n妾若是嫦娥，長圓不教缺。\n","id":65294,"chapter":"卷八十六","chapternum":86,"title":"月成弦","titledesc":"","collection":"","collectiondesc":"","poemindex":54},{"author":"陸龜䝉","charstyle":"近體詩","content":"妾住東湖下，郎居南浦邊。\n閒臨烟水望，認得采菱船。\n","id":65295,"chapter":"卷八十六","chapternum":86,"title":"南塘曲","titledesc":"","collection":"","collectiondesc":"","poemindex":55},{"author":"陸龜䝉","charstyle":"近體詩","content":"君心莫淡薄，妾意正栖託。\n願得雙車輪，一夜生四角。\n","id":65296,"chapter":"卷八十六","chapternum":86,"title":"古意","titledesc":"","collection":"","collectiondesc":"","poemindex":56},{"author":"陸龜䝉","charstyle":"近體詩","content":"雙睂初出繭，兩鬢正藏鴉。\n自有王昌在，何勞近宋家。\n","id":65297,"chapter":"卷八十六","chapternum":86,"title":"偶作","titledesc":"","collection":"","collectiondesc":"","poemindex":57},{"author":"陸龜䝉","charstyle":"近體詩","content":"酒旗菰葉外，樓影浪花中。\n醉帆張數幅，唯待鯉魚風。\n","id":65298,"chapter":"卷八十六","chapternum":86,"title":"江行","titledesc":"","collection":"","collectiondesc":"","poemindex":58},{"author":"陸龜䝉","charstyle":"近體詩","content":"花飛蝶駭不愁人，水殿雲廊别置春。\n曉日靚妝千騎女，白櫻桃下紫綸巾〈鄴下宫中記曰石季龍常以女騎千人為鹵簿著紫綸巾熟錦袴詩意謂花飛春去不足愁别有春在即白櫻桃下千騎女是也〉。\n","id":65299,"chapter":"卷八十六","chapternum":86,"title":"鄴宮詞〈鄴宮魏所建石氏慕容氏高氏皆居之此詩述石氏事〉","titledesc":"","collection":"","collectiondesc":"","poemindex":59},{"author":"陸龜䝉","charstyle":"近體詩","content":"竹外麥烟愁漠漠，短翅啼禽飛魄魄。\n此時憶著千里人，獨坐支頥看花落。\n","id":65300,"chapter":"卷八十六","chapternum":86,"title":"春思","titledesc":"","collection":"","collectiondesc":"","poemindex":60},{"author":"陸龜䝉","charstyle":"近體詩","content":"江南酒熟清明天，高高緑斾當風懸。\n誰家無事少年子，滿靣落花猶醉眠。\n","id":65301,"chapter":"卷八十六","chapternum":86,"title":"春思","titledesc":"","collection":"","collectiondesc":"","poemindex":61},{"author":"陸龜䝉","charstyle":"近體詩","content":"五年重到舊山村，樹有交柯犢有孫。\n更感卞峯顔色好，曉雲纔散便當門。\n","id":65302,"chapter":"卷八十六","chapternum":86,"title":"自遣詩","titledesc":"自遣詩者震澤别業之所作也故疾未平厭厭卧田舎中農夫日以耒耜事相聒每至夜分不睡則百端興懷攪人思慮益紛亂無緒且詩者持也謂持其情性使不暴去因作四句詩累至三十絶絶各有意既曰自遣亦何必題為","collection":"","collectiondesc":"","poemindex":62},{"author":"陸龜䝉","charstyle":"近體詩","content":"花瀨濛濛紫氣昏〈紫花瀨在顧渚步〉，水邊山曲更深村。\n終須揀取幽棲處，老檜成雙便作門。\n","id":65303,"chapter":"卷八十六","chapternum":86,"title":"自遣詩","titledesc":"自遣詩者震澤别業之所作也故疾未平厭厭卧田舎中農夫日以耒耜事相聒每至夜分不睡則百端興懷攪人思慮益紛亂無緒且詩者持也謂持其情性使不暴去因作四句詩累至三十絶絶各有意既曰自遣亦何必題為","collection":"","collectiondesc":"","poemindex":63},{"author":"陸龜䝉","charstyle":"近體詩","content":"長嘆人間髮易華，暗将心事許煙霞。\n病來前約分明在，藥鼎書囊便是家。\n","id":65304,"chapter":"卷八十六","chapternum":86,"title":"自遣詩","titledesc":"自遣詩者震澤别業之所作也故疾未平厭厭卧田舎中農夫日以耒耜事相聒每至夜分不睡則百端興懷攪人思慮益紛亂無緒且詩者持也謂持其情性使不暴去因作四句詩累至三十絶絶各有意既曰自遣亦何必題為","collection":"","collectiondesc":"","poemindex":64},{"author":"陸龜䝉","charstyle":"近體詩","content":"數尺游絲墮碧空，年年長是惹東風。\n争知天上無人住，亦有春愁鶴髮翁。\n","id":65305,"chapter":"卷八十六","chapternum":86,"title":"自遣詩","titledesc":"自遣詩者震澤别業之所作也故疾未平厭厭卧田舎中農夫日以耒耜事相聒每至夜分不睡則百端興懷攪人思慮益紛亂無緒且詩者持也謂持其情性使不暴去因作四句詩累至三十絶絶各有意既曰自遣亦何必題為","collection":"","collectiondesc":"","poemindex":65},{"author":"陸龜䝉","charstyle":"近體詩","content":"一夜寒聲來夢裏，平明著屐到聲邊。\n心期盛夏同過此，脱却荷衣石上眠。\n","id":65306,"chapter":"卷八十六","chapternum":86,"title":"憶山泉","titledesc":"","collection":"","collectiondesc":"","poemindex":66},{"author":"陸龜䝉","charstyle":"近體詩","content":"邨邊紫豆花垂次，岸上紅梨葉戰初。\n莫怪烟中重回首，酒家青紵一行書。\n","id":65307,"chapter":"卷八十六","chapternum":86,"title":"江南","titledesc":"","collection":"","collectiondesc":"","poemindex":67},{"author":"陸龜䝉","charstyle":"近體詩","content":"陵陽佳地昔年遊，謝朓青山李白樓。\n唯有日斜溪上思，酒旗風影落春流。\n","id":65308,"chapter":"卷八十六","chapternum":86,"title":"懐宛陵舊遊","titledesc":"","collection":"","collectiondesc":"","poemindex":68},{"author":"陸龜䝉","charstyle":"近體詩","content":"㡬年無事傍江湖，醉倒黄公舊酒壚。\n覺後不知明月上，滿身花影倩人扶。\n","id":65309,"chapter":"卷八十六","chapternum":86,"title":"和襲美春夕酒醒","titledesc":"","collection":"","collectiondesc":"","poemindex":69},{"author":"陸龜䝉","charstyle":"近體詩","content":"一艇輕撶看曉濤，接䍦抛下漉春醪。\n相逢便倚蒹葭泊，更唱菱歌擘蟹螯。\n","id":65310,"chapter":"卷八十六","chapternum":86,"title":"和襲美釣侣二章次韻","titledesc":"","collection":"","collectiondesc":"","poemindex":70},{"author":"陸龜䝉","charstyle":"近體詩","content":"雨後沙虚古岸崩，魚梁移入亂雲層。\n歸時月墮汀洲暗，認得妻兒結網燈。\n","id":65311,"chapter":"卷八十六","chapternum":86,"title":"和襲美釣侣二章次韻","titledesc":"","collection":"","collectiondesc":"","poemindex":71},{"author":"陸龜䝉","charstyle":"近體詩","content":"荆卿雄骨化為塵，燕市應無共飲人。\n能脱鷫鸘來換酒，五湖賒與一年春。\n","id":65312,"chapter":"卷八十六","chapternum":86,"title":"荅友","titledesc":"","collection":"","collectiondesc":"","poemindex":72},{"author":"陸龜䝉","charstyle":"近體詩","content":"峩睂道士風骨峻，手把玊皇書一通。\n東游借得琴髙鯉，騎入蓬萊清淺中。\n","id":65313,"chapter":"卷八十六","chapternum":86,"title":"髙道士","titledesc":"","collection":"","collectiondesc":"","poemindex":73},{"author":"陸龜䝉","charstyle":"近體詩","content":"手關一室翠微裏，日暮白雲棲半間。\n白雲朝出天際去，若比老僧猶未閒。\n","id":65314,"chapter":"卷八十六","chapternum":86,"title":"山中僧","titledesc":"","collection":"","collectiondesc":"","poemindex":74},{"author":"陸龜䝉","charstyle":"近體詩","content":"山蘚幾重生草履，澗泉長自滿銅瓶。\n時将如意敲眠虎，遣向林間坐聴經。\n","id":65315,"chapter":"卷八十六","chapternum":86,"title":"山僧","titledesc":"","collection":"","collectiondesc":"","poemindex":75},{"author":"陸龜䝉","charstyle":"近體詩","content":"滿目山川似奕碁，况當秋雁正斜飛。\n金門若召羊元保，賭取江東太守歸。\n","id":65316,"chapter":"卷八十六","chapternum":86,"title":"送碁客","titledesc":"","collection":"","collectiondesc":"","poemindex":76},{"author":"陸龜䝉","charstyle":"近體詩","content":"九秋風露越窰開，奪得千峯翠色來。\n好向中宵盛沆瀣，共嵇中散鬭遺杯〈髙齋漫録云秘色磁器世言錢氏有國日越州燒進為供奉物臣庶不得用故云秘色然觀此詩唐世巳先有之矣〉。\n","id":65317,"chapter":"卷八十六","chapternum":86,"title":"秘色越器","titledesc":"","collection":"","collectiondesc":"","poemindex":77},{"author":"陸龜䝉","charstyle":"近體詩","content":"素蘤多䝉别豔欺，此花端合在瑶池。\n無情有恨何人覺，月曉風清欲墮時。\n","id":65318,"chapter":"卷八十六","chapternum":86,"title":"白蓮","titledesc":"","collection":"","collectiondesc":"","poemindex":78}]