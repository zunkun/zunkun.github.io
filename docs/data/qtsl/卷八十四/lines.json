[{"id":26615,"chapter":"卷八十四","chapternum":84,"content":"欽定四庫全書","linenum":1,"tcsc":"tc","type":"章节说明","author":"","charstyle":"","uid":null,"taskid":1,"linetype":"bookdesc"},{"id":26616,"chapter":"卷八十四","chapternum":84,"content":"御定全唐詩録卷八十四","linenum":2,"tcsc":"tc","type":"章节说明","author":"","charstyle":"","uid":null,"taskid":1,"linetype":"bookdesc"},{"id":26617,"chapter":"卷八十四","chapternum":84,"content":"李羣玉","linenum":3,"tcsc":"tc","type":"作者","author":"李羣玉","charstyle":"","uid":null,"taskid":1,"linetype":"author"},{"id":26618,"chapter":"卷八十四","chapternum":84,"content":"羣玉字文山澧州人性曠逸赴舉一上而止惟以吟咏自適裴休亷察湖南厚延致之及為相以詩論薦授弘文館校書郎未幾乞假歸羣玉才健邁詩筆妍麗好吹笙常使家僮奏之又善急就章性喜養白鵞盧肇贈詩妙吹應諧鳯工書定得鵝甞題詩黃陵廟神告以二年之兆果如期殁洪井羣玉進詩表云草澤臣羣臣言臣宗緒凋淪丘壑賤品幽沈江介分托漁樵伏遇皇帝陛下運屬昇平率土歡泰沐雨露膏育之化在薫風長養之間願同率舞之誠逺逐越裳之貢頃以鼓腹勲華之代怡情林阜之隈涵泳皇風殆忘仕進以致年踰不惑痾恙暴侵但慮寒餓江湖之濱與枯魚涸鱗為伍瞑目黃壤虚謝文明是以徒步負琴逺至輦","linenum":4,"tcsc":"tc","type":"作者说明","author":"李羣玉","charstyle":"","uid":null,"taskid":1,"linetype":"authordesc"},{"id":26619,"chapter":"卷八十四","chapternum":84,"content":"下謹捧所業歌行古體七言今體五言今體等合三百首謹詣光順門昧死上進伏以卿雲在天草木五色廣野之氣燭為祥煙熙熙含生盡躋壽域白日亭午物無斜隂方今風后提衡庶尹咸秩言語侍從之列皆嚴徐班馬之倫凡在墨客詩人詠歌聲名文物不暇何敢諷刺興於筆端臣所貢前件歌詩以居住沅湘宗師屈宋楓江蘭浦蕩思搖情蕪纇之餘過於諷野天文不到徒窺星漢之高滄海攸歸豈阻潢汙之陋然而爨桐不爆俄成曲突之烟埋劒無光永作幽泉之鐵巴濮下調塵觸天聽螻蟻之微伏待刑戮謹拜表陳獻以聞延英口宣勅㫖卿所進歌詩異常高雅朕已遍覽今有少錦彩器物賜卿宜領取夏熱卿比平安好又制詞李羣玉放懐丘壑吟咏性情孤雲無心浮磬有韻吐妍詞於麗則動清律於風騷冥鴻不歸羽翰自逸霧豹逺近文彩益奇信不試而逾精能久幽而獨樂念其求志可以言詩用是縶維俾之刋校可守弘文館校書郎","linenum":5,"tcsc":"tc","type":"作者说明","author":"李羣玉","charstyle":"","uid":null,"taskid":1,"linetype":"authordesc"},{"id":26621,"chapter":"卷八十四","chapternum":84,"content":"古體詩","linenum":6,"tcsc":"tc","type":"古近体","author":"李羣玉","charstyle":"古體詩","uid":null,"taskid":1,"linetype":"charstyle"},{"id":26620,"chapter":"卷八十四","chapternum":84,"content":"秋怨","linenum":7,"tcsc":"tc","type":"标题","author":"李羣玉","charstyle":"古體詩","uid":null,"taskid":1,"linetype":"title"},{"id":26622,"chapter":"卷八十四","chapternum":84,"content":"瑟瑟涼海氣西來送愁容金風死綠蕙玉露生寒松所思在溟碧無因一相逢登樓睇去翼目盡滄波重虚窗度流螢斜月啼幽蛩疎紅落殘艶冷水凋芙蓉歳暮空太息年華逐遺蹤凝情耿不寐攬涕起疎慵","linenum":8,"tcsc":"tc","type":"内容","author":"李羣玉","charstyle":"古體詩","uid":null,"taskid":1,"linetype":"content"},{"id":26624,"chapter":"卷八十四","chapternum":84,"content":"湘中古愁","linenum":9,"tcsc":"tc","type":"标题","author":"李羣玉","charstyle":"古體詩","uid":null,"taskid":1,"linetype":"title"},{"id":26623,"chapter":"卷八十四","chapternum":84,"content":"涼風西海來直渡洞庭水翛翛木葉下白浪連天起蘅蘭委皓霜百草一時死摧殘負志人感歎何窮已昔我觀雲夢窮秋經汨羅靈均竟不返怨氣成微波奠桂開古祠朦朧入幽蘿落日瀟湘上淒涼吟九歌南雲望重華水死悲一女天邊九㸃黛白骨迷處所朦朧波上瑟清夜降北渚萬古一雙魂飄飄在烟雨","linenum":10,"tcsc":"tc","type":"内容","author":"李羣玉","charstyle":"古體詩","uid":null,"taskid":1,"linetype":"content"},{"id":26625,"chapter":"卷八十四","chapternum":84,"content":"我思何所在","linenum":11,"tcsc":"tc","type":"标题","author":"李羣玉","charstyle":"古體詩","uid":null,"taskid":1,"linetype":"title"},{"id":26626,"chapter":"卷八十四","chapternum":84,"content":"我思何所在乃在陽臺側良宵相望時空此明月色歸魂泊湘雲飄蕩去不得覺來理舟檝波浪春湖白煙光皓楚秋瑤草不忍摘因書天末心繋此雙飛翼","linenum":12,"tcsc":"tc","type":"内容","author":"李羣玉","charstyle":"古體詩","uid":null,"taskid":1,"linetype":"content"},{"id":26627,"chapter":"卷八十四","chapternum":84,"content":"傷思","linenum":13,"tcsc":"tc","type":"标题","author":"李羣玉","charstyle":"古體詩","uid":null,"taskid":1,"linetype":"title"},{"id":26628,"chapter":"卷八十四","chapternum":84,"content":"八月白露濃芙蓉抱香死紅枯金粉墮寥落寒塘水西風團葉下疊縠參差起不見棹歌人空垂綠房子","linenum":14,"tcsc":"tc","type":"内容","author":"李羣玉","charstyle":"古體詩","uid":null,"taskid":1,"linetype":"content"},{"id":26629,"chapter":"卷八十四","chapternum":84,"content":"感興","linenum":15,"tcsc":"tc","type":"标题","author":"李羣玉","charstyle":"古體詩","uid":null,"taskid":1,"linetype":"title"},{"id":26630,"chapter":"卷八十四","chapternum":84,"content":"洞房三五夕金缸凝燄滅美人抱雲和斜倚紗窗月沈吟想幽夢閨思深不説絃冷玉指寒含顰達明發朔雁銜邊秋寒聲落燕代先驚愁人耳顔髮潛銷改凝雲蔽洛浦夢寐勞光彩天邊無書來相思淚成海","linenum":16,"tcsc":"tc","type":"内容","author":"李羣玉","charstyle":"古體詩","uid":null,"taskid":1,"linetype":"content"},{"id":26631,"chapter":"卷八十四","chapternum":84,"content":"感春","linenum":17,"tcsc":"tc","type":"标题","author":"李羣玉","charstyle":"古體詩","uid":null,"taskid":1,"linetype":"title"},{"id":26632,"chapter":"卷八十四","chapternum":84,"content":"春情不可狀艶艶令人醉暮水緑楊愁深窗落花思吳宫新暖日海燕雙飛至愁思逐煙光空濛滿天地","linenum":18,"tcsc":"tc","type":"内容","author":"李羣玉","charstyle":"古體詩","uid":null,"taskid":1,"linetype":"content"},{"id":26633,"chapter":"卷八十四","chapternum":84,"content":"漢陽春晚","linenum":19,"tcsc":"tc","type":"标题","author":"李羣玉","charstyle":"古體詩","uid":null,"taskid":1,"linetype":"title"},{"id":26634,"chapter":"卷八十四","chapternum":84,"content":"漢陽抱青山飛樓映湘渚白雲蔽黃鶴緑樹藏鸚鵡憑高送春目流恨傷千古遐想禰衡才令人怨黃祖","linenum":20,"tcsc":"tc","type":"内容","author":"李羣玉","charstyle":"古體詩","uid":null,"taskid":1,"linetype":"content"},{"id":26635,"chapter":"卷八十四","chapternum":84,"content":"湘西寺霽夜","linenum":21,"tcsc":"tc","type":"标题","author":"李羣玉","charstyle":"古體詩","uid":null,"taskid":1,"linetype":"title"},{"id":26636,"chapter":"卷八十四","chapternum":84,"content":"雨過琉璃宫佳興浩清絶松風冷晴灘竹路踏碎月月波蕩如水氣爽星明滅皓夜千樹寒崢嶸萬巖雪後山鶴唳斷前池荷香發境寂涼夜深神思空飛越","linenum":22,"tcsc":"tc","type":"内容","author":"李羣玉","charstyle":"古體詩","uid":null,"taskid":1,"linetype":"content"},{"id":26637,"chapter":"卷八十四","chapternum":84,"content":"盧溪道中","linenum":23,"tcsc":"tc","type":"标题","author":"李羣玉","charstyle":"古體詩","uid":null,"taskid":1,"linetype":"title"},{"id":26638,"chapter":"卷八十四","chapternum":84,"content":"曉發潺湲亭夜宿潺湲水風篁掃石瀨琴聲九十里光奔覺來眼寒落夢中耳曽向三峽行巴江亦如此","linenum":24,"tcsc":"tc","type":"内容","author":"李羣玉","charstyle":"古體詩","uid":null,"taskid":1,"linetype":"content"},{"id":26639,"chapter":"卷八十四","chapternum":84,"content":"雨夜呈長官","linenum":25,"tcsc":"tc","type":"标题","author":"李羣玉","charstyle":"古體詩","uid":null,"taskid":1,"linetype":"title"},{"id":26640,"chapter":"卷八十四","chapternum":84,"content":"逺客坐長夜雨聲孤寺秋請量東海水看取淺深愁愁窮重於山終年壓人頭朱顏與芳景暗赴東波流鱗翼俟風水青雲方阻修孤燈冷素焰蟲響寒房幽借問陶淵明何物可忘憂無因一酩酊高枕萬情休","linenum":26,"tcsc":"tc","type":"内容","author":"李羣玉","charstyle":"古體詩","uid":null,"taskid":1,"linetype":"content"},{"id":26641,"chapter":"卷八十四","chapternum":84,"content":"江樓獨酌懐從叔","linenum":27,"tcsc":"tc","type":"标题","author":"李羣玉","charstyle":"古體詩","uid":null,"taskid":1,"linetype":"title"},{"id":26642,"chapter":"卷八十四","chapternum":84,"content":"水國發爽氣川光靜高秋酣歌金樽醁送此青楓愁楚色忽滿目灘聲落西樓雲翻天邊葉月㺯波上鈎芳意長搖落蘅蘭謝汀洲長吟碧雲合悵望江之幽","linenum":28,"tcsc":"tc","type":"内容","author":"李羣玉","charstyle":"古體詩","uid":null,"taskid":1,"linetype":"content"},{"id":26643,"chapter":"卷八十四","chapternum":84,"content":"小弟艎南遊近書來","linenum":29,"tcsc":"tc","type":"标题","author":"李羣玉","charstyle":"古體詩","uid":null,"taskid":1,"linetype":"title"},{"id":26644,"chapter":"卷八十四","chapternum":84,"content":"湘南客帆稀遊子寡消息經時停尺素望盡雲邊翼笑言憑夢寐獨立想容色落景無來人修江入天白停停倚門念瑟瑟風雨夕何處泊扁舟迢遞湍波側秋歸舊窗竹永夜一淒寂吟爾鶺鴒篇中宵慰相憶","linenum":30,"tcsc":"tc","type":"内容","author":"李羣玉","charstyle":"古體詩","uid":null,"taskid":1,"linetype":"content"},{"id":26645,"chapter":"卷八十四","chapternum":84,"content":"將遊羅浮登廣陵楞伽臺别羽客","linenum":31,"tcsc":"tc","type":"标题","author":"李羣玉","charstyle":"古體詩","uid":null,"taskid":1,"linetype":"title"},{"id":26646,"chapter":"卷八十四","chapternum":84,"content":"清逺登高臺晃朗縱遊歴濯泉喚仙風於此盪靈魄冷光邀逺目百里見海色送雲歸蓬壺望鶴減秋碧波瀾收日氣天上囘澄寂百越落掌中十洲㸃空白身居飛鳥上口詠玄元籍飄如出塵籠想望吹簫客冥冥人間世歌笑不足惜朅來羅浮顛披雲鍊瓊液謝公雲岑興可以躡高跡吾將抱瑤琴絶境縱所適","linenum":32,"tcsc":"tc","type":"内容","author":"李羣玉","charstyle":"古體詩","uid":null,"taskid":1,"linetype":"content"},{"id":26647,"chapter":"卷八十四","chapternum":84,"content":"别尹鍊師","linenum":33,"tcsc":"tc","type":"标题","author":"李羣玉","charstyle":"古體詩","uid":null,"taskid":1,"linetype":"title"},{"id":26648,"chapter":"卷八十四","chapternum":84,"content":"吾家五千言至道懸日月若非函闗令誰註流沙説多君飛昇志機悟獨超拔學道玉笥山燒丹白雲穴南窮衡疑秀採藥歴幽絶夜臥瀑布風朝行碧巖雪洞宫四百日玉籍恣探閲徒以菌蟪姿緬攀修真訣塵籠罩浮世遐志空飛越一罷碁酒歡離情滿寥泬願騎紫蓋鶴早向黃金闕城市不可留塵埃穢仙骨","linenum":34,"tcsc":"tc","type":"内容","author":"李羣玉","charstyle":"古體詩","uid":null,"taskid":1,"linetype":"content"},{"id":26649,"chapter":"卷八十四","chapternum":84,"content":"送鄭子寛棄官東遊便歸女几","linenum":35,"tcsc":"tc","type":"标题","author":"李羣玉","charstyle":"古體詩","uid":null,"taskid":1,"linetype":"title"},{"id":26650,"chapter":"卷八十四","chapternum":84,"content":"八月湖浸天揚帆入秋色岷峨雪氣來寒漲瀟湘碧子眞㝠鴻志不逐籠下翼九女叠雲屏於焉恣棲息新詩山水思靜入陶謝室困醉松花春追攀紫烟客相逢十年舊嚬笑等歡慼一飯玉露蔬中腸展堆積停食不盡意傾景悵可惜雲水一分飛離憂洞庭側迴車三鄉路仙菊正堪摘寄謝杜蘭香何年别張碩","linenum":36,"tcsc":"tc","type":"内容","author":"李羣玉","charstyle":"古體詩","uid":null,"taskid":1,"linetype":"content"},{"id":26651,"chapter":"卷八十四","chapternum":84,"content":"龍山人惠石廩方及團茶","linenum":37,"tcsc":"tc","type":"标题","author":"李羣玉","charstyle":"古體詩","uid":null,"taskid":1,"linetype":"title"},{"id":26652,"chapter":"卷八十四","chapternum":84,"content":"客有衡岳隠遺予石廩茶自云凌烟露採掇春山芽珪璧相壓叠積芳莫能加碾成黃金粉輕嫩如松花紅爐爨霜枝越兒斟井華灘聲起魚眼滿鼎漂清霞凝澄坐曉燈病眼如䝉紗一甌拂昏寐襟鬲開煩挐顧渚與方山誰人留品差持甌黙吟味搖膝空咨嗟","linenum":38,"tcsc":"tc","type":"内容","author":"李羣玉","charstyle":"古體詩","uid":null,"taskid":1,"linetype":"content"},{"id":26653,"chapter":"卷八十四","chapternum":84,"content":"醒起獨酌懐友","linenum":39,"tcsc":"tc","type":"标题","author":"李羣玉","charstyle":"古體詩","uid":null,"taskid":1,"linetype":"title"},{"id":26654,"chapter":"卷八十四","chapternum":84,"content":"西風靜夜吹蓮塘芙蓉破紅金粉香摘花把酒㺯秋芳吳雲楚水愁茫茫美人此夕不入夢獨宿高樓明月涼","linenum":40,"tcsc":"tc","type":"内容","author":"李羣玉","charstyle":"古體詩","uid":null,"taskid":1,"linetype":"content"},{"id":26655,"chapter":"卷八十四","chapternum":84,"content":"近體詩","linenum":41,"tcsc":"tc","type":"古近体","author":"李羣玉","charstyle":"近體詩","uid":null,"taskid":1,"linetype":"charstyle"},{"id":26656,"chapter":"卷八十四","chapternum":84,"content":"湖閣","linenum":42,"tcsc":"tc","type":"标题","author":"李羣玉","charstyle":"近體詩","uid":null,"taskid":1,"linetype":"title"},{"id":26657,"chapter":"卷八十四","chapternum":84,"content":"楚色籠秋草秋光洗洞庭夕霏生水寺初月盡雲汀棹響來空濶漁歌發杳㝠欲浮欄下艇一到斗牛星","linenum":43,"tcsc":"tc","type":"内容","author":"李羣玉","charstyle":"近體詩","uid":null,"taskid":1,"linetype":"content"},{"id":26658,"chapter":"卷八十四","chapternum":84,"content":"登蒲澗寺後二巖","linenum":44,"tcsc":"tc","type":"标题","author":"李羣玉","charstyle":"近體詩","uid":null,"taskid":1,"linetype":"title"},{"id":26659,"chapter":"卷八十四","chapternum":84,"content":"五仙騎五羊何代降兹鄉澗有堯年韭山餘禹日糧樓臺籠海色草樹發天香浩笑波光裏浮溟興甚長〈典術曰堯時天降精於庭遺韭感百隂為菖蒲南越志云菖蒲為安期生所種〉","linenum":45,"tcsc":"tc","type":"内容","author":"李羣玉","charstyle":"近體詩","uid":null,"taskid":1,"linetype":"content"},{"id":26660,"chapter":"卷八十四","chapternum":84,"content":"南溟吞越絶極望碧鴻濛龍度潮聲裏雷喧雨氣中趙佗丘壠滅馬援鼔鼙空遐想魚鵬化開襟九萬風","linenum":46,"tcsc":"tc","type":"内容","author":"李羣玉","charstyle":"近體詩","uid":null,"taskid":1,"linetype":"content"},{"id":26661,"chapter":"卷八十四","chapternum":84,"content":"遊玉芝觀","linenum":47,"tcsc":"tc","type":"标题","author":"李羣玉","charstyle":"近體詩","uid":null,"taskid":1,"linetype":"title"},{"id":26662,"chapter":"卷八十四","chapternum":84,"content":"尋仙向玉清獨倚雪初晴木落寒郊迥烟開疊嶂明片雲盤鶴影孤磬雜松聲且共探玄理歸途月未生","linenum":48,"tcsc":"tc","type":"内容","author":"李羣玉","charstyle":"近體詩","uid":null,"taskid":1,"linetype":"content"},{"id":26663,"chapter":"卷八十四","chapternum":84,"content":"雲安","linenum":49,"tcsc":"tc","type":"标题","author":"李羣玉","charstyle":"近體詩","uid":null,"taskid":1,"linetype":"title"},{"id":26664,"chapter":"卷八十四","chapternum":84,"content":"灘惡黃牛吼城孤白帝秋水寒巴字急歌迥竹枝愁樹倚荆王館雲昏蜀客舟瑤姬不可見行雨在高丘","linenum":50,"tcsc":"tc","type":"内容","author":"李羣玉","charstyle":"近體詩","uid":null,"taskid":1,"linetype":"content"},{"id":26665,"chapter":"卷八十四","chapternum":84,"content":"湖閣曉晴寄呈從翁","linenum":51,"tcsc":"tc","type":"标题","author":"李羣玉","charstyle":"近體詩","uid":null,"taskid":1,"linetype":"title"},{"id":26666,"chapter":"卷八十四","chapternum":84,"content":"高秋憑逺檻萬里看新晴重霧披天急閒雲觸石輕湖山四五㸃湘鴈兩三聲遙想潘園裏琴尊興轉清","linenum":52,"tcsc":"tc","type":"内容","author":"李羣玉","charstyle":"近體詩","uid":null,"taskid":1,"linetype":"content"},{"id":26667,"chapter":"卷八十四","chapternum":84,"content":"臨水薔薇","linenum":53,"tcsc":"tc","type":"标题","author":"李羣玉","charstyle":"近體詩","uid":null,"taskid":1,"linetype":"title"},{"id":26668,"chapter":"卷八十四","chapternum":84,"content":"堪愛復堪傷無情不久長浪搖千臉笑風舞一叢芳似濯文君錦如啼漢女妝所思雲雨外何處寄馨香","linenum":54,"tcsc":"tc","type":"内容","author":"李羣玉","charstyle":"近體詩","uid":null,"taskid":1,"linetype":"content"},{"id":26669,"chapter":"卷八十四","chapternum":84,"content":"晚蓮","linenum":55,"tcsc":"tc","type":"标题","author":"李羣玉","charstyle":"近體詩","uid":null,"taskid":1,"linetype":"title"},{"id":26670,"chapter":"卷八十四","chapternum":84,"content":"露冷芳意盡稀疎空碧荷殘香隨暮雨枯蕋堕寒波楚客罷奇服吳姬停櫂歌涉江無可寄幽恨竟如何","linenum":56,"tcsc":"tc","type":"内容","author":"李羣玉","charstyle":"近體詩","uid":null,"taskid":1,"linetype":"content"},{"id":26671,"chapter":"卷八十四","chapternum":84,"content":"早鴻","linenum":57,"tcsc":"tc","type":"标题","author":"李羣玉","charstyle":"近體詩","uid":null,"taskid":1,"linetype":"title"},{"id":26672,"chapter":"卷八十四","chapternum":84,"content":"木落波浪動南飛聞夜鴻參差天漢霧嘹唳月明風野水蓮莖折寒泥稻穗空無令一行侣相失五湖中","linenum":58,"tcsc":"tc","type":"内容","author":"李羣玉","charstyle":"近體詩","uid":null,"taskid":1,"linetype":"content"},{"id":26673,"chapter":"卷八十四","chapternum":84,"content":"金塘路中","linenum":59,"tcsc":"tc","type":"标题","author":"李羣玉","charstyle":"近體詩","uid":null,"taskid":1,"linetype":"title"},{"id":26674,"chapter":"卷八十四","chapternum":84,"content":"山連楚越復吳秦蓬梗何年是住身黃葉黃花古城路秋風秋雨别家人冰霜怯度商於凍桂玉愁居帝里貧十口繋心抛不得每囘囘首即長顰","linenum":60,"tcsc":"tc","type":"内容","author":"李羣玉","charstyle":"近體詩","uid":null,"taskid":1,"linetype":"content"},{"id":26675,"chapter":"卷八十四","chapternum":84,"content":"黃陵廟","linenum":61,"tcsc":"tc","type":"标题","author":"李羣玉","charstyle":"近體詩","uid":null,"taskid":1,"linetype":"title"},{"id":26676,"chapter":"卷八十四","chapternum":84,"content":"小姑洲北浦雲邊二女明妝共儼然野廟向江春寂寂古碑無字草芊芊迴風日暮吹芳芷落月山深哭杜鵑猶似含顰望巡狩九嶷凝黛隔湘川","linenum":62,"tcsc":"tc","type":"内容","author":"李羣玉","charstyle":"近體詩","uid":null,"taskid":1,"linetype":"content"},{"id":26677,"chapter":"卷八十四","chapternum":84,"content":"玉真觀","linenum":63,"tcsc":"tc","type":"标题","author":"李羣玉","charstyle":"近體詩","uid":null,"taskid":1,"linetype":"title"},{"id":26678,"chapter":"卷八十四","chapternum":84,"content":"高情帝女慕乘鸞紺髮初簪玉葉冠秋月無雲生碧落素蕖含露出清瀾層城烟霧將歸逺浮世塵埃久駐難一自簫聲飛去後洞宮深掩碧瑤壇","linenum":64,"tcsc":"tc","type":"内容","author":"李羣玉","charstyle":"近體詩","uid":null,"taskid":1,"linetype":"content"},{"id":26679,"chapter":"卷八十四","chapternum":84,"content":"同鄭相并歌姬小飲因以贈獻","linenum":65,"tcsc":"tc","type":"标题","author":"李羣玉","charstyle":"近體詩","uid":null,"taskid":1,"linetype":"title"},{"id":26680,"chapter":"卷八十四","chapternum":84,"content":"裙拖六幅湘江水鬢聳巫山一段雲風格只應天上有歌聲豈合世間聞胷前瑞雪燈斜照眼底桃花酒半醺不是相如憐賦客肯教容易見文君","linenum":66,"tcsc":"tc","type":"内容","author":"李羣玉","charstyle":"近體詩","uid":null,"taskid":1,"linetype":"content"},{"id":26681,"chapter":"卷八十四","chapternum":84,"content":"醉後贈馮姬","linenum":67,"tcsc":"tc","type":"标题","author":"李羣玉","charstyle":"近體詩","uid":null,"taskid":1,"linetype":"title"},{"id":26682,"chapter":"卷八十四","chapternum":84,"content":"黃昏歌舞促瓊筵銀燭臺西見小憐二寸橫波囘慢水一雙纖手語香弦桂形淺拂梁家黛𤓰字初分碧玉年願托襄王雲雨夢陽臺今夜降神仙","linenum":68,"tcsc":"tc","type":"内容","author":"李羣玉","charstyle":"近體詩","uid":null,"taskid":1,"linetype":"content"},{"id":26683,"chapter":"卷八十四","chapternum":84,"content":"寄長沙許侍御","linenum":69,"tcsc":"tc","type":"标题","author":"李羣玉","charstyle":"近體詩","uid":null,"taskid":1,"linetype":"title"},{"id":26684,"chapter":"卷八十四","chapternum":84,"content":"二年文㑹許追隨和遍南朝雜體詩未以綵毫還郭璞乞留殘錦與丘遲竹齋琴酒歡成夢水寺烟霞賞對誰今日秋風滿湘浦只令搔首詠瓊枝","linenum":70,"tcsc":"tc","type":"内容","author":"李羣玉","charstyle":"近體詩","uid":null,"taskid":1,"linetype":"content"},{"id":26685,"chapter":"卷八十四","chapternum":84,"content":"送蕭十二校書赴郢州婚姻","linenum":71,"tcsc":"tc","type":"标题","author":"李羣玉","charstyle":"近體詩","uid":null,"taskid":1,"linetype":"title"},{"id":26686,"chapter":"卷八十四","chapternum":84,"content":"蓬萊才子即蕭郎綵服青春卜鳳凰玉佩定催紅粉色錦衾應惹翠芸香馬穿暮雨荆山逺人宿寒燈郢夢長領取和鳴好風景石城花月送歸鄉〈古樂府有鳳兮歸故鄉〉","linenum":72,"tcsc":"tc","type":"内容","author":"李羣玉","charstyle":"近體詩","uid":null,"taskid":1,"linetype":"content"},{"id":26687,"chapter":"卷八十四","chapternum":84,"content":"九子坂聞鷓鴣","linenum":73,"tcsc":"tc","type":"标题","author":"李羣玉","charstyle":"近體詩","uid":null,"taskid":1,"linetype":"title"},{"id":26688,"chapter":"卷八十四","chapternum":84,"content":"落照蒼茫秋草明鷓鴣啼處逺人行正穿屈曲﨑嶇路又聽鉤輈格磔聲曽泊桂江深岸雨亦於梅嶺阻歸程此時為爾腸千斷乞放今宵白髮生","linenum":74,"tcsc":"tc","type":"内容","author":"李羣玉","charstyle":"近體詩","uid":null,"taskid":1,"linetype":"content"},{"id":26689,"chapter":"卷八十四","chapternum":84,"content":"南莊春晚","linenum":75,"tcsc":"tc","type":"标题","author":"李羣玉","charstyle":"近體詩","uid":null,"taskid":1,"linetype":"title"},{"id":26690,"chapter":"卷八十四","chapternum":84,"content":"草暖沙長望去舟微茫烟浪向巴丘沅江寂寂春歸盡水緑蘋香人自愁","linenum":76,"tcsc":"tc","type":"内容","author":"李羣玉","charstyle":"近體詩","uid":null,"taskid":1,"linetype":"content"},{"id":26691,"chapter":"卷八十四","chapternum":84,"content":"北亭","linenum":77,"tcsc":"tc","type":"标题","author":"李羣玉","charstyle":"近體詩","uid":null,"taskid":1,"linetype":"title"},{"id":26692,"chapter":"卷八十四","chapternum":84,"content":"斜雨飛絲織晚空疎簾半捲野亭風荷花向盡秋光晚零落殘紅緑沼中","linenum":78,"tcsc":"tc","type":"内容","author":"李羣玉","charstyle":"近體詩","uid":null,"taskid":1,"linetype":"content"},{"id":26693,"chapter":"卷八十四","chapternum":84,"content":"江南","linenum":79,"tcsc":"tc","type":"标题","author":"李羣玉","charstyle":"近體詩","uid":null,"taskid":1,"linetype":"title"},{"id":26694,"chapter":"卷八十四","chapternum":84,"content":"鱗鱗别浦起微波泛泛輕舟桃葉歌斜雪北風何處宿江南一路酒旗多","linenum":80,"tcsc":"tc","type":"内容","author":"李羣玉","charstyle":"近體詩","uid":null,"taskid":1,"linetype":"content"},{"id":26695,"chapter":"卷八十四","chapternum":84,"content":"紫極宫齋後","linenum":81,"tcsc":"tc","type":"标题","author":"李羣玉","charstyle":"近體詩","uid":null,"taskid":1,"linetype":"title"},{"id":26696,"chapter":"卷八十四","chapternum":84,"content":"紫府空歌碧落寒曉星寥亮月光殘一羣白鶴高飛散惟有松風吹石壇","linenum":82,"tcsc":"tc","type":"内容","author":"李羣玉","charstyle":"近體詩","uid":null,"taskid":1,"linetype":"content"},{"id":26697,"chapter":"卷八十四","chapternum":84,"content":"黃陵廟","linenum":83,"tcsc":"tc","type":"标题","author":"李羣玉","charstyle":"近體詩","uid":null,"taskid":1,"linetype":"title"},{"id":26698,"chapter":"卷八十四","chapternum":84,"content":"黃陵廟前春已空子規啼血滴松風不知精爽落何處疑似行雲秋水中〈太平廣記羣玉解天祿之任歸涔陽經二妃廟題詩云云羣玉疑春空遂至秋色欲易之恍若有物吿以二年之兆時襄陽太守段成式志其事後二年果死于洪井段以詩哭之事與詩見段集〉","linenum":84,"tcsc":"tc","type":"内容","author":"李羣玉","charstyle":"近體詩","uid":null,"taskid":1,"linetype":"content"},{"id":26699,"chapter":"卷八十四","chapternum":84,"content":"漢陽太白樓","linenum":85,"tcsc":"tc","type":"标题","author":"李羣玉","charstyle":"近體詩","uid":null,"taskid":1,"linetype":"title"},{"id":26700,"chapter":"卷八十四","chapternum":84,"content":"江上晴樓翠靄間滿簾春水滿窗山青楓緑草將愁去逺入呉雲暝不還","linenum":86,"tcsc":"tc","type":"内容","author":"李羣玉","charstyle":"近體詩","uid":null,"taskid":1,"linetype":"content"},{"id":26701,"chapter":"卷八十四","chapternum":84,"content":"戯贈姬人賦尖字韻〈一作張祜詩〉","linenum":87,"tcsc":"tc","type":"标题","author":"李羣玉","charstyle":"近體詩","uid":null,"taskid":1,"linetype":"title"},{"id":26702,"chapter":"卷八十四","chapternum":84,"content":"骰子巡抛裹手拈無因得見玉纖纖但知謔道金釵落圖向人前露指尖","linenum":88,"tcsc":"tc","type":"内容","author":"李羣玉","charstyle":"近體詩","uid":null,"taskid":1,"linetype":"content"},{"id":26703,"chapter":"卷八十四","chapternum":84,"content":"劉駕","linenum":89,"tcsc":"tc","type":"作者","author":"劉駕","charstyle":"","uid":null,"taskid":1,"linetype":"author"},{"id":26704,"chapter":"卷八十四","chapternum":84,"content":"駕字司南江東人工古風大中六年登進士第官國子博士","linenum":90,"tcsc":"tc","type":"作者说明","author":"劉駕","charstyle":"","uid":null,"taskid":1,"linetype":"authordesc"},{"id":26705,"chapter":"卷八十四","chapternum":84,"content":"紀事云駕與曹鄴友善鄴擢第不出京候駕登科同去兩人俱以古詩名故相契如此","linenum":91,"tcsc":"tc","type":"作者说明","author":"劉駕","charstyle":"","uid":null,"taskid":1,"linetype":"authordesc"},{"id":26706,"chapter":"卷八十四","chapternum":84,"content":"徐獻忠云司南矯時新體多作古詩雖乏筆致亦頗渾雄","linenum":92,"tcsc":"tc","type":"作者说明","author":"劉駕","charstyle":"","uid":null,"taskid":1,"linetype":"authordesc"},{"id":26707,"chapter":"卷八十四","chapternum":84,"content":"古體詩","linenum":93,"tcsc":"tc","type":"古近体","author":"劉駕","charstyle":"古體詩","uid":null,"taskid":1,"linetype":"charstyle"},{"id":26708,"chapter":"卷八十四","chapternum":84,"content":"築城詞","linenum":94,"tcsc":"tc","type":"标题","author":"劉駕","charstyle":"古體詩","uid":null,"taskid":1,"linetype":"title"},{"id":26709,"chapter":"卷八十四","chapternum":84,"content":"前杵與後杵築城聲不住我願築更高得見秦皇墓","linenum":95,"tcsc":"tc","type":"内容","author":"劉駕","charstyle":"古體詩","uid":null,"taskid":1,"linetype":"content"},{"id":26710,"chapter":"卷八十四","chapternum":84,"content":"戰城南","linenum":96,"tcsc":"tc","type":"标题","author":"劉駕","charstyle":"古體詩","uid":null,"taskid":1,"linetype":"title"},{"id":26711,"chapter":"卷八十四","chapternum":84,"content":"城南征戰多城北無飢鴉白骨馬蹄下誰言皆有家城前水聲苦倐忽流萬古莫爭城外地城裏終閒土","linenum":97,"tcsc":"tc","type":"内容","author":"劉駕","charstyle":"古體詩","uid":null,"taskid":1,"linetype":"content"},{"id":26712,"chapter":"卷八十四","chapternum":84,"content":"空城雀","linenum":98,"tcsc":"tc","type":"标题","author":"劉駕","charstyle":"古體詩","uid":null,"taskid":1,"linetype":"title"},{"id":26713,"chapter":"卷八十四","chapternum":84,"content":"飢啄空城土莫近太倉粟一粒未充腸却入公子腹且弔城下客豈曽空爾族不聞莊辛語今日寒蕪緑","linenum":99,"tcsc":"tc","type":"内容","author":"劉駕","charstyle":"古體詩","uid":null,"taskid":1,"linetype":"content"},{"id":26714,"chapter":"卷八十四","chapternum":84,"content":"苦寒吟","linenum":100,"tcsc":"tc","type":"标题","author":"劉駕","charstyle":"古體詩","uid":null,"taskid":1,"linetype":"title"},{"id":26715,"chapter":"卷八十四","chapternum":84,"content":"百泉凍皆咽我吟寒更切半夜倚喬松不覺滿衣雪竹竿有甘苦我愛抱苦節鳥聲有悲歡我愛口流血潘生若解吟更早生白髮","linenum":101,"tcsc":"tc","type":"内容","author":"劉駕","charstyle":"古體詩","uid":null,"taskid":1,"linetype":"content"},{"id":26716,"chapter":"卷八十四","chapternum":84,"content":"苦寒行","linenum":102,"tcsc":"tc","type":"标题","author":"劉駕","charstyle":"古體詩","uid":null,"taskid":1,"linetype":"title"},{"id":26717,"chapter":"卷八十四","chapternum":84,"content":"嚴寒動八荒䓶䓶無休時陽烏不自暖雪壓扶桑枝歳暮寒益壯青春安得歸朔雁到南海越禽何處飛誰言貧士歎不為身無衣","linenum":103,"tcsc":"tc","type":"内容","author":"劉駕","charstyle":"古體詩","uid":null,"taskid":1,"linetype":"content"},{"id":26718,"chapter":"卷八十四","chapternum":84,"content":"賈客詞","linenum":104,"tcsc":"tc","type":"标题","author":"劉駕","charstyle":"古體詩","uid":null,"taskid":1,"linetype":"title"},{"id":26719,"chapter":"卷八十四","chapternum":84,"content":"賈客燈下起猶言發已遲高山有疾路暗行終不疑冦盜伏其側猛獸來相追金玉四散去空囊委路岐揚州有大宅白骨無地歸少婦當此日對鏡㺯花枝","linenum":105,"tcsc":"tc","type":"内容","author":"劉駕","charstyle":"古體詩","uid":null,"taskid":1,"linetype":"content"},{"id":26720,"chapter":"卷八十四","chapternum":84,"content":"皎皎詞","linenum":106,"tcsc":"tc","type":"标题","author":"劉駕","charstyle":"古體詩","uid":null,"taskid":1,"linetype":"title"},{"id":26721,"chapter":"卷八十四","chapternum":84,"content":"皎皎復皎皎逢時即為好高秋亦有花不及當春草班姬入後宫飛燕舞東風青娥中夜起長歎月明裏","linenum":107,"tcsc":"tc","type":"内容","author":"劉駕","charstyle":"古體詩","uid":null,"taskid":1,"linetype":"content"},{"id":26722,"chapter":"卷八十四","chapternum":84,"content":"","linenum":108,"tcsc":"tc","type":"集合开始","author":"劉駕","charstyle":"古體詩","uid":null,"taskid":1,"linetype":"collectionstart"},{"id":26723,"chapter":"卷八十四","chapternum":84,"content":"唐樂府〈并序〉","linenum":109,"tcsc":"tc","type":"集合标题","author":"劉駕","charstyle":"古體詩","uid":null,"taskid":1,"linetype":"collection"},{"id":26724,"chapter":"卷八十四","chapternum":84,"content":"唐樂府自送征夫至獻賀觴歌河湟之事也下土土貢臣駕生於唐二十八年獲見明天子以德歸河湟地臣得與天下夫婦復為太平人獨恨愚且賤蠕蠕泥土中不得從臣後拜舞稱於上前情有所發莫能自抑作詩十章目曰唐樂府雖不足貢聲宗廟形容盛德而願與耕稼陶漁者歌田野江湖間亦足自快","linenum":110,"tcsc":"tc","type":"集合说明","author":"劉駕","charstyle":"古體詩","uid":null,"taskid":1,"linetype":"collectiondesc"},{"id":26725,"chapter":"卷八十四","chapternum":84,"content":"送征夫","linenum":111,"tcsc":"tc","type":"标题","author":"劉駕","charstyle":"古體詩","uid":null,"taskid":1,"linetype":"title"},{"id":26726,"chapter":"卷八十四","chapternum":84,"content":"昔送征夫苦今送征夫樂寒衣縱攜去應向歸時著天子待功成别造凌烟閣","linenum":112,"tcsc":"tc","type":"内容","author":"劉駕","charstyle":"古體詩","uid":null,"taskid":1,"linetype":"content"},{"id":26727,"chapter":"卷八十四","chapternum":84,"content":"輸者謳","linenum":113,"tcsc":"tc","type":"标题","author":"劉駕","charstyle":"古體詩","uid":null,"taskid":1,"linetype":"title"},{"id":26728,"chapter":"卷八十四","chapternum":84,"content":"輓粟上高山高山若平地力盡心不怨同我家私事去者不遑寧歸者唱歌行相逢古城下立語天未明一身逺出塞十口無税征","linenum":114,"tcsc":"tc","type":"内容","author":"劉駕","charstyle":"古體詩","uid":null,"taskid":1,"linetype":"content"},{"id":26729,"chapter":"卷八十四","chapternum":84,"content":"弔西人","linenum":115,"tcsc":"tc","type":"标题","author":"劉駕","charstyle":"古體詩","uid":null,"taskid":1,"linetype":"title"},{"id":26730,"chapter":"卷八十四","chapternum":84,"content":"河湟父老地盡知歸明主將軍入空城城下弔黃土所願邊人耕歳歳生禾黍","linenum":116,"tcsc":"tc","type":"内容","author":"劉駕","charstyle":"古體詩","uid":null,"taskid":1,"linetype":"content"},{"id":26731,"chapter":"卷八十四","chapternum":84,"content":"邊軍過","linenum":117,"tcsc":"tc","type":"标题","author":"劉駕","charstyle":"古體詩","uid":null,"taskid":1,"linetype":"title"},{"id":26732,"chapter":"卷八十四","chapternum":84,"content":"城前兵馬過城裏人高臥官家自供給畏我家産破健兒食肥肉戰馬食新穀食飽物有餘所恨無兩腹草青見軍過草白見軍囘軍囘人更多盡繋西戎來","linenum":118,"tcsc":"tc","type":"内容","author":"劉駕","charstyle":"古體詩","uid":null,"taskid":1,"linetype":"content"},{"id":26733,"chapter":"卷八十四","chapternum":84,"content":"望歸馬","linenum":119,"tcsc":"tc","type":"标题","author":"劉駕","charstyle":"古體詩","uid":null,"taskid":1,"linetype":"title"},{"id":26734,"chapter":"卷八十四","chapternum":84,"content":"東人望歸馬馬歸蓮峯下蓮峯與地平亦不更徴兵","linenum":120,"tcsc":"tc","type":"内容","author":"劉駕","charstyle":"古體詩","uid":null,"taskid":1,"linetype":"content"},{"id":26735,"chapter":"卷八十四","chapternum":84,"content":"祝河水","linenum":121,"tcsc":"tc","type":"标题","author":"劉駕","charstyle":"古體詩","uid":null,"taskid":1,"linetype":"title"},{"id":26736,"chapter":"卷八十四","chapternum":84,"content":"河水清瀰瀰照見逺樹枝征人不飲馬再拜祝馮夷從今億萬歳不見河濁時","linenum":122,"tcsc":"tc","type":"内容","author":"劉駕","charstyle":"古體詩","uid":null,"taskid":1,"linetype":"content"},{"id":26737,"chapter":"卷八十四","chapternum":84,"content":"田西邊","linenum":123,"tcsc":"tc","type":"标题","author":"劉駕","charstyle":"古體詩","uid":null,"taskid":1,"linetype":"title"},{"id":26738,"chapter":"卷八十四","chapternum":84,"content":"刀劍作鋤犁耕田古城下高秋禾黍多無地放羊馬","linenum":124,"tcsc":"tc","type":"内容","author":"劉駕","charstyle":"古體詩","uid":null,"taskid":1,"linetype":"content"},{"id":26739,"chapter":"卷八十四","chapternum":84,"content":"崑山","linenum":125,"tcsc":"tc","type":"标题","author":"劉駕","charstyle":"古體詩","uid":null,"taskid":1,"linetype":"title"},{"id":26740,"chapter":"卷八十四","chapternum":84,"content":"昔時玉為寶崑山過不得今時玉為塵崑山入中國白玉尚如塵誰肯愛金銀","linenum":126,"tcsc":"tc","type":"内容","author":"劉駕","charstyle":"古體詩","uid":null,"taskid":1,"linetype":"content"},{"id":26741,"chapter":"卷八十四","chapternum":84,"content":"樂邊人","linenum":127,"tcsc":"tc","type":"标题","author":"劉駕","charstyle":"古體詩","uid":null,"taskid":1,"linetype":"title"},{"id":26742,"chapter":"卷八十四","chapternum":84,"content":"在鄉身亦勞在邊腹亦飽父兄若一處任向邊頭老","linenum":128,"tcsc":"tc","type":"内容","author":"劉駕","charstyle":"古體詩","uid":null,"taskid":1,"linetype":"content"},{"id":26743,"chapter":"卷八十四","chapternum":84,"content":"獻賀觴","linenum":129,"tcsc":"tc","type":"标题","author":"劉駕","charstyle":"古體詩","uid":null,"taskid":1,"linetype":"title"},{"id":26744,"chapter":"卷八十四","chapternum":84,"content":"莫但取河湟河湟非邊疆願今日入處亦似天中央天子壽萬歳再拜獻此觴","linenum":130,"tcsc":"tc","type":"内容","author":"劉駕","charstyle":"古體詩","uid":null,"taskid":1,"linetype":"content"},{"id":26745,"chapter":"卷八十四","chapternum":84,"content":"","linenum":131,"tcsc":"tc","type":"集合结束","author":"劉駕","charstyle":"古體詩","uid":null,"taskid":1,"linetype":"collectionend"},{"id":26746,"chapter":"卷八十四","chapternum":84,"content":"牧童","linenum":132,"tcsc":"tc","type":"标题","author":"劉駕","charstyle":"古體詩","uid":null,"taskid":1,"linetype":"title"},{"id":26747,"chapter":"卷八十四","chapternum":84,"content":"牧童見客拜山果懐中落晝日驅牛歸前溪風雨惡","linenum":133,"tcsc":"tc","type":"内容","author":"劉駕","charstyle":"古體詩","uid":null,"taskid":1,"linetype":"content"},{"id":26748,"chapter":"卷八十四","chapternum":84,"content":"秦娥","linenum":134,"tcsc":"tc","type":"标题","author":"劉駕","charstyle":"古體詩","uid":null,"taskid":1,"linetype":"title"},{"id":26749,"chapter":"卷八十四","chapternum":84,"content":"秦娥十四五面白於指爪羞人夜采桑驚起戴勝鳥","linenum":135,"tcsc":"tc","type":"内容","author":"劉駕","charstyle":"古體詩","uid":null,"taskid":1,"linetype":"content"},{"id":26750,"chapter":"卷八十四","chapternum":84,"content":"鄰女","linenum":136,"tcsc":"tc","type":"标题","author":"劉駕","charstyle":"古體詩","uid":null,"taskid":1,"linetype":"title"},{"id":26751,"chapter":"卷八十四","chapternum":84,"content":"君嫌鄰女醜取婦他鄉縣料嫁與君人亦為鄰所賤菖蒲花可貴只為人難見","linenum":137,"tcsc":"tc","type":"内容","author":"劉駕","charstyle":"古體詩","uid":null,"taskid":1,"linetype":"content"},{"id":26752,"chapter":"卷八十四","chapternum":84,"content":"桑婦","linenum":138,"tcsc":"tc","type":"标题","author":"劉駕","charstyle":"古體詩","uid":null,"taskid":1,"linetype":"title"},{"id":26753,"chapter":"卷八十四","chapternum":84,"content":"牆下桑葉盡春蠶半未老城南路迢迢今日起更早四鄰無去伴醉臥青樓曉妾顔不如誰所貴守婦道一春常在樹自覺身如鳥歸來見小姑新妝㺯百草","linenum":139,"tcsc":"tc","type":"内容","author":"劉駕","charstyle":"古體詩","uid":null,"taskid":1,"linetype":"content"},{"id":26754,"chapter":"卷八十四","chapternum":84,"content":"棄婦","linenum":140,"tcsc":"tc","type":"标题","author":"劉駕","charstyle":"古體詩","uid":null,"taskid":1,"linetype":"title"},{"id":26755,"chapter":"卷八十四","chapternum":84,"content":"囘車在門前欲上心更悲路傍見花發似妾初嫁時養蠶已成繭織素猶在機新人應笑此何如畫蛾睂昨日惜紅顔今日畏老遲良媒去不逺此恨今吿誰","linenum":141,"tcsc":"tc","type":"内容","author":"劉駕","charstyle":"古體詩","uid":null,"taskid":1,"linetype":"content"},{"id":26756,"chapter":"卷八十四","chapternum":84,"content":"寄逺","linenum":142,"tcsc":"tc","type":"标题","author":"劉駕","charstyle":"古體詩","uid":null,"taskid":1,"linetype":"title"},{"id":26757,"chapter":"卷八十四","chapternum":84,"content":"雪花豈結子徒滿連理枝嫁與征人妻不得長相隨去年君㸃行賤妾是新歸别早見未熟入夢無定姿悄悄空閨中蛩聲遶羅帷得書喜猶甚况復見君時","linenum":143,"tcsc":"tc","type":"内容","author":"劉駕","charstyle":"古體詩","uid":null,"taskid":1,"linetype":"content"},{"id":26758,"chapter":"卷八十四","chapternum":84,"content":"姑蘇臺","linenum":144,"tcsc":"tc","type":"标题","author":"劉駕","charstyle":"古體詩","uid":null,"taskid":1,"linetype":"title"},{"id":26759,"chapter":"卷八十四","chapternum":84,"content":"句踐飲膽日吳酒香滿杯笙歌入海雲聲自姑蘇來西施舞初罷侍兒整金釵衆女不敢妬自比泉下泥越鼓聲騰騰吳天隔塵埃難將甬東地更學㑹稽棲霸跡一朝盡草中棠梨開","linenum":145,"tcsc":"tc","type":"内容","author":"劉駕","charstyle":"古體詩","uid":null,"taskid":1,"linetype":"content"},{"id":26760,"chapter":"卷八十四","chapternum":84,"content":"釣臺懐古","linenum":146,"tcsc":"tc","type":"标题","author":"劉駕","charstyle":"古體詩","uid":null,"taskid":1,"linetype":"title"},{"id":26761,"chapter":"卷八十四","chapternum":84,"content":"澄流可濯纓嚴子但垂綸孤坐九層石逺笑清渭濱潛龍飛上天四海豈無雲清氣不零雨安使澆埃塵我來吟高風彷彿見斯人江月尚皎皎江石亦磷磷如何臺下路明日又迷津","linenum":147,"tcsc":"tc","type":"内容","author":"劉駕","charstyle":"古體詩","uid":null,"taskid":1,"linetype":"content"},{"id":26762,"chapter":"卷八十四","chapternum":84,"content":"效古","linenum":148,"tcsc":"tc","type":"标题","author":"劉駕","charstyle":"古體詩","uid":null,"taskid":1,"linetype":"title"},{"id":26763,"chapter":"卷八十四","chapternum":84,"content":"融融芳景和杳杳春日斜嬌嬈不自持清唱嚬雙蛾終曲翻成泣新人下香車新人且莫喜故人曽如此燕趙猶生女郎豈有終始","linenum":149,"tcsc":"tc","type":"内容","author":"劉駕","charstyle":"古體詩","uid":null,"taskid":1,"linetype":"content"},{"id":26764,"chapter":"卷八十四","chapternum":84,"content":"效陶","linenum":150,"tcsc":"tc","type":"标题","author":"劉駕","charstyle":"古體詩","uid":null,"taskid":1,"linetype":"title"},{"id":26765,"chapter":"卷八十四","chapternum":84,"content":"兩曜無停馭蓬壺應有墓何况邙山色只近市井路大恢生死網飛走無逃處白髮忽已新紅顏豈如故我有杯中物可以消萬慮醉䄂日婆娑誰能記朝暮如求神仙藥堦下亦種黍但使長兀然始見天地祖","linenum":151,"tcsc":"tc","type":"内容","author":"劉駕","charstyle":"古體詩","uid":null,"taskid":1,"linetype":"content"},{"id":26766,"chapter":"卷八十四","chapternum":84,"content":"醒後","linenum":152,"tcsc":"tc","type":"标题","author":"劉駕","charstyle":"古體詩","uid":null,"taskid":1,"linetype":"title"},{"id":26767,"chapter":"卷八十四","chapternum":84,"content":"醉臥芳草間酒醒日落後壺觴半傾覆客去應已久不記折花時何得花在手","linenum":153,"tcsc":"tc","type":"内容","author":"劉駕","charstyle":"古體詩","uid":null,"taskid":1,"linetype":"content"},{"id":26768,"chapter":"卷八十四","chapternum":84,"content":"春臺","linenum":154,"tcsc":"tc","type":"标题","author":"劉駕","charstyle":"古體詩","uid":null,"taskid":1,"linetype":"title"},{"id":26769,"chapter":"卷八十四","chapternum":84,"content":"臺上樹隂合臺前流水多青春不出門坐見野田花誰能學公子走馬逐香車六街塵滿衣鼓絶方還家","linenum":155,"tcsc":"tc","type":"内容","author":"劉駕","charstyle":"古體詩","uid":null,"taskid":1,"linetype":"content"},{"id":26770,"chapter":"卷八十四","chapternum":84,"content":"上已日","linenum":156,"tcsc":"tc","type":"标题","author":"劉駕","charstyle":"古體詩","uid":null,"taskid":1,"linetype":"title"},{"id":26771,"chapter":"卷八十四","chapternum":84,"content":"上已曲江濱喧於市朝路相尋不見者此地皆相遇日光去此逺翠幕張如霧何事歡娛中易覺春城暮物情重此節不是愛芳樹明日花更多何人肯囘顧","linenum":157,"tcsc":"tc","type":"内容","author":"劉駕","charstyle":"古體詩","uid":null,"taskid":1,"linetype":"content"},{"id":26772,"chapter":"卷八十四","chapternum":84,"content":"曲江春霽","linenum":158,"tcsc":"tc","type":"标题","author":"劉駕","charstyle":"古體詩","uid":null,"taskid":1,"linetype":"title"},{"id":26773,"chapter":"卷八十四","chapternum":84,"content":"宿雨洗秦樹舊花如新開池邊草未乾日照人馬來馬蹄踏流水漸漸成塵埃鴛鴦不敢下飛繞岸東西此地喧仍舊歸人亦滿街","linenum":159,"tcsc":"tc","type":"内容","author":"劉駕","charstyle":"古體詩","uid":null,"taskid":1,"linetype":"content"},{"id":26774,"chapter":"卷八十四","chapternum":84,"content":"早行","linenum":160,"tcsc":"tc","type":"标题","author":"劉駕","charstyle":"古體詩","uid":null,"taskid":1,"linetype":"title"},{"id":26775,"chapter":"卷八十四","chapternum":84,"content":"馬上續殘夢馬嘶時復驚心孤多所虞僮僕近我行棲禽未分散落月照古城莫羨居者閒冢邊人已耕","linenum":161,"tcsc":"tc","type":"内容","author":"劉駕","charstyle":"古體詩","uid":null,"taskid":1,"linetype":"content"},{"id":26776,"chapter":"卷八十四","chapternum":84,"content":"秋夕","linenum":162,"tcsc":"tc","type":"标题","author":"劉駕","charstyle":"古體詩","uid":null,"taskid":1,"linetype":"title"},{"id":26777,"chapter":"卷八十四","chapternum":84,"content":"促織燈下吟燈光冷於水鄉魂坐中去倚壁身如死求名為骨肉骨肉萬餘里富貴在何時離别今如此出門長歎息月白西風起","linenum":163,"tcsc":"tc","type":"内容","author":"劉駕","charstyle":"古體詩","uid":null,"taskid":1,"linetype":"content"},{"id":26778,"chapter":"卷八十四","chapternum":84,"content":"馮叟居","linenum":164,"tcsc":"tc","type":"标题","author":"劉駕","charstyle":"古體詩","uid":null,"taskid":1,"linetype":"title"},{"id":26779,"chapter":"卷八十四","chapternum":84,"content":"天作馮叟居山僧尚嫌僻開門因兩樹結宇倚翠壁溪南有微徑時遇採芝客往往白雲生對面千里隔機忘若童僕常與猨鳥劇曬藥上小峰庭深無日色自從歸鄉里不見新舊戚纍纍子孫墓秋風吹古柏","linenum":165,"tcsc":"tc","type":"内容","author":"劉駕","charstyle":"古體詩","uid":null,"taskid":1,"linetype":"content"},{"id":26780,"chapter":"卷八十四","chapternum":84,"content":"長安旅舎紓情投先達","linenum":166,"tcsc":"tc","type":"标题","author":"劉駕","charstyle":"古體詩","uid":null,"taskid":1,"linetype":"title"},{"id":26781,"chapter":"卷八十四","chapternum":84,"content":"岐路不在地馬蹄徒苦辛上國聞姓名不如山中人大宅滿六街此身入誰門愁心日散亂有似空中塵白露下長安百蟲鳴草根方當秋賦日却憶歸山村靜女頭欲白良媒况我鄰無令苦長歎長歎消人魂","linenum":167,"tcsc":"tc","type":"内容","author":"劉駕","charstyle":"古體詩","uid":null,"taskid":1,"linetype":"content"},{"id":26782,"chapter":"卷八十四","chapternum":84,"content":"琪樹下因唫六韻呈先達者","linenum":168,"tcsc":"tc","type":"标题","author":"劉駕","charstyle":"古體詩","uid":null,"taskid":1,"linetype":"title"},{"id":26783,"chapter":"卷八十四","chapternum":84,"content":"舉世愛嘉樹此樹何人識清秋逺山意偶向亭際得奇柯交若鬬生葉密如織塵中尚菁葱更想塵外色所宜巢三鳥影入瑤池碧移根豈無時一問紫烟客","linenum":169,"tcsc":"tc","type":"内容","author":"劉駕","charstyle":"古體詩","uid":null,"taskid":1,"linetype":"content"},{"id":26784,"chapter":"卷八十四","chapternum":84,"content":"近體詩","linenum":170,"tcsc":"tc","type":"古近体","author":"劉駕","charstyle":"近體詩","uid":null,"taskid":1,"linetype":"charstyle"},{"id":26785,"chapter":"卷八十四","chapternum":84,"content":"春夜","linenum":171,"tcsc":"tc","type":"标题","author":"劉駕","charstyle":"近體詩","uid":null,"taskid":1,"linetype":"title"},{"id":26786,"chapter":"卷八十四","chapternum":84,"content":"一别杜陵歸未期祇憑魂夢接親知近來欲睡渾難睡夜夜夜深聞子規","linenum":172,"tcsc":"tc","type":"内容","author":"劉駕","charstyle":"近體詩","uid":null,"taskid":1,"linetype":"content"},{"id":26787,"chapter":"卷八十四","chapternum":84,"content":"秋懐","linenum":173,"tcsc":"tc","type":"标题","author":"劉駕","charstyle":"近體詩","uid":null,"taskid":1,"linetype":"title"},{"id":26788,"chapter":"卷八十四","chapternum":84,"content":"歳歳干戈阻路岐望山心切與心違秋來何處開懐抱日日日斜空醉歸","linenum":174,"tcsc":"tc","type":"内容","author":"劉駕","charstyle":"近體詩","uid":null,"taskid":1,"linetype":"content"},{"id":26789,"chapter":"卷八十四","chapternum":84,"content":"望月","linenum":175,"tcsc":"tc","type":"标题","author":"劉駕","charstyle":"近體詩","uid":null,"taskid":1,"linetype":"title"},{"id":26790,"chapter":"卷八十四","chapternum":84,"content":"清秋新霽與君同江上高樓倚碧空酒盡露零賓客散更更更漏月明中","linenum":176,"tcsc":"tc","type":"内容","author":"劉駕","charstyle":"近體詩","uid":null,"taskid":1,"linetype":"content"},{"id":26791,"chapter":"卷八十四","chapternum":84,"content":"晚登成都迎春閣","linenum":177,"tcsc":"tc","type":"标题","author":"劉駕","charstyle":"近體詩","uid":null,"taskid":1,"linetype":"title"},{"id":26792,"chapter":"卷八十四","chapternum":84,"content":"朱櫛凭闌眺錦城煙籠萬井二江明香風滿閣花滿樹樹樹樹頭啼曉鶯","linenum":178,"tcsc":"tc","type":"内容","author":"劉駕","charstyle":"近體詩","uid":null,"taskid":1,"linetype":"content"},{"id":26793,"chapter":"卷八十四","chapternum":84,"content":"叚成式","linenum":179,"tcsc":"tc","type":"作者","author":"叚成式","charstyle":"","uid":null,"taskid":1,"linetype":"author"},{"id":26794,"chapter":"卷八十四","chapternum":84,"content":"成式字柯古宰相文昌子以䕃為校書郎研精苦學秘閣書籍披閲皆遍歴尚書郎太常少卿連典九江縉雲廬陵三郡坐累退居襄陽以書史自娯尤深佛書","linenum":180,"tcsc":"tc","type":"作者说明","author":"叚成式","charstyle":"","uid":null,"taskid":1,"linetype":"authordesc"},{"id":26795,"chapter":"卷八十四","chapternum":84,"content":"玉堂閒話云成式少好馳獵文昌以為患令幕客言之唯唯遜謝翊日復出獵諸客各送兔一雙書中徴引典故無一事重叠者諸客齊詣文昌以書示之始知其子藝文該贍","linenum":181,"tcsc":"tc","type":"作者说明","author":"叚成式","charstyle":"","uid":null,"taskid":1,"linetype":"authordesc"},{"id":26796,"chapter":"卷八十四","chapternum":84,"content":"近體詩","linenum":182,"tcsc":"tc","type":"古近体","author":"叚成式","charstyle":"近體詩","uid":null,"taskid":1,"linetype":"charstyle"},{"id":26797,"chapter":"卷八十四","chapternum":84,"content":"折楊柳","linenum":183,"tcsc":"tc","type":"标题","author":"叚成式","charstyle":"近體詩","uid":null,"taskid":1,"linetype":"title"},{"id":26798,"chapter":"卷八十四","chapternum":84,"content":"枝枝交影鎖長門嫩色曽沾雨露恩鳳輦不來春欲盡空留鶯語到黃昏","linenum":184,"tcsc":"tc","type":"内容","author":"叚成式","charstyle":"近體詩","uid":null,"taskid":1,"linetype":"content"},{"id":26799,"chapter":"卷八十四","chapternum":84,"content":"玉樓烟薄不勝芳金屋寒輕翠帶長公子驊騮往何處緑隂堪繋紫遊韁","linenum":185,"tcsc":"tc","type":"内容","author":"叚成式","charstyle":"近體詩","uid":null,"taskid":1,"linetype":"content"},{"id":26800,"chapter":"卷八十四","chapternum":84,"content":"隋家堤上已成塵漢將營邊不復春只向江南并塞北酒旗相伴惹行人","linenum":186,"tcsc":"tc","type":"内容","author":"叚成式","charstyle":"近體詩","uid":null,"taskid":1,"linetype":"content"},{"id":26801,"chapter":"卷八十四","chapternum":84,"content":"題谷隠蘭若","linenum":187,"tcsc":"tc","type":"标题","author":"叚成式","charstyle":"近體詩","uid":null,"taskid":1,"linetype":"title"},{"id":26802,"chapter":"卷八十四","chapternum":84,"content":"風惹閒雲半谷隂巖西隠者醉相尋草衰乍覺徑増險葉盡却疑溪不深","linenum":188,"tcsc":"tc","type":"内容","author":"叚成式","charstyle":"近體詩","uid":null,"taskid":1,"linetype":"content"},{"id":26803,"chapter":"卷八十四","chapternum":84,"content":"風帶巢熊拗樹聲老僧相引入雲行半坡新路畬纔了一谷寒烟燒不成","linenum":189,"tcsc":"tc","type":"内容","author":"叚成式","charstyle":"近體詩","uid":null,"taskid":1,"linetype":"content"},{"id":26804,"chapter":"卷八十四","chapternum":84,"content":"戯高侍御","linenum":190,"tcsc":"tc","type":"标题","author":"叚成式","charstyle":"近體詩","uid":null,"taskid":1,"linetype":"title"},{"id":26805,"chapter":"卷八十四","chapternum":84,"content":"七尺髮猶三角梳玳牛獨駕長檐車曽城自有三青鳥不要蓮東雙鯉魚","linenum":191,"tcsc":"tc","type":"内容","author":"叚成式","charstyle":"近體詩","uid":null,"taskid":1,"linetype":"content"},{"id":26806,"chapter":"卷八十四","chapternum":84,"content":"花恨紅腰栁妬睂東鄰牆短不曽窺猶憐最小分𤓰日奈許迎春得藕時","linenum":192,"tcsc":"tc","type":"内容","author":"叚成式","charstyle":"近體詩","uid":null,"taskid":1,"linetype":"content"},{"id":26807,"chapter":"卷八十四","chapternum":84,"content":"自等腰身尺六疆兩重危鬢盡釵長欲薫羅薦嫌龍腦須為尋求石葉香","linenum":193,"tcsc":"tc","type":"内容","author":"叚成式","charstyle":"近體詩","uid":null,"taskid":1,"linetype":"content"},{"id":26808,"chapter":"卷八十四","chapternum":84,"content":"别起青樓作㡬層斜陽慢卷鹿盧繩厭裁魚子深紅纈泥覓蜻蜓淺碧綾","linenum":194,"tcsc":"tc","type":"内容","author":"叚成式","charstyle":"近體詩","uid":null,"taskid":1,"linetype":"content"},{"id":26809,"chapter":"卷八十四","chapternum":84,"content":"可羨羅敷自有夫愁中漫捋白髭鬚豹錢騘子能擎舉兼著連乾許換無","linenum":195,"tcsc":"tc","type":"内容","author":"叚成式","charstyle":"近體詩","uid":null,"taskid":1,"linetype":"content"},{"id":26810,"chapter":"卷八十四","chapternum":84,"content":"朝飛卿","linenum":196,"tcsc":"tc","type":"标题","author":"叚成式","charstyle":"近體詩","uid":null,"taskid":1,"linetype":"title"},{"id":26811,"chapter":"卷八十四","chapternum":84,"content":"醉袂㡬侵魚子纈飄纓長罥鳳凰釵知君欲作閒情賦應願將身作錦鞵〈飛卿有錦鞵賦〉","linenum":197,"tcsc":"tc","type":"内容","author":"叚成式","charstyle":"近體詩","uid":null,"taskid":1,"linetype":"content"},{"id":26812,"chapter":"卷八十四","chapternum":84,"content":"御定全唐詩録卷八十四","linenum":198,"tcsc":"tc","type":"章节说明","author":"叚成式","charstyle":"近體詩","uid":null,"taskid":1,"linetype":"bookdesc"},{"id":26813,"chapter":"卷八十四","chapternum":84,"content":"<集部,總集類,御定全唐詩錄>","linenum":199,"tcsc":"tc","type":"章节说明","author":"","charstyle":"","uid":null,"taskid":1,"linetype":"bookdesc"}]