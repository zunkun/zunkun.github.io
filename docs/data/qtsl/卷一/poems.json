[
  {
    "id": 57361,
    "uid": "poem-1-1",
    "chapter": "卷一",
    "chapternum": 1,
    "charstyle": "古體詩",
    "title": "帝京篇",
    "titledesc": "",
    "collection": "",
    "collectiondesc": "",
    "poemindex": 1,
    "author": "太宗",
    "content": "秦川雄帝宅，函谷壯皇居。\n綺殿千尋起，離宫百雉餘。\n連甍遥接漢，飛閣迥凌虚。\n雲日隱層闕，風煙出綺疏。\n"
  },
  {
    "id": 57362,
    "uid": "poem-1-2",
    "chapter": "卷一",
    "chapternum": 1,
    "charstyle": "古體詩",
    "title": "帝京篇",
    "titledesc": "",
    "collection": "",
    "collectiondesc": "",
    "poemindex": 2,
    "author": "太宗",
    "content": "巖廊罷機務，崇文聊駐輦。\n玉匣啓龍圖，金繩披鳳篆。\n韋編斷仍續，縹帙舒還卷。\n對此乃淹留，欹案觀墳典。\n"
  },
  {
    "id": 57363,
    "uid": "poem-1-3",
    "chapter": "卷一",
    "chapternum": 1,
    "charstyle": "古體詩",
    "title": "帝京篇",
    "titledesc": "",
    "collection": "",
    "collectiondesc": "",
    "poemindex": 3,
    "author": "太宗",
    "content": "移步出詞林，停輿欣武宴。\n琱弓寫明月，駿馬疑流電。\n驚鴈落虚弦，啼猿悲急箭。\n閲賞誠多美，於兹乃忘倦。\n"
  },
  {
    "id": 57364,
    "uid": "poem-1-4",
    "chapter": "卷一",
    "chapternum": 1,
    "charstyle": "古體詩",
    "title": "帝京篇",
    "titledesc": "",
    "collection": "",
    "collectiondesc": "",
    "poemindex": 4,
    "author": "太宗",
    "content": "鳴笳臨樂館，眺聽歡芳節。\n急管韻朱弦，清歌凝白雪。\n彩鳳肅來儀，玄鶴紛成列。\n去兹鄭衞聲，雅音方可恱。\n"
  },
  {
    "id": 57365,
    "uid": "poem-1-5",
    "chapter": "卷一",
    "chapternum": 1,
    "charstyle": "古體詩",
    "title": "帝京篇",
    "titledesc": "",
    "collection": "",
    "collectiondesc": "",
    "poemindex": 5,
    "author": "太宗",
    "content": "芳辰追逸趣，禁苑信多竒。\n橋形通漢上，峯勢接雲危。\n烟霞交隱映，花鳥自參差。\n何如肆轍跡，萬里賞瑶池。\n"
  },
  {
    "id": 57366,
    "uid": "poem-1-6",
    "chapter": "卷一",
    "chapternum": 1,
    "charstyle": "古體詩",
    "title": "帝京篇",
    "titledesc": "",
    "collection": "",
    "collectiondesc": "",
    "poemindex": 6,
    "author": "太宗",
    "content": "飛蓋去芳園，蘭橈遊翠渚。\n萍間日彩亂，荷處香風舉。\n桂楫滿中川，弦歌振長嶼。\n豈必汾河曲，方為歡宴所。\n"
  },
  {
    "id": 57367,
    "uid": "poem-1-7",
    "chapter": "卷一",
    "chapternum": 1,
    "charstyle": "古體詩",
    "title": "帝京篇",
    "titledesc": "",
    "collection": "",
    "collectiondesc": "",
    "poemindex": 7,
    "author": "太宗",
    "content": "落日雙闕昏，迴輿九重暮。\n長烟散初碧，皎月澄輕素。\n搴幌玩琴書，開軒引雲霧。\n斜漢耿層閣，清風揺玉樹。\n"
  },
  {
    "id": 57368,
    "uid": "poem-1-8",
    "chapter": "卷一",
    "chapternum": 1,
    "charstyle": "古體詩",
    "title": "帝京篇",
    "titledesc": "",
    "collection": "",
    "collectiondesc": "",
    "poemindex": 8,
    "author": "太宗",
    "content": "歡樂難再逢，芳辰良可惜。\n玉酒泛雲罍，蘭肴陳綺席。\n千鍾合堯禹，百獸諧金石。\n得志重寸隂，忘懷輕尺璧。\n"
  },
  {
    "id": 57369,
    "uid": "poem-1-9",
    "chapter": "卷一",
    "chapternum": 1,
    "charstyle": "古體詩",
    "title": "帝京篇",
    "titledesc": "",
    "collection": "",
    "collectiondesc": "",
    "poemindex": 9,
    "author": "太宗",
    "content": "建章歡賞夕，二八盡妖妍。\n羅綺昭陽殿，芬芳瑇瑁筵。\n珮移星正動，扇掩月初圓。\n無勞上懸圃，即此對神仙。\n"
  },
  {
    "id": 57370,
    "uid": "poem-1-10",
    "chapter": "卷一",
    "chapternum": 1,
    "charstyle": "古體詩",
    "title": "帝京篇",
    "titledesc": "",
    "collection": "",
    "collectiondesc": "",
    "poemindex": 10,
    "author": "太宗",
    "content": "以兹遊觀極，悠然獨長想。\n披卷覽前蹤，撫躬尋既往。\n望古茅茨約，瞻今蘭殿廣。\n人道惡高危，虚心戒盈蕩。\n奉天竭誠敬，臨民思惠養。\n納善察忠諫，明科慎刑賞。\n六五誠難繼，四三非易仰。\n庶待淳化敷，方嗣云亭響。\n"
  },
  {
    "id": 57371,
    "uid": "poem-1-11",
    "chapter": "卷一",
    "chapternum": 1,
    "charstyle": "古體詩",
    "title": "正日臨朝",
    "titledesc": "",
    "collection": "",
    "collectiondesc": "",
    "poemindex": 11,
    "author": "太宗",
    "content": "條風開獻節，灰律動初陽。\n百蠻奉遐賮，萬國朝未央。\n雖無舜禹蹟，幸欣天地康。\n車軌同八表，書文混四方。\n赫奕儼冠蓋，紛綸盛服章。\n羽旄飛馳道，鐘鼓震巗廊。\n組練輝霞色，霜㦸耀朝光。\n晨宵懐至理，終愧撫遐荒。\n"
  },
  {
    "id": 57372,
    "uid": "poem-1-12",
    "chapter": "卷一",
    "chapternum": 1,
    "charstyle": "古體詩",
    "title": "幸武功慶善宫",
    "titledesc": "",
    "collection": "",
    "collectiondesc": "",
    "poemindex": 12,
    "author": "太宗",
    "content": "壽丘惟舊跡，酆邑乃前基。\n粤予承累聖，懸弧亦在兹。\n弱齡逢運改，提劒鬱匡時。\n指麾八荒定，懷柔萬國夷。\n梯山咸入欵，駕海亦來思。\n單于陪武帳，日逐衞文螭。\n端扆朝四岳，無為任百司。\n霜節明秋景，輕氷結水湄。\n芸黃遍原隰，禾頴積京畿。\n共樂還鄉宴，歡比大風詩〈紀事云貞觀六年九月帝幸慶善宫帝生時故宅也因宴代臣賞賜閭里同漢沛宛帝歡甚賦詩起居郎吕才請平宫商被之管絃命曰功成慶善樂使童子八佾為九功之舞大宴㑹與破陣樂偕奏於庭〉。\n"
  },
  {
    "id": 57373,
    "uid": "poem-1-13",
    "chapter": "卷一",
    "chapternum": 1,
    "charstyle": "古體詩",
    "title": "經破薛舉戰地",
    "titledesc": "",
    "collection": "",
    "collectiondesc": "",
    "poemindex": 13,
    "author": "太宗",
    "content": "昔年懷壯氣，提戈初仗節。\n心隨朗日高，志與秋霜潔。\n移鋒驚電起，轉戰長河決。\n營碎落星沈，陣卷橫雲裂。\n一揮氛沴靜，再舉鯨鯢滅。\n於兹俯舊原，屬目駐華軒。\n沈沙無故迹，減竈有殘痕。\n浪霞穿水淨，峰霧抱蓮昏。\n世途亟流易，人事殊今昔。\n長想眺前蹤，撫躬聊自適。\n"
  },
  {
    "id": 57374,
    "uid": "poem-1-14",
    "chapter": "卷一",
    "chapternum": 1,
    "charstyle": "古體詩",
    "title": "於北平作",
    "titledesc": "",
    "collection": "",
    "collectiondesc": "",
    "poemindex": 14,
    "author": "太宗",
    "content": "翠野駐戎軒，盧龍轉征斾。\n遥山麗如綺，長流縈似帶。\n海氣百重樓，巗松千丈蓋。\n兹焉可遊賞，何必襄城外。\n"
  },
  {
    "id": 57375,
    "uid": "poem-1-15",
    "chapter": "卷一",
    "chapternum": 1,
    "charstyle": "古體詩",
    "title": "春日玄武門宴羣臣",
    "titledesc": "",
    "collection": "",
    "collectiondesc": "",
    "poemindex": 15,
    "author": "太宗",
    "content": "韶光開令序，淑氣動芳年。\n駐輦華林側，高宴柏梁前。\n紫庭文珮滿，丹墀衮紱連。\n九夷簉瑶席，五狄列瓊筵。\n娯賓歌湛露，廣樂奏鈞天。\n清樽浮綠醑，雅曲韻朱絃。\n粤余君萬國，還慙撫八埏。\n庶幾保貞固，虚已厲求賢。\n"
  },
  {
    "id": 57376,
    "uid": "poem-1-16",
    "chapter": "卷一",
    "chapternum": 1,
    "charstyle": "古體詩",
    "title": "飲馬長城窟行",
    "titledesc": "",
    "collection": "",
    "collectiondesc": "",
    "poemindex": 16,
    "author": "太宗",
    "content": "塞外悲風切，交河氷已結。\n瀚海百重波，隂山千里雪。\n迥戍危烽火，層巒引高節。\n悠悠卷斾旌，飲馬出長城。\n寒沙連騎跡，朔吹斷邊聲。\n邊塵清玉塞，羌笛韻金鉦。\n絶漠干戈戢，車徒振原隰。\n都尉反龍堆，將軍旋馬邑。\n揚麾氛霧靜，紀石功名立。\n荒裔一戎衣，靈臺凱歌入。\n"
  },
  {
    "id": 57377,
    "uid": "poem-1-17",
    "chapter": "卷一",
    "chapternum": 1,
    "charstyle": "古體詩",
    "title": "元日",
    "titledesc": "",
    "collection": "",
    "collectiondesc": "",
    "poemindex": 17,
    "author": "太宗",
    "content": "高軒曖春色，邃閣媚朝光。\n彤庭飛綵眊，翠幌曜明璫。\n恭已臨四極，垂衣馭八荒。\n霜㦸列丹陛，絲竹韻長廊。\n穆矣薫風茂，康哉帝道昌。\n繼文遵後軌，循古鑒前王。\n草秀故春色，梅豔昔年妝。\n巨川思欲濟，終以寄舟航。\n"
  },
  {
    "id": 57378,
    "uid": "poem-1-18",
    "chapter": "卷一",
    "chapternum": 1,
    "charstyle": "古體詩",
    "title": "初春登樓即目觀作述懷",
    "titledesc": "",
    "collection": "",
    "collectiondesc": "",
    "poemindex": 18,
    "author": "太宗",
    "content": "慿軒俯蘭閣，眺矚散靈襟。\n綺峯含翠霧，照日蕊紅林。\n鏤丹霞鋪岫，殘素雪斑岑。\n拂浪隄垂柳，嬌花鳥續吟。\n連甍豈一栱，衆榦如千尋。\n明非獨材力，終藉棟梁深。\n彌懷矜樂志，更懼戒盈心。\n愧制勞居逸，方規十産金。\n"
  },
  {
    "id": 57379,
    "uid": "poem-1-19",
    "chapter": "卷一",
    "chapternum": 1,
    "charstyle": "古體詩",
    "title": "初晴落景",
    "titledesc": "",
    "collection": "",
    "collectiondesc": "",
    "poemindex": 19,
    "author": "太宗",
    "content": "晩霞聊自怡，初晴彌可喜。\n日晃百花色，風動千林翠。\n池魚躍不同，園鳥聲還異。\n寄言博通者，知予物外志。\n"
  },
  {
    "id": 57380,
    "uid": "poem-1-20",
    "chapter": "卷一",
    "chapternum": 1,
    "charstyle": "古體詩",
    "title": "賦得夏首啓節",
    "titledesc": "",
    "collection": "",
    "collectiondesc": "",
    "poemindex": 20,
    "author": "太宗",
    "content": "北闕三春晚，南榮九夏初。\n黃鶯哢漸變，翠林花落餘。\n瀑流還響谷，猿啼自應虚。\n早荷向心卷，長楊就影舒。\n此時歡不極，調軫坐相於。\n"
  },
  {
    "id": 57381,
    "uid": "poem-1-21",
    "chapter": "卷一",
    "chapternum": 1,
    "charstyle": "古體詩",
    "title": "度秋",
    "titledesc": "",
    "collection": "",
    "collectiondesc": "",
    "poemindex": 21,
    "author": "太宗",
    "content": "夏律昨留灰，秋箭今移晷。\n峨嵋岫初出，洞庭波漸起。\n桂白發幽巖，菊黃開灞涘。\n運流方可歎，含毫屬微理。\n"
  },
  {
    "id": 57382,
    "uid": "poem-1-22",
    "chapter": "卷一",
    "chapternum": 1,
    "charstyle": "古體詩",
    "title": "秋日即事",
    "titledesc": "",
    "collection": "",
    "collectiondesc": "",
    "poemindex": 22,
    "author": "太宗",
    "content": "爽氣浮丹闕，秋光澹紫宫。\n衣碎荷疎影，花明菊㸃叢。\n袍輕低草露，蓋側舞松風。\n散岫飄雲葉，迷路飛煙鴻。\n砌冷蘭凋佩，閨寒樹殞桐。\n别鶴棲琴裏，離猿啼峽中。\n落野飛星箭，弦虚半月弓。\n芳菲夕霧起，暮色滿房櫳。\n"
  },
  {
    "id": 57383,
    "uid": "poem-1-23",
    "chapter": "卷一",
    "chapternum": 1,
    "charstyle": "古體詩",
    "title": "山閣晩秋",
    "titledesc": "",
    "collection": "",
    "collectiondesc": "",
    "poemindex": 23,
    "author": "太宗",
    "content": "山亭秋色滿，巖牖凉風度。\n疎蘭尚染烟，殘菊猶承露。\n古石衣新苔，新巢封古樹。\n歴覽情無極，咫尺輪光暮。\n"
  },
  {
    "id": 57384,
    "uid": "poem-1-24",
    "chapter": "卷一",
    "chapternum": 1,
    "charstyle": "古體詩",
    "title": "秋暮言志",
    "titledesc": "",
    "collection": "",
    "collectiondesc": "",
    "poemindex": 24,
    "author": "太宗",
    "content": "朝光浮燒野，霜華淨碧空。\n結浪氷初鏡，在逕菊方叢。\n約嶺煙深翠，分旗霞散紅。\n抽思滋泉側，飛想傅巖中。\n已獲千箱慶，何以繼薰風。\n"
  },
  {
    "id": 57385,
    "uid": "poem-1-25",
    "chapter": "卷一",
    "chapternum": 1,
    "charstyle": "古體詩",
    "title": "喜雪",
    "titledesc": "",
    "collection": "",
    "collectiondesc": "",
    "poemindex": 25,
    "author": "太宗",
    "content": "碧昏朝合霧，丹卷暝韜霞。\n結葉繁雲色，凝璚遍雪華。\n光樓皎若粉，映幕集疑沙。\n泛柳飛飛絮，妝梅片片花。\n照璧臺圓月，飄珠箔穿露。\n瑶潔短長階，玉藂高下樹。\n映桐珪累白，縈峰蓮抱素。\n斷續氣將沈，徘徊歲云暮。\n懷珍愧隱德，表瑞佇豐年。\n蕊間飛禁苑，鶴處舞伊川。\n儻詠幽蘭曲，同歡黃竹篇。\n"
  },
  {
    "id": 57386,
    "uid": "poem-1-26",
    "chapter": "卷一",
    "chapternum": 1,
    "charstyle": "古體詩",
    "title": "秋日斆庾信體",
    "titledesc": "",
    "collection": "",
    "collectiondesc": "",
    "poemindex": 26,
    "author": "太宗",
    "content": "嶺銜宵月桂，珠穿曉露叢。\n蟬啼覺樹冷，螢火不溫風。\n花生圓菊蕋，荷盡戲魚通。\n晨浦鳴飛鴈，夕渚集棲鴻。\n颯颯高天吹，氛澄下熾空。\n"
  },
  {
    "id": 57387,
    "uid": "poem-1-27",
    "chapter": "卷一",
    "chapternum": 1,
    "charstyle": "古體詩",
    "title": "謁慈恩寺題奘法師房",
    "titledesc": "",
    "collection": "",
    "collectiondesc": "",
    "poemindex": 27,
    "author": "太宗",
    "content": "停軒觀福殿，遊目眺皇畿。\n法輪含日轉，花蓋接雲飛。\n翠烟香綺閣，丹霞光寳衣。\n幡蛇遥合彩，空外迥分暉。\n蕭然登十地，自得㑹三歸。\n"
  },
  {
    "id": 57388,
    "uid": "poem-1-28",
    "chapter": "卷一",
    "chapternum": 1,
    "charstyle": "古體詩",
    "title": "望送魏徵葬",
    "titledesc": "",
    "collection": "",
    "collectiondesc": "",
    "poemindex": 28,
    "author": "太宗",
    "content": "閶闔總金鞍，上林移玉輦。\n野郊愴新别，河橋非舊餞。\n慘日陜峯沈，愁雲隨蓋轉。\n哀笳時斷續，悲旌乍舒卷。\n望望情何極，浪浪淚空泫。\n無復昔時人，芳春共誰遣。\n"
  },
  {
    "id": 57389,
    "uid": "poem-1-29",
    "chapter": "卷一",
    "chapternum": 1,
    "charstyle": "近體詩",
    "title": "過舊宅",
    "titledesc": "",
    "collection": "",
    "collectiondesc": "",
    "poemindex": 29,
    "author": "太宗",
    "content": "新豐停翠輦，譙邑駐鳴笳。\n園荒一徑斷，苔古半階斜。\n前池消舊水，昔樹發今花。\n一朝辭此地，四海遂為家。\n"
  },
  {
    "id": 57390,
    "uid": "poem-1-30",
    "chapter": "卷一",
    "chapternum": 1,
    "charstyle": "近體詩",
    "title": "首春",
    "titledesc": "",
    "collection": "",
    "collectiondesc": "",
    "poemindex": 30,
    "author": "太宗",
    "content": "寒隨窮律變，春逐鳥聲開。\n初風飄帶柳，晩雪間花梅。\n碧林青舊竹，綠沼翠新苔。\n芝田初鴈去，綺樹未鶯來。\n"
  },
  {
    "id": 57391,
    "uid": "poem-1-31",
    "chapter": "卷一",
    "chapternum": 1,
    "charstyle": "近體詩",
    "title": "月晦",
    "titledesc": "",
    "collection": "",
    "collectiondesc": "",
    "poemindex": 31,
    "author": "太宗",
    "content": "晦魄移中律，凝暄起麗城。\n罩雲朝蓋上，穿露曉珠呈。\n笑樹花分色，啼枝鳥合聲。\n披襟歡眺望，極目暢春情。\n"
  },
  {
    "id": 57392,
    "uid": "poem-1-32",
    "chapter": "卷一",
    "chapternum": 1,
    "charstyle": "近體詩",
    "title": "初秋夜坐",
    "titledesc": "",
    "collection": "",
    "collectiondesc": "",
    "poemindex": 32,
    "author": "太宗",
    "content": "斜廊連綺閣，初月照宵幃。\n塞冷鴻飛疾，園秋蟬噪遲。\n露結林疎葉，寒輕菊吐滋。\n愁心逢此節，長歎獨含悲。\n"
  },
  {
    "id": 57393,
    "uid": "poem-1-33",
    "chapter": "卷一",
    "chapternum": 1,
    "charstyle": "近體詩",
    "title": "秋日",
    "titledesc": "",
    "collection": "",
    "collectiondesc": "",
    "poemindex": 33,
    "author": "太宗",
    "content": "菊散金風起，荷疎玉露圓。\n將秋數行雁，離夏幾林蟬。\n雲凝愁半嶺，霞碎纈高天。\n還似成都望，直見峩眉前。\n"
  },
  {
    "id": 57394,
    "uid": "poem-1-34",
    "chapter": "卷一",
    "chapternum": 1,
    "charstyle": "近體詩",
    "title": "秋日",
    "titledesc": "",
    "collection": "",
    "collectiondesc": "",
    "poemindex": 34,
    "author": "太宗",
    "content": "爽氣澄蘭沼，秋風動桂林。\n露凝千片玉，菊散一叢金。\n日岫高低影，雲空㸃綴隂。\n蓬瀛不可望，泉石且娯心。\n"
  },
  {
    "id": 57395,
    "uid": "poem-1-35",
    "chapter": "卷一",
    "chapternum": 1,
    "charstyle": "近體詩",
    "title": "冬日臨昆明池",
    "titledesc": "",
    "collection": "",
    "collectiondesc": "",
    "poemindex": 35,
    "author": "太宗",
    "content": "石鯨分玉溜，刼燼隱平沙。\n柳影氷無葉，梅心凍有花。\n寒野凝朝霧，霜天散夕霞。\n歡情猶未極，落景遽西斜。\n"
  },
  {
    "id": 57396,
    "uid": "poem-1-36",
    "chapter": "卷一",
    "chapternum": 1,
    "charstyle": "近體詩",
    "title": "望雪",
    "titledesc": "",
    "collection": "",
    "collectiondesc": "",
    "poemindex": 36,
    "author": "太宗",
    "content": "凍雲宵徧嶺，素雪曉凝華。\n入牖千重碎，迎風一半斜。\n不妝空散粉，無樹獨飄花。\n縈空慙夕照，破彩謝晨霞。\n"
  },
  {
    "id": 57397,
    "uid": "poem-1-37",
    "chapter": "卷一",
    "chapternum": 1,
    "charstyle": "近體詩",
    "title": "守歲",
    "titledesc": "",
    "collection": "",
    "collectiondesc": "",
    "poemindex": 37,
    "author": "太宗",
    "content": "暮景斜芳殿，年華麗綺宫。\n寒辭去冬雪，暖帶入春風。\n階馥舒梅素，盤花卷燭紅。\n共歡新故歲，迎送一宵中。\n"
  },
  {
    "id": 57398,
    "uid": "poem-1-38",
    "chapter": "卷一",
    "chapternum": 1,
    "charstyle": "近體詩",
    "title": "除夜",
    "titledesc": "",
    "collection": "",
    "collectiondesc": "",
    "poemindex": 38,
    "author": "太宗",
    "content": "歲隂窮暮紀，獻節啓新芳。\n冬盡今宵促，年開明日長。\n氷消出鏡水，梅散入風香。\n對此歡終讌，傾壺待曙光。\n"
  },
  {
    "id": 57399,
    "uid": "poem-1-39",
    "chapter": "卷一",
    "chapternum": 1,
    "charstyle": "近體詩",
    "title": "置酒坐飛閣",
    "titledesc": "",
    "collection": "",
    "collectiondesc": "",
    "poemindex": 39,
    "author": "太宗",
    "content": "高軒臨碧渚，飛簷迥架空。\n餘花攢鏤檻，殘柳散雕櫳。\n岸菊初含蕋，園梨始帶紅。\n莫慮崑山暗，還共盡杯中。\n"
  },
  {
    "id": 57400,
    "uid": "poem-1-40",
    "chapter": "卷一",
    "chapternum": 1,
    "charstyle": "近體詩",
    "title": "三層閣上置音聲",
    "titledesc": "",
    "collection": "",
    "collectiondesc": "",
    "poemindex": 40,
    "author": "太宗",
    "content": "綺筵移暮景，紫閣引宵烟。\n隔棟歌塵合，分階舞影連。\n聲流三處管，響亂一重絃。\n不似秦樓上，吹簫空學仙。\n"
  },
  {
    "id": 57401,
    "uid": "poem-1-41",
    "chapter": "卷一",
    "chapternum": 1,
    "charstyle": "近體詩",
    "title": "逺山澄碧霧",
    "titledesc": "",
    "collection": "",
    "collectiondesc": "",
    "poemindex": 41,
    "author": "太宗",
    "content": "殘雲收翠嶺，夕霧結長空。\n帶岫凝全碧，障霞隱半紅。\n髣髴分初月，飄颻度曉風。\n還因三里處，冠蓋逺相通。\n"
  },
  {
    "id": 57402,
    "uid": "poem-1-42",
    "chapter": "卷一",
    "chapternum": 1,
    "charstyle": "近體詩",
    "title": "賦得含峯雲",
    "titledesc": "",
    "collection": "",
    "collectiondesc": "",
    "poemindex": 42,
    "author": "太宗",
    "content": "翠樓含曉霧，蓮峯帶晚雲。\n玉葉依巖聚，金枝觸石分。\n橫天結陣影，逐吹起羅文。\n非復陽臺下，空將惑楚君。\n"
  },
  {
    "id": 57403,
    "uid": "poem-1-43",
    "chapter": "卷一",
    "chapternum": 1,
    "charstyle": "近體詩",
    "title": "詠風",
    "titledesc": "",
    "collection": "",
    "collectiondesc": "",
    "poemindex": 43,
    "author": "太宗",
    "content": "蕭條起關塞，揺颺下蓬瀛。\n拂林花亂彩，響谷鳥分聲。\n披雲羅影散，泛水織文生。\n勞歌大風曲，威加四海清。\n"
  },
  {
    "id": 57404,
    "uid": "poem-1-44",
    "chapter": "卷一",
    "chapternum": 1,
    "charstyle": "近體詩",
    "title": "詠雨",
    "titledesc": "",
    "collection": "",
    "collectiondesc": "",
    "poemindex": 44,
    "author": "太宗",
    "content": "和風吹綠野，梅雨灑芳田。\n新流添舊澗，宿霧足朝烟。\n雁濕行無次，花霑色更鮮。\n對此欣登歲，披襟弄五弦。\n"
  },
  {
    "id": 57405,
    "uid": "poem-1-45",
    "chapter": "卷一",
    "chapternum": 1,
    "charstyle": "近體詩",
    "title": "詠雪",
    "titledesc": "",
    "collection": "",
    "collectiondesc": "",
    "poemindex": 45,
    "author": "太宗",
    "content": "潔野凝晨曜，裝墀帶夕暉。\n集條分樹玉，拂浪影泉璣。\n色灑妝臺粉，花飄綺席衣。\n入扇縈離匣，㸃素皎殘機。\n"
  },
  {
    "id": 57406,
    "uid": "poem-1-46",
    "chapter": "卷一",
    "chapternum": 1,
    "charstyle": "近體詩",
    "title": "賦得花庭霧",
    "titledesc": "",
    "collection": "",
    "collectiondesc": "",
    "poemindex": 46,
    "author": "太宗",
    "content": "蘭氣已薰宫，新蕋半妝叢。\n色含輕重霧，香引去來風。\n拂樹濃舒碧，縈花薄蔽紅。\n還當雜行雨，髣髴隱遥空。\n"
  },
  {
    "id": 57407,
    "uid": "poem-1-47",
    "chapter": "卷一",
    "chapternum": 1,
    "charstyle": "近體詩",
    "title": "春池柳",
    "titledesc": "",
    "collection": "",
    "collectiondesc": "",
    "poemindex": 47,
    "author": "太宗",
    "content": "年柳變池臺，隋堤曲直迴。\n逐浪分隂去，迎風帶影來。\n疎黃一鳥哢，半翠幾眉開。\n縈雪臨春岸，參差間早梅。\n"
  },
  {
    "id": 57408,
    "uid": "poem-1-48",
    "chapter": "卷一",
    "chapternum": 1,
    "charstyle": "近體詩",
    "title": "芳蘭",
    "titledesc": "",
    "collection": "",
    "collectiondesc": "",
    "poemindex": 48,
    "author": "太宗",
    "content": "春暉開紫苑，淑景媚蘭塲。\n映庭含淺色，凝露泫浮光。\n日麗參差影，風傳輕重香。\n㑹須君子折，佩裏作芬芳。\n"
  },
  {
    "id": 57409,
    "uid": "poem-1-49",
    "chapter": "卷一",
    "chapternum": 1,
    "charstyle": "近體詩",
    "title": "詠桃",
    "titledesc": "",
    "collection": "",
    "collectiondesc": "",
    "poemindex": 49,
    "author": "太宗",
    "content": "禁苑春暉麗，花蹊綺樹粧。\n綴條深淺色，㸃露參差光。\n向日分千笑，迎風共一香。\n如何仙嶺側，獨秀隱遥芳。\n"
  },
  {
    "id": 57410,
    "uid": "poem-1-50",
    "chapter": "卷一",
    "chapternum": 1,
    "charstyle": "近體詩",
    "title": "賦得櫻桃",
    "titledesc": "",
    "collection": "",
    "collectiondesc": "",
    "poemindex": 50,
    "author": "太宗",
    "content": "華林滿芳景，洛陽遍陽春。\n朱顔含逺日，翠色影長津。\n喬柯囀嬌鳥，低枝映美人。\n昔作園中實，今為席上珍。\n"
  },
  {
    "id": 57411,
    "uid": "poem-1-51",
    "chapter": "卷一",
    "chapternum": 1,
    "charstyle": "近體詩",
    "title": "賦得殘菊",
    "titledesc": "",
    "collection": "",
    "collectiondesc": "",
    "poemindex": 51,
    "author": "太宗",
    "content": "階蘭凝曙霜，岸菊照晨光。\n露濃晞曉笑，風勁淺殘香。\n細葉凋輕翠，圓花飛碎黃。\n還持今歲色，復結後年芳。\n"
  },
  {
    "id": 57412,
    "uid": "poem-1-52",
    "chapter": "卷一",
    "chapternum": 1,
    "charstyle": "近體詩",
    "title": "詠烏代陳師道",
    "titledesc": "",
    "collection": "",
    "collectiondesc": "",
    "poemindex": 52,
    "author": "太宗",
    "content": "凌晨麗城去，薄暮上林棲。\n辭枝枝暫起，停樹樹還低。\n向日終難托，迎風詎肯迷。\n只待纖纖手，曲裏作宵啼。\n"
  },
  {
    "id": 57413,
    "uid": "poem-1-53",
    "chapter": "卷一",
    "chapternum": 1,
    "charstyle": "近體詩",
    "title": "賦得浮橋",
    "titledesc": "",
    "collection": "",
    "collectiondesc": "",
    "poemindex": 53,
    "author": "太宗",
    "content": "岸曲非千里，橋斜異七星。\n暫低逢輦度，還高值浪驚。\n水揺文鷁動，纜轉錦花縈。\n逺近隨輪影，輕重應人行。\n"
  },
  {
    "id": 57414,
    "uid": "poem-1-54",
    "chapter": "卷一",
    "chapternum": 1,
    "charstyle": "近體詩",
    "title": "賦簾",
    "titledesc": "",
    "collection": "",
    "collectiondesc": "",
    "poemindex": 54,
    "author": "太宗",
    "content": "參差垂玉闕，舒卷映蘭宫。\n珠光揺素月，竹影亂清風。\n彩散銀鈎上，文斜桂户中。\n唯當雜羅綺，相與媚房櫳。\n"
  },
  {
    "id": 57415,
    "uid": "poem-1-55",
    "chapter": "卷一",
    "chapternum": 1,
    "charstyle": "近體詩",
    "title": "過舊宅",
    "titledesc": "",
    "collection": "",
    "collectiondesc": "",
    "poemindex": 55,
    "author": "太宗",
    "content": "金輿巡白水，玉輦駐新豐。\n紐落藤披架，花殘菊破叢。\n葉鋪荒草蔓，流竭半池空。\n紉珮蘭凋徑，舒圭葉剪桐。\n昔地一蕃内，今宅九圍中。\n架海波澄鏡，韜戈器反農。\n八表文同軌，無勞歌大風。\n"
  },
  {
    "id": 57416,
    "uid": "poem-1-56",
    "chapter": "卷一",
    "chapternum": 1,
    "charstyle": "近體詩",
    "title": "還陜述懷",
    "titledesc": "",
    "collection": "",
    "collectiondesc": "",
    "poemindex": 56,
    "author": "太宗",
    "content": "慨然撫長劍，濟世豈邀名。\n星旗紛電舉，日羽肅天行。\n徧野屯萬騎，臨原駐五營。\n登山麾武節，背水縱神兵。\n在昔戎戈動，今來宇宙平。\n"
  },
  {
    "id": 57417,
    "uid": "poem-1-57",
    "chapter": "卷一",
    "chapternum": 1,
    "charstyle": "近體詩",
    "title": "入潼關",
    "titledesc": "",
    "collection": "",
    "collectiondesc": "",
    "poemindex": 57,
    "author": "太宗",
    "content": "崤函稱地險，襟帶壯兩京。\n霜峰直臨道，氷河曲繞城。\n古木參差影，寒猿斷續聲。\n冠蓋往來合，風塵朝夕驚。\n高談先馬度，偽曉預雞鳴。\n棄繻懷逺志，封泥負壯情。\n别有真人氣，安知名不名。\n"
  },
  {
    "id": 57418,
    "uid": "poem-1-58",
    "chapter": "卷一",
    "chapternum": 1,
    "charstyle": "近體詩",
    "title": "春日登陜州城樓俯眺原野迴丹碧綴烟霞密翠斑紅芳菲花柳即目川岫聊以命篇",
    "titledesc": "",
    "collection": "",
    "collectiondesc": "",
    "poemindex": 58,
    "author": "太宗",
    "content": "碧原開霧隰，綺嶺峻霞城。\n烟峯高下翠，日浪淺深明。\n斑紅粧蕊樹，圓青壓溜荆。\n迹巖勞傅想，窺野訪莘情。\n巨川何以濟，舟楫佇時英。\n"
  },
  {
    "id": 57419,
    "uid": "poem-1-59",
    "chapter": "卷一",
    "chapternum": 1,
    "charstyle": "近體詩",
    "title": "出獵",
    "titledesc": "",
    "collection": "",
    "collectiondesc": "",
    "poemindex": 59,
    "author": "太宗",
    "content": "楚王雲夢澤，漢帝長楊宫。\n豈若因農暇，閲武出轘嵩。\n三驅陳鋭卒，七萃列材雄。\n寒夜霜氛白，平原燒火紅。\n琱戈夏服箭，羽騎綠沈弓。\n怖獸潛幽壑，驚禽散翠空。\n長烟晦落景，灌木振嚴風。\n所為除民瘼，非是悦林叢。\n"
  },
  {
    "id": 57420,
    "uid": "poem-1-60",
    "chapter": "卷一",
    "chapternum": 1,
    "charstyle": "近體詩",
    "title": "宴中山",
    "titledesc": "",
    "collection": "",
    "collectiondesc": "",
    "poemindex": 60,
    "author": "太宗",
    "content": "驅馬出遼陽，萬里轉旂常。\n對敵六竒舉，臨戎八陣張。\n斬鯨澄碧海，卷霧掃扶桑。\n昔去蘭縈翠，今來桂染芳。\n雲枝浮碎葉，氷鏡上朝光。\n回首長安道，方懽宴栢梁。\n"
  },
  {
    "id": 57421,
    "uid": "poem-1-61",
    "chapter": "卷一",
    "chapternum": 1,
    "charstyle": "近體詩",
    "title": "賦秋日懸清光賜房玄齡",
    "titledesc": "",
    "collection": "",
    "collectiondesc": "",
    "poemindex": 61,
    "author": "太宗",
    "content": "秋露凝高掌，朝光上翠微。\n參差麗雙闕，照耀滿重闈。\n仙馭隨輪轉，靈烏帶影飛。\n臨波無定彩，入隙有圓暉。\n還當葵藿志，傾葉自相依。\n"
  },
  {
    "id": 57422,
    "uid": "poem-1-62",
    "chapter": "卷一",
    "chapternum": 1,
    "charstyle": "近體詩",
    "title": "春日望海",
    "titledesc": "",
    "collection": "",
    "collectiondesc": "",
    "poemindex": 62,
    "author": "太宗",
    "content": "披襟眺滄海，憑軾玩春芳。\n積流橫地紀，疏派引天潢。\n仙氣凝三嶺，和風扇八荒。\n拂潮雲布色，穿浪日舒光。\n照岸花分彩，迷雲雁斷行。\n懷卑運深廣，持滿守靈長。\n有形非易測，無源詎可量。\n洪濤經變野，翠島屢成桑。\n之罘思漢帝，碣石想秦皇。\n霓裳非本意，端拱且圖王。\n"
  },
  {
    "id": 57423,
    "uid": "poem-1-63",
    "chapter": "卷一",
    "chapternum": 1,
    "charstyle": "近體詩",
    "title": "初夏",
    "titledesc": "",
    "collection": "",
    "collectiondesc": "",
    "poemindex": 63,
    "author": "太宗",
    "content": "一朝春夏改，隔夜鳥花遷。\n隂陽深淺葉，曉夕重輕烟。\n哢鶯猶響殿，橫絲正網天。\n珮高蘭影接，綬細草紋連。\n碧鱗驚棹側，玄燕舞簷前。\n何必汾陽處，始復有山泉。\n"
  },
  {
    "id": 57424,
    "uid": "poem-1-64",
    "chapter": "卷一",
    "chapternum": 1,
    "charstyle": "近體詩",
    "title": "謁并州興國寺",
    "titledesc": "",
    "collection": "",
    "collectiondesc": "",
    "poemindex": 64,
    "author": "太宗",
    "content": "迴鑾遊福地，極目玩芳晨。\n梵鐘交二響，法日轉雙輪。\n寶刹遥承露，天花近足春。\n未佩蘭猶小，無絲柳尚新。\n圓光低月殿，碎影亂風筠。\n對此留餘想，超然離俗塵。\n"
  },
  {
    "id": 57425,
    "uid": "poem-1-65",
    "chapter": "卷一",
    "chapternum": 1,
    "charstyle": "近體詩",
    "title": "採芙蓉",
    "titledesc": "",
    "collection": "",
    "collectiondesc": "",
    "poemindex": 65,
    "author": "太宗",
    "content": "結伴戲方塘，攜手上雕航。\n船移分細浪，風散動浮香。\n遊鶯無定曲，驚鳬有亂行。\n蓮稀釧聲斷，水廣棹歌長。\n棲烏還密樹，泛流歸建章。\n"
  },
  {
    "id": 57426,
    "uid": "poem-1-66",
    "chapter": "卷一",
    "chapternum": 1,
    "charstyle": "近體詩",
    "title": "餞中書侍郎來濟",
    "titledesc": "",
    "collection": "",
    "collectiondesc": "",
    "poemindex": 66,
    "author": "太宗",
    "content": "曖曖去塵昏灞岸，飛飛輕葢指河梁。\n雲峯衣結千重葉，雪岫花開幾樹妝。\n深悲黃鶴孤舟逺，獨歎青山别路長。\n聊將分袂沾巾淚，還用持添離席觴。\n"
  },
  {
    "id": 57427,
    "uid": "poem-1-67",
    "chapter": "卷一",
    "chapternum": 1,
    "charstyle": "近體詩",
    "title": "詠燭",
    "titledesc": "",
    "collection": "",
    "collectiondesc": "",
    "poemindex": 67,
    "author": "太宗",
    "content": "焰聽風來動，花開不待春。\n鎮下千行淚，非是為思人。\n"
  },
  {
    "id": 57428,
    "uid": "poem-1-68",
    "chapter": "卷一",
    "chapternum": 1,
    "charstyle": "近體詩",
    "title": "詠燭",
    "titledesc": "",
    "collection": "",
    "collectiondesc": "",
    "poemindex": 68,
    "author": "太宗",
    "content": "九龍蟠焰動，四照逐花生。\n即此流高殿，堪持代月明。\n"
  },
  {
    "id": 57429,
    "uid": "poem-1-69",
    "chapter": "卷一",
    "chapternum": 1,
    "charstyle": "近體詩",
    "title": "詠弓",
    "titledesc": "",
    "collection": "",
    "collectiondesc": "",
    "poemindex": 69,
    "author": "太宗",
    "content": "上弦明月半，激箭流星逺。\n落雁帶書驚，啼猿應枝轉。\n"
  },
  {
    "id": 57430,
    "uid": "poem-1-70",
    "chapter": "卷一",
    "chapternum": 1,
    "charstyle": "近體詩",
    "title": "賦得臨池柳",
    "titledesc": "",
    "collection": "",
    "collectiondesc": "",
    "poemindex": 70,
    "author": "太宗",
    "content": "岸曲絲隂聚，波移帶影疎。\n還將眉裏翠，來就鏡中舒。\n"
  },
  {
    "id": 57431,
    "uid": "poem-1-71",
    "chapter": "卷一",
    "chapternum": 1,
    "charstyle": "近體詩",
    "title": "賦得臨池竹",
    "titledesc": "",
    "collection": "",
    "collectiondesc": "",
    "poemindex": 71,
    "author": "太宗",
    "content": "貞條障曲砌，翠葉貫寒霜。\n拂牖分龍影，臨池待鳳翔。\n"
  },
  {
    "id": 57432,
    "uid": "poem-1-72",
    "chapter": "卷一",
    "chapternum": 1,
    "charstyle": "近體詩",
    "title": "賦得弱柳鳴秋蟬",
    "titledesc": "",
    "collection": "",
    "collectiondesc": "",
    "poemindex": 72,
    "author": "太宗",
    "content": "散影玉階柳，含翠隱鳴蟬。\n微形藏葉裏，亂響出風前。\n"
  },
  {
    "id": 57433,
    "uid": "poem-1-73",
    "chapter": "卷一",
    "chapternum": 1,
    "charstyle": "近體詩",
    "title": "探得李",
    "titledesc": "",
    "collection": "",
    "collectiondesc": "",
    "poemindex": 73,
    "author": "太宗",
    "content": "盤根直盈渚，交榦橫倚天。\n舒華光四海，卷葉䕃三川〈按李為國姓故詠及此〉。\n"
  },
  {
    "id": 57434,
    "uid": "poem-1-74",
    "chapter": "卷一",
    "chapternum": 1,
    "charstyle": "近體詩",
    "title": "詠小山",
    "titledesc": "",
    "collection": "",
    "collectiondesc": "",
    "poemindex": 74,
    "author": "太宗",
    "content": "近谷交縈蘂，遥峯對出蓮。\n徑細無全磴，松小未含烟。\n"
  },
  {
    "id": 57435,
    "uid": "poem-1-75",
    "chapter": "卷一",
    "chapternum": 1,
    "charstyle": "近體詩",
    "title": "賜房玄齡",
    "titledesc": "",
    "collection": "",
    "collectiondesc": "",
    "poemindex": 75,
    "author": "太宗",
    "content": "太液仙舟迴，西園隱上才。\n未曉征車度，雞鳴關早開。\n"
  },
  {
    "id": 57436,
    "uid": "poem-1-76",
    "chapter": "卷一",
    "chapternum": 1,
    "charstyle": "近體詩",
    "title": "於太原召侍臣賜宴守歲",
    "titledesc": "",
    "collection": "",
    "collectiondesc": "",
    "poemindex": 76,
    "author": "太宗",
    "content": "四時運灰琯，一夕變冬春。\n送寒餘雪盡，迎歲早梅新。\n"
  },
  {
    "id": 57437,
    "uid": "poem-1-77",
    "chapter": "卷一",
    "chapternum": 1,
    "charstyle": "近體詩",
    "title": "遼東山夜臨秋",
    "titledesc": "",
    "collection": "",
    "collectiondesc": "",
    "poemindex": 77,
    "author": "太宗",
    "content": "烟生遥㟁隱，月落半崖隂。\n連山驚鳥亂，隔岫斷猿吟。\n"
  },
  {
    "id": 57438,
    "uid": "poem-1-78",
    "chapter": "卷一",
    "chapternum": 1,
    "charstyle": "古體詩",
    "title": "過溫湯",
    "titledesc": "",
    "collection": "",
    "collectiondesc": "",
    "poemindex": 78,
    "author": "高宗",
    "content": "溫渚停仙蹕，豐郊駐曉旌。\n路曲迴輪影，巖虚傳漏聲。\n暖溜驚湍駛，寒空碧霧輕。\n林黃疎葉下，野白曙霜明。\n眺聽良無已，烟霞斷續生。\n"
  },
  {
    "id": 57439,
    "uid": "poem-1-79",
    "chapter": "卷一",
    "chapternum": 1,
    "charstyle": "古體詩",
    "title": "九月九日",
    "titledesc": "",
    "collection": "",
    "collectiondesc": "",
    "poemindex": 79,
    "author": "高宗",
    "content": "端居臨玉扆，初律啓金商。\n鳳闕澄秋色，龍闈引夕凉。\n野靜山氣斂，林疎風露長。\n砌蘭虧半影，巖桂發全香。\n滿葢荷凋翠，圓花菊散黃。\n揮鞭爭電烈，飛羽亂星光。\n柳空穿石碎，弦虚側月張。\n怯猿啼落岫，驚雁斷分行。\n科輪低夕景，歸斾擁通莊。\n"
  },
  {
    "id": 57440,
    "uid": "poem-1-80",
    "chapter": "卷一",
    "chapternum": 1,
    "charstyle": "近體詩",
    "title": "九月九日幸臨渭亭登高〈并序〉",
    "titledesc": "陶潛盈把既浮九醞之歡畢卓持螯須盡一生之興人題四韻同賦五言其最後成罰之引滿",
    "collection": "",
    "collectiondesc": "",
    "poemindex": 80,
    "author": "中宗",
    "content": "九日正乘秋，三杯興已周。\n泛桂迎樽滿，吹花向酒浮。\n長房萸早熟，彭澤菊初收。\n何藉龍沙上，方得恣淹留〈紀事云時景龍三年是宴也韋安石蘇瓌詩先成于經野盧懐慎最後成罰酒〉。\n"
  },
  {
    "id": 57441,
    "uid": "poem-1-81",
    "chapter": "卷一",
    "chapternum": 1,
    "charstyle": "近體詩",
    "title": "立春日遊苑迎春",
    "titledesc": "",
    "collection": "",
    "collectiondesc": "",
    "poemindex": 81,
    "author": "中宗",
    "content": "神臯福地三秦邑，玉臺金闕九仙家。\n寒光猶戀甘泉樹，淑景偏臨建始花。\n綵蝶黃鶯未歌舞，梅香柳色已矜誇。\n迎春正啓流霞席，暫囑曦輪勿遽斜。\n"
  },
  {
    "id": 57442,
    "uid": "poem-1-82",
    "chapter": "卷一",
    "chapternum": 1,
    "charstyle": "聯句詩",
    "title": "十月誕辰内殿宴羣臣效栢梁體聯句",
    "titledesc": "",
    "collection": "",
    "collectiondesc": "",
    "poemindex": 82,
    "author": "中宗",
    "content": "潤色鴻業寄，賢才〈帝〉\n叨居。\n右弼愧鹽梅〈李嶠〉，\n運籌帷幄。\n荷時來〈宗楚客〉\n職，掌圖籍濫蓬。\n萊〈劉憲〉\n兩司謬，忝謝鍾裴〈崔湜〉\n。\n禮樂銓管効，㳙埃〈鄭愔〉\n陳師。\n振旅清九垓〈趙彦昭〉，\n欣承顧問。\n侍天杯〈李適〉\n銜，恩獻壽栢梁。\n臺〈蘇頲〉\n黃縑青，簡奉康哉〈盧藏用〉\n。\n鯫生侍從忝，王枚〈李乂〉\n右掖。\n司言實不才〈馬懐素〉，\n宗伯秩禮。\n天地開〈薛稷〉\n帝，歌難續仰昭。\n回〈宋之問〉\n微臣捧，日變寒灰逺。\n慙班左愧遊，陪〈上官婕妤 紀事云帝謂侍臣曰今天下無事朝野多歡欲與卿等詞人時賦詩宴樂可識朕意不須惜醉此後每遊别殿幸離宫駐驆芳苑鳴笳仙禁或戚里宸筵王門巹席無不畢從〉。\n"
  },
  {
    "id": 57443,
    "uid": "poem-1-83",
    "chapter": "卷一",
    "chapternum": 1,
    "charstyle": "聯句詩",
    "title": "景龍四年正月五日移仗蓬萊宫御大明殿㑹吐蕃騎馬之戲因重為栢梁體聯句",
    "titledesc": "",
    "collection": "",
    "collectiondesc": "",
    "poemindex": 83,
    "author": "中宗",
    "content": "大明御㝢臨，萬方〈帝〉\n顧慙。\n内政翊陶唐〈皇后〉，\n鸞鳴鳳舞。\n向平陽〈長寧公主〉\n秦，樓魯館沐恩。\n光〈安樂公主〉\n無心為，子輙求郎〈太平公主〉\n。\n雄才七歩謝，陳王〈溫王重茂〉\n當熊。\n讓輦愧前芳〈上官昭容〉，\n再司銓筦。\n恩可忘〈吏部侍郎崔湜〉\n文，江學海思濟。\n航〈著作郎鄭愔〉\n萬邦考，績臣所詳〈考功員外郎武平一〉\n。\n著作不休出，中腸〈著作郎閻朝隱〉\n權豪。\n屏跡肅嚴霜〈御史大夫竇從一〉，\n鑄鼎開嶽。\n造明堂〈將作大匠宗晉卿〉\n玉，醴由來獻壽。\n觴〈吐蕃舍人明悉獵 紀事云時上疑竇從一宗晉卿素不屬文未即令續二人固請許之吐蕃舍人明悉獵請令授筆與之悉獵云云上大悦賜與衣服〉，"
  },
  {
    "id": 57444,
    "uid": "poem-1-84",
    "chapter": "卷一",
    "chapternum": 1,
    "charstyle": "古體詩",
    "title": "賜諸州刺史以題座右",
    "titledesc": "",
    "collection": "",
    "collectiondesc": "",
    "poemindex": 84,
    "author": "明皇",
    "content": "眷言思共理，鑑㝱想維良。\n猗歟此推擇，聲績著周行。\n賢能既俟進，黎獻實佇康。\n視人當如子，愛人亦如傷。\n講學試誦論，阡陌勸耕桑。\n虚譽不可飾，清知不可忘。\n求名迹易見，安貞德自彰。\n訟獄必以情，教民貴有常。\n恤惸且存老，撫弱復綏強。\n勉哉各祇命，知予眷萬方〈開元十三年帝自擇廷臣為諸州刺史許景先治虢州源光裕鄭州寇泚宋州鄭溫琦邠州袁仁恭杭州崔志廉襄州李昇期邢州鄭放定州蔣挺湖州裴觀滄州崔誠遂州凡十一人行詔宰相諸王御史以上祖道洛濵盛供具奏太常樂帛舫水嬉賜詩令題座右且給筆紙令自賦焉〉。\n"
  },
  {
    "id": 57445,
    "uid": "poem-1-85",
    "chapter": "卷一",
    "chapternum": 1,
    "charstyle": "古體詩",
    "title": "初入秦川路逢寒食",
    "titledesc": "",
    "collection": "",
    "collectiondesc": "",
    "poemindex": 85,
    "author": "明皇",
    "content": "洛陽芳樹映天津，灞㟁垂楊窣地新。\n直為經過行樂處，不知虚度兩京春。\n去年餘閏今春早，曙色和風著花草。\n可憐寒食與清明，光輝併在長安道。\n自從關路入秦川，爭道何人不戲鞭。\n公子途中妨蹴踘，佳人馬上廢鞦韆。\n渭水長橋今欲渡，葱葱漸見新豐樹。\n逺看驪岫入雲霄，預想湯池起煙霧。\n煙霧氛氳水殿開，暫拂香輪歸去來。\n今歲清明行已晚，明年寒食更相陪。\n"
  },
  {
    "id": 57446,
    "uid": "poem-1-86",
    "chapter": "卷一",
    "chapternum": 1,
    "charstyle": "近體詩",
    "title": "經魯祭孔子而嘆之",
    "titledesc": "",
    "collection": "",
    "collectiondesc": "",
    "poemindex": 86,
    "author": "明皇",
    "content": "夫子何為者，栖栖一代中。\n地猶鄹氏邑，宅即魯王宫。\n歎鳳嗟身否，傷麟怨道窮。\n今看兩楹奠，當與夢時同。\n"
  },
  {
    "id": 57447,
    "uid": "poem-1-87",
    "chapter": "卷一",
    "chapternum": 1,
    "charstyle": "近體詩",
    "title": "送賀知章歸四明〈并序〉",
    "titledesc": "天寶三載太子賔客賀知章鑒止足之分抗歸老之疏解組辭榮志期入道朕以其年在遲暮用循挂冠之事俾遂赤松之遊正月五日將歸㑹稽遂餞東路乃命六卿庶尹大夫供帳青門寵行邁也豈惟崇德尚齒亦勵俗勸人無令二疏獨光漢冊乃賦詩贈行",
    "collection": "",
    "collectiondesc": "",
    "poemindex": 87,
    "author": "明皇",
    "content": "遺榮期入道，辭老竟抽簪。\n豈不惜賢達，其如高尚心。\n寰中得秘要，方外散幽襟。\n獨有青門餞，羣僚悵别深。\n"
  },
  {
    "id": 57448,
    "uid": "poem-1-88",
    "chapter": "卷一",
    "chapternum": 1,
    "charstyle": "近體詩",
    "title": "軒遊宫十五夜",
    "titledesc": "",
    "collection": "",
    "collectiondesc": "",
    "poemindex": 88,
    "author": "明皇",
    "content": "行邁離秦國，巡方赴洛師。\n路逢三五夜，春色暗中期。\n關外長河轉，宫中淑氣遲。\n歌鐘對明月，不減舊遊時。\n"
  },
  {
    "id": 57449,
    "uid": "poem-1-89",
    "chapter": "卷一",
    "chapternum": 1,
    "charstyle": "近體詩",
    "title": "幸蜀西至劒門",
    "titledesc": "",
    "collection": "",
    "collectiondesc": "",
    "poemindex": 89,
    "author": "明皇",
    "content": "劒閣橫雲峻，鑾輿出狩迴。\n翠屏千仞合，丹嶂五丁開。\n灌木縈旗轉，仙雲拂馬來。\n乘時方在德，嗟爾勒銘才。\n"
  },
  {
    "id": 57450,
    "uid": "poem-1-90",
    "chapter": "卷一",
    "chapternum": 1,
    "charstyle": "近體詩",
    "title": "春晚宴兩相及禮官麗正殿學士探得風字〈并序〉",
    "titledesc": "朕以薄德秖膺厯數正天柱之將傾紉地維之已絶故得承奉宗廟垂拱巖廊居海内之尊處域中之大然後祖述堯典憲章禹績敦睦九族㑹同四海猶恐烝黎未乂徭戍未安禮樂之政虧師儒之道喪乃命使者衣繡服行郡縣因人所利擇其可勞所以便億兆也乃命將士擐介胄冒矢石審山川之向背應歲月之孤虚所以靜邊陲也乃命禮官考制度稽典則序文昭武穆享天地神祇所以申嚴潔也乃命學者繕落簡輯遺編纂魯壁之文章綴秦坑之煨燼所以修文教也故能使流寓返枌榆之業戎狄稱藩屏之臣神祇歆其禋祀庠序闡其經術既家六合時巡兩京函秦則委輸斯逺鼎邑則朝宗所利封畿四塞從來測景之都城闕千門自昔交風之地隂陽代謝日月相推豈可使春色虛捐韶華並歇乃置㫖酒命英賢有文苑之高才有掖垣之良佐舉杯稱慶何樂如之同吟湛露之篇宜振凌雲之藻於時歲在乙丑開元十三年三月二十七日",
    "collection": "",
    "collectiondesc": "",
    "poemindex": 90,
    "author": "明皇",
    "content": "乾道運無窮，恒將人代工。\n隂陽調厯象，禮樂報玄穹。\n介胄清荒外，衣冠佐域中。\n言談延國輔，詞賦引丈雄。\n野霽伊川綠，郊明鞏樹紅。\n冕旒多暇景，詩酒㑹春風。\n"
  },
  {
    "id": 57451,
    "uid": "poem-1-91",
    "chapter": "卷一",
    "chapternum": 1,
    "charstyle": "近體詩",
    "title": "首夏花萼樓觀羣臣宴寧王山亭迴樓下又申之以賞樂賦詩〈并序〉",
    "titledesc": "萬物莫不氣兆乎上而形視乎下鐵石異品雲蒸並濕草木無心春來咸喜故聖人弘道先王法天酒星主獻酬之義需卦陳飲食之象近命羣官欣時樂宴盡九春之麗景匝三旬之暇日暢飲桂山棹歌泌水醇以養德味以平心本將導達陽和助成長育亦朝廷多慶軍國餘閒者也前月之晦細風飄雨繁絃中止列席半醉佳辰易失絶興難追良可惋也今年帶閏節候全晚暑氣猶清芳草未歇申布雅意復敘初筵披樂善之邸坐忘憂之觀東郊跬歩南山在目足以締夏首之新賞補春餘之墜歡朕登覽上宫俯臨長陌暢衆心之怡虞懽歸騎之逶迤鼓之以琴瑟侑之以筐篚衢樽意洽場藿思苗賦我有嘉賔之詩奏君臣相悦之樂踟蹰西日吟翫乘風不知衷情發於翰墨也",
    "collection": "",
    "collectiondesc": "",
    "poemindex": 91,
    "author": "明皇",
    "content": "今年通閏月，入夏展春輝。\n樓下風光晚，城隅宴賞歸。\n九歌揚政要，六舞散朝衣。\n天喜時相合，人和事不違。\n禮中推意厚，樂處感心微。\n别賞陽臺樂，前旬暮雨飛。\n"
  },
  {
    "id": 57452,
    "uid": "poem-1-92",
    "chapter": "卷一",
    "chapternum": 1,
    "charstyle": "近體詩",
    "title": "同二相已下羣官樂遊園宴〈二相謂張説宋璟〉",
    "titledesc": "",
    "collection": "",
    "collectiondesc": "",
    "poemindex": 92,
    "author": "明皇",
    "content": "巽日巖廊暇，需雲宴樂初。\n萬方朝玉帛，千品㑹簪裾。\n地入南山近，城分北斗餘。\n池塘垂柳密，原隰野花疎。\n帟幕看逾暗，歌鐘聽自虚。\n興䦨歸騎轉，還奏弼違書。\n"
  },
  {
    "id": 57453,
    "uid": "poem-1-93",
    "chapter": "卷一",
    "chapternum": 1,
    "charstyle": "近體詩",
    "title": "集賢書院成送張説上集賢學士賜宴得珍字",
    "titledesc": "",
    "collection": "",
    "collectiondesc": "",
    "poemindex": 93,
    "author": "明皇",
    "content": "廣學開書院，崇儒引席珍。\n集賢招衮職，論道命台臣。\n禮樂沿今古，文章革舊新。\n獻酬樽俎列，賔主位班陳。\n節變雲初夏，時移氣尚春。\n所希光史冊，千載仰兹晨。\n"
  },
  {
    "id": 57454,
    "uid": "poem-1-94",
    "chapter": "卷一",
    "chapternum": 1,
    "charstyle": "近體詩",
    "title": "王屋山送道士司馬承禎還天台",
    "titledesc": "",
    "collection": "",
    "collectiondesc": "",
    "poemindex": 94,
    "author": "明皇",
    "content": "紫府求賢士，清谿祖逸人。\n江湖與城闕，異跡且殊倫。\n間有幽棲者，居然厭俗塵。\n林泉先得性，芝桂欲調神。\n地道踰稽嶺，天台接海濵。\n音徽從此間，萬古一芳春〈景雲元年為太子時作〉。\n"
  },
  {
    "id": 57455,
    "uid": "poem-1-95",
    "chapter": "卷一",
    "chapternum": 1,
    "charstyle": "近體詩",
    "title": "早度蒲關",
    "titledesc": "",
    "collection": "",
    "collectiondesc": "",
    "poemindex": 95,
    "author": "明皇",
    "content": "鐘鼓嚴更曙，山河野望通。\n鳴鑾下蒲坂，飛斾入秦中。\n地險關逾壯，天平鎮尚雄。\n春來津樹合，月落戍樓空。\n馬色分朝景，雞聲逐曉風。\n所希常道泰，非復𠉀繻同〈王荆公百家選以此篇為開卷第一〉。\n"
  },
  {
    "id": 57456,
    "uid": "poem-1-96",
    "chapter": "卷一",
    "chapternum": 1,
    "charstyle": "近體詩",
    "title": "南出雀鼠谷答張説",
    "titledesc": "",
    "collection": "",
    "collectiondesc": "",
    "poemindex": 96,
    "author": "明皇",
    "content": "雷出應乾象，風行順國人。\n川途猶在晉，車馬漸歸秦。\n背陜關山險，橫汾鼓吹頻。\n草依陽谷變，花待北巖春。\n聞有鵷鸞客，清詞雅調新。\n求音思欲報，心跡竟難陳。\n"
  },
  {
    "id": 57457,
    "uid": "poem-1-97",
    "chapter": "卷一",
    "chapternum": 1,
    "charstyle": "近體詩",
    "title": "為趙法師别造精院過院賦詩〈并序〉",
    "titledesc": "秋九月聽政觀風存乎遊息退朝之後歷西上陽入清虚院則法師所居之地也法師得上玄之法養浩然之氣故法此仙家特建真宇紫房對聳綠竹羅生既親重其人毎經過其地以怡神洗雪進德修業何必齋心累月逺在順風因而賦詩用適其意云爾",
    "collection": "",
    "collectiondesc": "",
    "poemindex": 97,
    "author": "明皇",
    "content": "宗師心物外，為道運虚舟。\n不戀巖泉賞，來從宫禁遊。\n探玄知幾歲，習靜更宜秋。\n煙樹辨朝色，風湍聞夜流。\n坐朝繁聽覽，尋勝在清幽。\n欲廣無為化，因兹庶可求。\n"
  },
  {
    "id": 57458,
    "uid": "poem-1-98",
    "chapter": "卷一",
    "chapternum": 1,
    "charstyle": "近體詩",
    "title": "左丞相説右丞相璟太子少傅乾曜同日上官命宴東堂賜詩",
    "titledesc": "",
    "collection": "",
    "collectiondesc": "",
    "poemindex": 98,
    "author": "明皇",
    "content": "赤帝收三傑，黃軒舉二臣。\n由來丞相重，分掌國之鈞。\n我有握中璧，雙飛席上珍。\n子房推道要，仲子訝風神。\n復輟台衡老，將為調䕶人。\n鵷鸞同拜日，車騎擁行塵。\n樂聚南宫宴，觴連北斗醇。\n俾余成百揆，垂拱問彜倫。\n"
  },
  {
    "id": 57459,
    "uid": "poem-1-99",
    "chapter": "卷一",
    "chapternum": 1,
    "charstyle": "近體詩",
    "title": "早登太行山中言志",
    "titledesc": "",
    "collection": "",
    "collectiondesc": "",
    "poemindex": 99,
    "author": "明皇",
    "content": "清蹕度河陽，凝笳上太行。\n火龍明鳥道，鐵騎繞羊腸。\n白霧埋隂壑，丹霞助曉先。\n澗泉含宿凍，山木帶餘霜。\n野老茅為屋，樵人薜作裳。\n宣風問耆艾，敦俗勸耕桑。\n凉德慙先哲，徽猷慕昔皇。\n不因今展義，何以冒垂堂。\n"
  },
  {
    "id": 57460,
    "uid": "poem-1-100",
    "chapter": "卷一",
    "chapternum": 1,
    "charstyle": "近體詩",
    "title": "春中興慶宫酺宴〈并序〉",
    "titledesc": "夫抱器懷才含仁蓄德可以坐而論道者我於是乎闢重門以納之作扞四方折衝萬里可運籌帷幄者我於是乎懸重祿以待之是故外無金革之虞朝有縉紳之盛所以巖廊多暇垂拱無為不言而海外知歸不教而寰中自肅元亨之道其在兹乎况乎天地交而萬物通隂陽和而四時序所寶者粟所貴者賢故以宵旰為懷黎元在念盡力溝洫不知宫室之已卑致敬鬼神不知飲食之斯薄往以仲冬建子南至初陽爰詔司存式陳郊祀挹夷夏之誠請答人神之厚睠煙歸太乙禮備上玄足以申昭報之情足以極嚴禋之道然心融萬類歸雷雨之先春慶洽百僚象雲天而高宴歲二月地三秦水汎汎而龍池滿日遲遲而鳳樓曙青門左右軒庭映梅柳之春紫陌東西帟幕動烟霞之色撞鐘伐鼓雲起雪飛歌一聲而酒一杯舞一曲而人一醉詩以言志思吟湛露之篇樂以忘憂慙運臨汾之筆",
    "collection": "",
    "collectiondesc": "",
    "poemindex": 100,
    "author": "明皇",
    "content": "九達長安道，三陽别館春。\n還將聽朝暇，迴作豫遊晨。\n不戰要荒服，無刑禮樂新。\n合酺覃土宇，歡宴接羣臣。\n玉斚飛千日，瓊筵薦八珍。\n舞衣雲曳影，歌扇月開輪。\n伐鼓魚龍雜，撞鐘角觝陳。\n曲終酣興晚，須有醉歸人。\n"
  },
  {
    "id": 57461,
    "uid": "poem-1-101",
    "chapter": "卷一",
    "chapternum": 1,
    "charstyle": "近體詩",
    "title": "送張説巡邊",
    "titledesc": "",
    "collection": "",
    "collectiondesc": "",
    "poemindex": 101,
    "author": "明皇",
    "content": "端拱復垂裳，長懷御逺方。\n股肱申教義，戈劒靖要荒。\n命將綏邊服，雄圖出廟堂。\n三台入武帳，八座起文昌。\n寶胄匡韓主，華宗輔漢王。\n茂先慙博物，平子謝文章。\n盡節恢時佐，輸誠禦寇場。\n三軍臨朔野，駟馬即戎行。\n鼓吹威夷狄，旌軒溢洛陽。\n雲臺先著美，今日更貽芳。\n"
  },
  {
    "id": 57462,
    "uid": "poem-1-102",
    "chapter": "卷一",
    "chapternum": 1,
    "charstyle": "近體詩",
    "title": "巡省途次上黨舊宫賦〈并序〉",
    "titledesc": "朕昔在初九佐貳此州未遇扶揺之力空俟海沂之詠洎大横入兆出處斯易一揮寶劒遽履瑶圖承厯數而順謳謡着天衣而御區夏嗟乎向時沈黙駕四馬而朝京師今日逍遥乘六龍而問風俗爰因巡省途次舊居山川宛然人事無間忽其昇華周遊館宇觸目依然雖迹異漢皇而地如豐邑擊筑慷慨酌桂留連空想大風題兹短什",
    "collection": "",
    "collectiondesc": "",
    "poemindex": 102,
    "author": "明皇",
    "content": "三千初擊浪，九萬欲摶空。\n天地猶驚否，隂陽始遇䝉。\n存貞期歴試，佐貳佇昭融。\n多謝時康理，良慙實賴功。\n長懐問鼎氣，夙負抜山雄。\n不學劉琨舞，先歌漢祖風。\n英髦既包括，豪傑自牢籠。\n人事一朝異，謳歌四海同。\n如何昔朱邸，今此作離宫。\n雁沼澄瀾翠，猿巗落照紅。\n小山秋桂馥，長坂舊蘭叢。\n即是淹留處，乘歡樂未窮。\n"
  },
  {
    "id": 57463,
    "uid": "poem-1-103",
    "chapter": "卷一",
    "chapternum": 1,
    "charstyle": "古體詩",
    "title": "中和節日宴百僚賜詩",
    "titledesc": "",
    "collection": "",
    "collectiondesc": "",
    "poemindex": 103,
    "author": "德宗",
    "content": "韶華啓仲序，初吉諧良辰。\n肇兹中和節，式慶天地春。\n歡酣朝野同，生得區宇均。\n雲開灑膏露，草疏芳河津。\n歲華方載陽，東作方肆勤。\n慙非薫風唱，曷用慰吾人。\n"
  },
  {
    "id": 57464,
    "uid": "poem-1-104",
    "chapter": "卷一",
    "chapternum": 1,
    "charstyle": "古體詩",
    "title": "中和節賜百官讌集因示所懐",
    "titledesc": "",
    "collection": "",
    "collectiondesc": "",
    "poemindex": 104,
    "author": "德宗",
    "content": "至化常在宥，保和兹息人。\n推誠撫諸夏，與物長為春。\n仲月風景暖，禁城花柳新。\n芳時協金奏，錫燕周羣臣。\n絲竹豈云樂，忠賢唯所親。\n庶洽朝野意，曠然天下均。\n"
  },
  {
    "id": 57465,
    "uid": "poem-1-105",
    "chapter": "卷一",
    "chapternum": 1,
    "charstyle": "古體詩",
    "title": "重陽日即事",
    "titledesc": "",
    "collection": "",
    "collectiondesc": "",
    "poemindex": 105,
    "author": "德宗",
    "content": "令節曉澄霽，四郊烟靄空。\n天清白露潔，菊散黃金叢。\n寡德荷天貺，順時休百工。\n豈懐歌鐘樂，思為君臣同。\n至化在亭育，相成資始終。\n未知康衢詠，所仰惟年豐。\n"
  },
  {
    "id": 57466,
    "uid": "poem-1-106",
    "chapter": "卷一",
    "chapternum": 1,
    "charstyle": "古體詩",
    "title": "豐年多慶九日示懷",
    "titledesc": "",
    "collection": "",
    "collectiondesc": "",
    "poemindex": 106,
    "author": "德宗",
    "content": "爽氣肅時令，早衣聞朔鴻。\n重陽有佳節，具物欣年豐。\n皎潔暮潭色，芬敷新菊叢。\n芳罇滿衢室，繁吹凝烟空。\n㑹合信吾道，保和惟爾同。\n推誠至元化，天下期為公。\n"
  },
  {
    "id": 57467,
    "uid": "poem-1-107",
    "chapter": "卷一",
    "chapternum": 1,
    "charstyle": "古體詩",
    "title": "重陽日中外同歡以詩言志因示羣臣",
    "titledesc": "",
    "collection": "",
    "collectiondesc": "",
    "poemindex": 107,
    "author": "德宗",
    "content": "爽節在重九物華新雨餘清秋黃葉下菊散金潭初萬寶行就稔百工歡所如歡心暢遐邇殊俗同車書至化自敦睦佳辰宜宴胥鏘鏘間絲竹濟濟羅簪裾此樂匪足耽此誠期永孚"
  },
  {
    "id": 57468,
    "uid": "poem-1-108",
    "chapter": "卷一",
    "chapternum": 1,
    "charstyle": "古體詩",
    "title": "七月十五日題章敬寺",
    "titledesc": "",
    "collection": "",
    "collectiondesc": "",
    "poemindex": 108,
    "author": "德宗",
    "content": "招提邇皇邑，複道連重城。\n法筵㑹早秋，駕言訪禪扃。\n嘗聞大仙教，清淨宗無生。\n七物匪吾寶，萬行先求成。\n名相既雙寂，繁華奚所榮。\n金風扇微凉，逺烟凝翠晶。\n松院靜苔色，竹房深磬聲。\n境幽真慮恬，道勝外物輕。\n意適本非説，含毫空復情。\n"
  },
  {
    "id": 57469,
    "uid": "poem-1-109",
    "chapter": "卷一",
    "chapternum": 1,
    "charstyle": "古體詩",
    "title": "送徐州張建封還鎮",
    "titledesc": "",
    "collection": "",
    "collectiondesc": "",
    "poemindex": 109,
    "author": "德宗",
    "content": "牧守寄所重，才賢生為時。\n宣風自淮甸，授鉞膺藩維。\n入覲展遐戀，臨軒慰來思。\n忠誠在方寸，感激陳情詞。\n報國爾所尚，恤人予是資。\n歡宴不盡懷，車馬當還期。\n穀雨將應候，行春猶未遲。\n勿以千里遥，而云無已知〈貞元後藩帥入朝獨建封獲賜詩〉。\n"
  },
  {
    "id": 57470,
    "uid": "poem-1-110",
    "chapter": "卷一",
    "chapternum": 1,
    "charstyle": "古體詩",
    "title": "賜宴曲江亭〈并序〉",
    "titledesc": "朕在位僅將十載實賴忠賢左右克致小康是以擇三令節錫兹宴賞俾大夫卿士得同歡洽也夫共其戚者同其休有其初者貴其終咨爾羣僚順朕不暇樂而能節職思其憂咸若時則庶乎理矣因重陽之㑹聊示所懷",
    "collection": "",
    "collectiondesc": "",
    "poemindex": 110,
    "author": "德宗",
    "content": "早衣對庭燎，躬化勤意誠。\n時此萬幾暇，適與佳節并。\n曲池潔寒流，芳菊舒金英。\n乾坤爽氣澄，臺殿秋光清。\n朝野慶年豐，高㑹多歡聲。\n永懷無荒誡，良士同其情〈詔曰卿等重陽㑹宴朕想歡洽欣慰良多情發于中因製詩序令賜卿等一本可中書門下簡定文詞士三五十人應制同用清字明日内于延英門進來宰臣李泌等雖奉詔簡擇難于取舍由是百寮皆和上自考其詩以劉太真及李紓等四人為上等鮑房于邵等四人為次等張濛殷亮等二十三人為下等而李晟馬燧李泌三宰相之詩不加考第〉。\n"
  },
  {
    "id": 57471,
    "uid": "poem-1-111",
    "chapter": "卷一",
    "chapternum": 1,
    "charstyle": "近體詩",
    "title": "九日",
    "titledesc": "",
    "collection": "",
    "collectiondesc": "",
    "poemindex": 111,
    "author": "德宗",
    "content": "禁苑秋來爽氣多，昆明風動起滄波。\n中流簫鼓誠堪賞，詎假橫汾發棹歌。\n"
  },
  {
    "id": 57472,
    "uid": "poem-1-112",
    "chapter": "卷一",
    "chapternum": 1,
    "charstyle": "近體詩",
    "title": "甘露事後",
    "titledesc": "",
    "collection": "",
    "collectiondesc": "",
    "poemindex": 112,
    "author": "文宗",
    "content": "輦路生春草，上林花滿枝。\n憑高何限意，無復侍臣知。\n"
  },
  {
    "id": 57473,
    "uid": "poem-1-113",
    "chapter": "卷一",
    "chapternum": 1,
    "charstyle": "近體詩",
    "title": "上元日",
    "titledesc": "",
    "collection": "",
    "collectiondesc": "",
    "poemindex": 113,
    "author": "文宗",
    "content": "上元高㑹集羣仙，心齋何事欲祈年。\n丹誠儻徹玉帝座，且共吾人慶大田。\n"
  },
  {
    "id": 57474,
    "uid": "poem-1-114",
    "chapter": "卷一",
    "chapternum": 1,
    "charstyle": "近體詩",
    "title": "上元日",
    "titledesc": "",
    "collection": "",
    "collectiondesc": "",
    "poemindex": 114,
    "author": "文宗",
    "content": "蓂生三五葉初齊，上元羽客出桃蹊。\n不愛仙家登真訣，願䝉四海福黔黎。\n"
  },
  {
    "id": 57475,
    "uid": "poem-1-115",
    "chapter": "卷一",
    "chapternum": 1,
    "charstyle": "近體詩",
    "title": "弔白居易",
    "titledesc": "",
    "collection": "",
    "collectiondesc": "",
    "poemindex": 115,
    "author": "宣宗",
    "content": "綴玉聨珠六十年，誰教㝠路作詩仙。\n浮雲不繫名居易，造化無為字樂天。\n童子解吟長恨曲，胡兒能唱琵琶篇。\n文章已滿行人耳，一度思卿一愴然。\n"
  },
  {
    "id": 57476,
    "uid": "poem-1-116",
    "chapter": "卷一",
    "chapternum": 1,
    "charstyle": "近體詩",
    "title": "春遊曲",
    "titledesc": "",
    "collection": "",
    "collectiondesc": "",
    "poemindex": 116,
    "author": "長孫皇后",
    "content": "上苑桃花朝日明，蘭閨豔妾動春情。\n井上新桃偷面色，簷邊嫩柳學身輕。\n花中來去看舞蝶，樹上長短聽啼鶯。\n林下何須逺借問，出衆風流舊有名。\n"
  },
  {
    "id": 57477,
    "uid": "poem-1-117",
    "chapter": "卷一",
    "chapternum": 1,
    "charstyle": "古體詩",
    "title": "賦得北方有佳人",
    "titledesc": "",
    "collection": "",
    "collectiondesc": "",
    "poemindex": 117,
    "author": "徐賢妃",
    "content": "由來稱獨立，本自號傾城。\n柳葉眉間發，桃花臉上生。\n腕揺金釧響，歩轉玉環鳴。\n纖腰宜寶袜，紅衫艷織成。\n懸知一顧重，别覺舞腰輕。\n"
  },
  {
    "id": 57478,
    "uid": "poem-1-118",
    "chapter": "卷一",
    "chapternum": 1,
    "charstyle": "古體詩",
    "title": "進太宗詩",
    "titledesc": "",
    "collection": "",
    "collectiondesc": "",
    "poemindex": 118,
    "author": "徐賢妃",
    "content": "朝來臨鏡臺，妝罷暫徘徊。\n千金始一笑，一召詎能來。\n"
  },
  {
    "id": 57479,
    "uid": "poem-1-119",
    "chapter": "卷一",
    "chapternum": 1,
    "charstyle": "近體詩",
    "title": "謝賜珍珠",
    "titledesc": "",
    "collection": "",
    "collectiondesc": "",
    "poemindex": 119,
    "author": "江妃",
    "content": "桂葉雙眉久不描，殘粧和淚濕紅綃。\n長門盡日無梳洗，何必珍珠慰寂寥。\n"
  }
]