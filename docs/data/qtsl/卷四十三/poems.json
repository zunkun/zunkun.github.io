[{"author":"顧况","charstyle":"古體詩","content":"築城登登于以作固咨爾寺兮發郊外冢墓死而無知猶或不可若其有知惟上帝是愬","id":61540,"chapter":"卷四十三","chapternum":43,"title":"築城","titledesc":"築城刺臨戎也寺人臨戎以墓磚為城壁","collection":"","collectiondesc":"","poemindex":1},{"author":"顧况","charstyle":"古體詩","content":"築城奕奕于以固敵咨爾寺兮發郊外冢甓死而無知猶或不可若其有知惟上帝是謫","id":61541,"chapter":"卷四十三","chapternum":43,"title":"築城","titledesc":"築城刺臨戎也寺人臨戎以墓磚為城壁","collection":"","collectiondesc":"","poemindex":2},{"author":"顧况","charstyle":"古體詩","content":"囝生閩方閩吏得之乃絶其陽為臧為獲致金滿屋為髠為鉗如視草木天道無知我罹其毒神道無知彼受其福郎罷别囝吾悔生汝及汝既生人勸不舉不從人言果獲是苦囝别郎罷心摧血下隔地絶天及至黄泉不得在郎罷前","id":61542,"chapter":"卷四十三","chapternum":43,"title":"囝","titledesc":"囝哀閩也〈囝音蹇閩俗呼子為囝呼父為郎罷 按唐世閹兒出閩中諸道買獻號為私白事見楊復恭傳 青箱雜記云唐世多取閩童為閹奴以進之故况陳其苦以諷焉〉","collection":"","collectiondesc":"","poemindex":3},{"author":"顧况","charstyle":"古體詩","content":"採採者蠟於泉谷兮煌煌中堂烈華燭兮新歌善舞絃柱促兮荒巖之人自取其毒兮","id":61543,"chapter":"卷四十三","chapternum":43,"title":"採蠟","titledesc":"採蠟怨奢也荒巖之間有以纊䝉其身腰藤造險及有羣蜂肆毒哀呼不應則上捨藤而下沈之壑","collection":"","collectiondesc":"","poemindex":4},{"author":"顧况","charstyle":"古體詩","content":"龍劍昔藏影，送雄留其雌。\n人生阻懽㑹，神物亦别離。\n碧樹感秋落，佳人無還期。\n夜琴為君咽，浮雲為君滋。\n愛而傷不見，星漢徒參差。\n","id":61544,"chapter":"卷四十三","chapternum":43,"title":"擬古","titledesc":"","collection":"","collectiondesc":"","poemindex":5},{"author":"顧况","charstyle":"古體詩","content":"古來有棄婦棄婦有歸處今日妾辭君遣妾何處去舊家零落盡慟哭來時路憶昔初嫁君聞君甚周旋綺羅錦繡段有贈黄金千十五許嫁君二十移所天結髪日未乆離居緬山川家家盡歡樂賤妾空自憐幽閨多沈思盛事無十年相思若循環枕席生流泉流泉咽不噪獨夢關山道及此見君還君歸妾已老物華惡衰賤新寵方妍好掩淚出故房傷心極秋草自妾為君妻君東妾在西紅顔到曉恨玉貌一生啼妾有嫁時服輕雲淡翠霞瑠璃作斗帳四角金蓮花自從别離後不覺塵埃厚常嫌玳瑁孤獨恨梧桐偶玉顔逐霜霰賤妾何能守寒沼落芙蓉秋風散楊栁以此憔悴顔空將舊物還餘生欲有寄誰肯相牽攀君恩既斷絶相見何年月悔傾連理杯虛作同心結女蘿附青松貴在相依投浮萍共緑水教作若為流不忿君棄妾自嘆妾縁薄憶昔初嫁君小姑纔倚床今日辭君去小姑如妾長回頭語小姑莫嫁如兄夫","id":61545,"chapter":"卷四十三","chapternum":43,"title":"棄婦詞","titledesc":"","collection":"","collectiondesc":"","poemindex":6},{"author":"顧况","charstyle":"古體詩","content":"羣峰鬱初霽潑黛若鬟沐天風鼓唅呀搖撼千灌木木葉微墮黄石泉淨停緑危磴蘿薜牽迥步入幽谷我心寄青霞世事慚蒼鹿遂令巢許輩于焉謝塵俗想是悠悠雲可契去留燭","id":61546,"chapter":"卷四十三","chapternum":43,"title":"華山西岡遊贈隠元叟","titledesc":"","collection":"","collectiondesc":"","poemindex":7},{"author":"顧况","charstyle":"古體詩","content":"君不見古人燒水銀變作北邙山上塵藕絲掛在虚空中欲落不落愁殺人睢水英雄多血刄建章宫闕成灰燼淮王身死桂樹折徐福一去音書絶行路難行路難生死有命皆繇天秦王漢武遭不脱汝獨何人學神仙君不見擔雪塞井空用力炊沙作飯豈堪食一生肝膽向人盡相識不如不相識冬青樹上掛凌霄歳晏花凋樹不凋凡物各自有根本種禾終不生荳苗行路難行路難不知何處是平道中心無事當富貴今日看君顔色好","id":61547,"chapter":"卷四十三","chapternum":43,"title":"行路難","titledesc":"","collection":"","collectiondesc":"","poemindex":8},{"author":"顧况","charstyle":"古體詩","content":"君不見少年頭上如雲髪少壯如雲老如雪豈知灌頂有醍醐能使清涼頭不熱吕梁之水挂飛流黿鼉蛟蜃不敢逰少年恃險若平地獨倚長劍凌清秋行路難行路難昔日少年今已老炫目春光不長好前朝竹帛事皆空日暮牛羊古城草","id":61548,"chapter":"卷四十三","chapternum":43,"title":"行路難","titledesc":"","collection":"","collectiondesc":"","poemindex":9},{"author":"顧况","charstyle":"古體詩","content":"城邉路今人犂田昔人墓岸上沙昔時江水今人家今人昔人共長歎四氣相催節迴換明月皎皎入華池白雲離離度青漢我欲升天天隔霄我欲渡水水無橋我欲上山山路險我欲汲井井泉遙越人翠被今何夕獨立沙邉江草碧紫燕西飛欲寄書白雲何處蓬萊客","id":61549,"chapter":"卷四十三","chapternum":43,"title":"短歌行〈有序〉","titledesc":"情思發動聖賢所不能免也師乙陳其宜延州審其音理亂之所經王化之所興也信無逃於聲教豈徒文彩之麗遂作此歌","collection":"","collectiondesc":"","poemindex":10},{"author":"顧况","charstyle":"古體詩","content":"新繫青絲百尺繩心在君家轆轤上我心皎潔君不知轆轤一轉一惆悵何處春風吹曉幕江南渌水通朱閣美人二八顔如花泣向春風畏花落臨春風聽春鳥别時多見時少愁人一夜不得眠瑤井玉繩相對曉","id":61550,"chapter":"卷四十三","chapternum":43,"title":"短歌行〈有序〉","titledesc":"情思發動聖賢所不能免也師乙陳其宜延州審其音理亂之所經王化之所興也信無逃於聲教豈徒文彩之麗遂作此歌","collection":"","collectiondesc":"","poemindex":11},{"author":"顧况","charstyle":"古體詩","content":"軒轅黄帝初得仙，鼎湖一去三千年。\n周流三十六洞天，洞中日月星辰聨。\n騎龍倒景逰八極，軒轅弓劔無人識。\n東海青童寄消息〈以上三首前二首才調集作悲歌分為二首後一首集本作攀龍引今叅文苑文粹品彚紀事改正〉，","id":61551,"chapter":"卷四十三","chapternum":43,"title":"短歌行〈有序〉","titledesc":"情思發動聖賢所不能免也師乙陳其宜延州審其音理亂之所經王化之所興也信無逃於聲教豈徒文彩之麗遂作此歌","collection":"","collectiondesc":"","poemindex":12},{"author":"顧况","charstyle":"古體詩","content":"輕薄兒面如玉紫陌春風纒馬足雙𩍐懸金縷鶻飛長衫刺雪生犀束緑槐夾道隂初成珊瑚幾節敵紅星紅肌拂拂酒光凝當階背拉金吾行朝逰鼕鼕鼓聲發暮逰鼕鼕鼓聲絶入門不肯自升堂美人扶踏金階月","id":61552,"chapter":"卷四十三","chapternum":43,"title":"公子行","titledesc":"","collection":"","collectiondesc":"","poemindex":13},{"author":"顧况","charstyle":"古體詩","content":"長安道人無衣馬無草何不歸來山中老","id":61553,"chapter":"卷四十三","chapternum":43,"title":"長安道","titledesc":"","collection":"","collectiondesc":"","poemindex":14},{"author":"顧况","charstyle":"古體詩","content":"王母欲過劉徹家飛瓊夜入雲軿車紫書分付與青鳥却向人間求好花上元夫人最小女頭面端正能言語手把梁生畫花看凝嚬掩笑心相許心相許為白阿孃從嫁與","id":61554,"chapter":"卷四十三","chapternum":43,"title":"梁廣畫花歌","titledesc":"","collection":"","collectiondesc":"","poemindex":15},{"author":"顧况","charstyle":"古體詩","content":"玉房掣鎖聲翻葉，銀箭添泉霜遶堞。\n畢逋撥剌日銜城，八九雛飛其母驚。\n此是天上老鵶鳴，人間老鵶無此聲。\n搖風雜佩耿華燭，夜聽羽人彈此曲。\n東方曈曈赤日旭，","id":61555,"chapter":"卷四十三","chapternum":43,"title":"烏啼曲","titledesc":"","collection":"","collectiondesc":"","poemindex":16},{"author":"顧况","charstyle":"古體詩","content":"鏡湖真僧白道芬，不服朱審李將軍。\n墨汁平鋪洞庭水，筆頭㸃出蒼梧雲。\n且看八月十五夜，月下看山盡如畫。\n","id":61556,"chapter":"卷四十三","chapternum":43,"title":"嵇山道芬上人畫山水歌","titledesc":"","collection":"","collectiondesc":"","poemindex":17},{"author":"顧况","charstyle":"古體詩","content":"山崢嶸水澄泓漫漫汗汗一筆耕一草一木棲神明忽如空中有物物中有聲復如逺道望鄉客夢遶山川身不行","id":61557,"chapter":"卷四十三","chapternum":43,"title":"范山人畫山水歌","titledesc":"","collection":"","collectiondesc":"","poemindex":18},{"author":"顧况","charstyle":"古體詩","content":"畫精神畫筋骨一團旋風瞥滅沒仰秣如上賀蘭山低頭欲飲長城窟此馬昻然獨此羣阿爺是龍飛入雲黄沙枯磧無寸草一日行過千里道展處把筆欲描時司馬一騧賽傾倒","id":61558,"chapter":"卷四十三","chapternum":43,"title":"梁司馬畫馬歌","titledesc":"","collection":"","collectiondesc":"","poemindex":19},{"author":"顧况","charstyle":"古體詩","content":"崑崙兒騎白象時時鎖着獅子項奚奴跨馬不搭鞍立走水牛驚漢官江村小兒好誇騎脚踏牛頭上牛領淺草平田擦過時大蟲着鈍幾落井杜生知我戀滄洲畫作一障張床頭八十老婆拍手笑妬他織女嫁牽牛","id":61559,"chapter":"卷四十三","chapternum":43,"title":"杜秀才畫立走水牛歌","titledesc":"","collection":"","collectiondesc":"","poemindex":20},{"author":"顧况","charstyle":"古體詩","content":"國府樂手彈箜篌赤黄絛索金鎝頭早晨有勑鴛鴦殿夜靜逐歌明月樓起坐可憐能抱撮大指調絃中指撥腕頭花落舞製裂手下鳥驚飛撥剌珊瑚席一聲一聲鳴錫錫羅綺屏一絃一絃如撼鈴急彈好遲亦好宜逺聽宜近聽左手低右手舉易調移音天賜與大絃似秋鴈聨聨度隴闗小絃似春燕喃喃向人語手頭疾腕頭軟來來去去如風卷聲清冷冷鳴索索垂珠碎玉空中落美女爭窺玳瑁簾聖人卷上真珠箔大絃長小絃短小絃𦂳快大絃緩初調鏘鏘似鴛鴦水上弄新聲入深似太清仙鶴逰秘館李供奉儀容質身才稍稍六尺一在外不曾輒教人内裏聲聲不遣出指剥蔥腕削玉饒鹽饒醬五味足弄調人間不識名彈盡天下崛竒曲番曲漢曲聲皆好彈着曲髓曲肝腦往往從空入户來瞥瞥隨風落春草草頭只覺風吹入風來草即隨風立草亦不知風到來風亦不知聲緩急爇玉燭照銀燈光照手實可憎只照箜篌絃上手不照箜篌聲裏能馳鳳闕拜鸞殿天子一日一迴見王侯將相五馬迎巧聲一日一迴變實可重不惜千金買一弄銀器胡瓶馬上䭾瑞錦輕羅滿車送此州好手非一國一國東西盡南北除却天上化下來若向人間實難得","id":61560,"chapter":"卷四十三","chapternum":43,"title":"李供奉彈箜篌歌","titledesc":"","collection":"","collectiondesc":"","poemindex":21},{"author":"顧况","charstyle":"古體詩","content":"武帝當年留法曲，凄清掩抑絃柱促。\n上陽宫人怨青苔，此夜想夫憐碧玉。\n思婦髙樓刺壁窺，愁猿叫月鸚呼兒。\n寸心十指有長短，妙入神處無人知。\n獨把梁州凡幾拍，風沙對面胡秦隔。\n聽中忘却前溪碧，醉後猶疑邉草白。\n","id":61561,"chapter":"卷四十三","chapternum":43,"title":"李湖州孺人彈箏歌","titledesc":"","collection":"","collectiondesc":"","poemindex":22},{"author":"顧况","charstyle":"古體詩","content":"鄭女八嵗能彈筝，春風吹落天上聲。\n一聲雍門淚承睫，兩聲赤鯉露鬐鬛。\n三聲白猿臂拓頰，鄭女出參丈人時。\n落花若斷逰空絲，髙樓不掩許聲出。\n羞殺百舌黄鶯兒，","id":61562,"chapter":"卷四十三","chapternum":43,"title":"鄭女彈箏歌","titledesc":"","collection":"","collectiondesc":"","poemindex":23},{"author":"顧况","charstyle":"古體詩","content":"日窅窅兮下山望佳人兮不還花落兮屋上草生兮堦間日日兮春風芳菲兮欲歇老不可兮更少君胡為兮輕别","id":61563,"chapter":"卷四十三","chapternum":43,"title":"日晚歌","titledesc":"","collection":"","collectiondesc":"","poemindex":24},{"author":"顧况","charstyle":"近體詩","content":"榮辱不闗身，誰為疎與親。\n有山堪結屋，無地可容塵。\n白髪偏添夀，黄花不厭貧。\n一樽朝暮醉，陶令果何人。\n","id":61564,"chapter":"卷四十三","chapternum":43,"title":"閒居自述","titledesc":"","collection":"","collectiondesc":"","poemindex":25},{"author":"顧况","charstyle":"近體詩","content":"何地避春愁，終年憶舊逰。\n一家千里外，百舌五更頭。\n客路偏逢雨，鄉山不入樓。\n故園桃李月，伊水向東流。\n","id":61565,"chapter":"卷四十三","chapternum":43,"title":"洛陽早春","titledesc":"","collection":"","collectiondesc":"","poemindex":26},{"author":"顧况","charstyle":"近體詩","content":"老病力難任，猶多鏡雪侵。\n鱸魚消宦况，鷗鳥識歸心。\n急雨江帆重，殘更驛樹深。\n鄉闗殊可望，漸漸入吳音。\n","id":61566,"chapter":"卷四十三","chapternum":43,"title":"南歸","titledesc":"","collection":"","collectiondesc":"","poemindex":27},{"author":"顧况","charstyle":"近體詩","content":"不知何世界，有處似前朝。\n石路無人掃，松門被火燒。\n斷幡猶挂刹，故板尚搘橋。\n數卷殘經在，多年字欲銷。\n","id":61567,"chapter":"卷四十三","chapternum":43,"title":"經廢寺","titledesc":"","collection":"","collectiondesc":"","poemindex":28},{"author":"顧况","charstyle":"近體詩","content":"莫信梅花發，由來漫報春。\n不才充野客，扶病送朝臣。\n闕下搖清珮，洲邉採白蘋。\n臨流不痛飲，鷗鳥也欺人。\n","id":61568,"chapter":"卷四十三","chapternum":43,"title":"白蘋洲送客","titledesc":"","collection":"","collectiondesc":"","poemindex":29},{"author":"顧况","charstyle":"近體詩","content":"春來繡羽齊，暮向竹林棲。\n禁苑銜花出，河橋隔樹啼。\n尋聲知去逺，顧影念飛低。\n别有無巢鷰，猶窺幕上泥。\n","id":61569,"chapter":"卷四十三","chapternum":43,"title":"春鳥詞送元秀才入京","titledesc":"","collection":"","collectiondesc":"","poemindex":30},{"author":"顧况","charstyle":"近體詩","content":"暖谷春光至，宸逰近甸榮。\n雲隨天仗轉，風入御簾輕。\n翠葢浮佳氣，朱樓倚太清。\n朝臣冠劍退，宫女管絃迎。\n細草承雕輦，繁花入幔城。\n文房開聖藻，武衛宿天營。\n玉醴隨觴至，銅壺逐漏行。\n五星含土徳，萬姓徹中聲。\n親祀先崇典，躬推示勸耕。\n國風新正樂，農器近銷兵。\n道徳闗河固，刑章日月明。\n野人同鳥獸，率舞感昇平。\n","id":61570,"chapter":"卷四十三","chapternum":43,"title":"樂府","titledesc":"","collection":"","collectiondesc":"","poemindex":31},{"author":"顧况","charstyle":"近體詩","content":"山川重復重，心地暗相逢。\n忽憶秋江月，如聞古寺鐘。\n湖平南北岸，雲抱兩三峰。\n定力超香象，真言攝毒龍。\n風中何處鶴，石上幾年松。\n為報烟霞道，人間共不容。\n","id":61571,"chapter":"卷四十三","chapternum":43,"title":"寄江南鶴林寺石氷上人","titledesc":"","collection":"","collectiondesc":"","poemindex":32},{"author":"顧况","charstyle":"近體詩","content":"六氣銅渾轉，三光玉律調。\n河宫清奉賮，海嶽晏來朝。\n地絶提封入，天平錫貢饒。\n揚威輕破鹵，柔服恥征遼。\n曙色黄金闕，寒聲白鷺潮。\n樓船非習戰，驄馬是嘉招。\n帝女飛銜石，鮫人賣淚綃。\n管寧雖不偶，徐市儻相邀。\n獨島懸空翠，孤霞上泬寥。\n蟾蜍同漢月，螮蝀異秦橋。\n水豹横吹浪，花鷹迥拂霄。\n晨裝凌莽渺，夜泊記招搖。\n幾路通圓嶠，何山是沃焦。\n颶風晴汩起，隂火暝潛燒。\n鬢髪成新髻，人參長舊苗。\n扶桑銜日近，析木帶津遙。\n夢向愁中積，魂當别處銷。\n臨川思結網，見彈欲求鴞。\n共散羲和厯，誰差甲子朝。\n滄波仗忠信，譯語辨謳謠。\n叠鼓鯨鱗隠，隂帆鷁首飄。\n南溟隨大翼，西海飲文鰩。\n指景尋靈草，排雲聽洞簫。\n封侯萬里外，未肯後班超。\n","id":61572,"chapter":"卷四十三","chapternum":43,"title":"送從兄使新羅","titledesc":"","collection":"","collectiondesc":"","poemindex":33},{"author":"顧况","charstyle":"近體詩","content":"春色依依傷解攜，月卿今夜泊隋堤。\n白沙洲上江蘺長，緑樹村邉謝豹啼。\n遷客此來無倚仗，故人相去隔雲泥。\n越禽惟有南枝分，目送孤鴻飛向西。\n","id":61573,"chapter":"卷四十三","chapternum":43,"title":"送大理張卿","titledesc":"","collection":"","collectiondesc":"","poemindex":34},{"author":"顧况","charstyle":"近體詩","content":"鶯啼滿御堤，堤柳拂絲齊。\n風送名花落，香紅襯馬蹄。\n","id":61574,"chapter":"卷四十三","chapternum":43,"title":"洛陽陌","titledesc":"","collection":"","collectiondesc":"","poemindex":35},{"author":"顧况","charstyle":"近體詩","content":"珂珮逐鳴騶，王孫結伴逰。\n金丸落飛鳥，乘興醉青樓。\n","id":61575,"chapter":"卷四十三","chapternum":43,"title":"洛陽陌","titledesc":"","collection":"","collectiondesc":"","poemindex":36},{"author":"顧况","charstyle":"近體詩","content":"醉中還有夢，身外已無心。\n明鏡惟知老，青山何處深。\n","id":61576,"chapter":"卷四十三","chapternum":43,"title":"夢後吟","titledesc":"","collection":"","collectiondesc":"","poemindex":37},{"author":"顧况","charstyle":"近體詩","content":"江清白鳥斜，蕩槳罥蘋花。\n聽唱菱歌晚，迴塘月照沙。\n","id":61577,"chapter":"卷四十三","chapternum":43,"title":"江上","titledesc":"","collection":"","collectiondesc":"","poemindex":38},{"author":"顧况","charstyle":"近體詩","content":"悠悠南國思，夜向江南泊。\n楚客斷腸時，月明楓子落。\n","id":61578,"chapter":"卷四十三","chapternum":43,"title":"憶鄱陽舊逰","titledesc":"","collection":"","collectiondesc":"","poemindex":39},{"author":"顧况","charstyle":"近體詩","content":"心事數莖白髪生涯一片青山空林有雪相待古道無人獨還","id":61579,"chapter":"卷四十三","chapternum":43,"title":"歸山作","titledesc":"","collection":"","collectiondesc":"","poemindex":40},{"author":"顧况","charstyle":"近體詩","content":"長樂宫連上苑春，玉樓金殿艶歌新。\n君門一入無由出，惟有宫鶯得見人。\n","id":61580,"chapter":"卷四十三","chapternum":43,"title":"宫詞","titledesc":"","collection":"","collectiondesc":"","poemindex":41},{"author":"顧况","charstyle":"近體詩","content":"禁栁烟中聞曉烏，風吹玉漏盡銅壺。\n内官先向蓬萊殿，金合開香瀉御爐。\n","id":61581,"chapter":"卷四十三","chapternum":43,"title":"宫詞","titledesc":"","collection":"","collectiondesc":"","poemindex":42},{"author":"顧况","charstyle":"近體詩","content":"玉階容衛宿千官，風獵青旂曉仗寒。\n侍女先來薦瓊蕊，露漿新下九霄盤。\n","id":61582,"chapter":"卷四十三","chapternum":43,"title":"宫詞","titledesc":"","collection":"","collectiondesc":"","poemindex":43},{"author":"顧况","charstyle":"近體詩","content":"九重天樂降神仙，步舞分行踏錦筵。\n嘈𡂐一聲鐘鼓，歇萬人樓下拾金。\n","id":61583,"chapter":"卷四十三","chapternum":43,"title":"宫詞","titledesc":"","collection":"","collectiondesc":"","poemindex":44},{"author":"顧况","charstyle":"近體詩","content":"野人愛向山中宿，况在葛洪丹井西。\n庭前有箇長松樹，夜半子規來上啼。\n","id":61584,"chapter":"卷四十三","chapternum":43,"title":"山中","titledesc":"","collection":"","collectiondesc":"","poemindex":45},{"author":"顧况","charstyle":"近體詩","content":"家在雙峰蘭若邉，一聲秋磬發孤烟。\n山連極浦鳥飛盡，月上青林人未眠。\n","id":61585,"chapter":"卷四十三","chapternum":43,"title":"横山故居","titledesc":"","collection":"","collectiondesc":"","poemindex":46},{"author":"顧况","charstyle":"近體詩","content":"此是昔年征戰處，曾經永日絶人行。\n千家寂寂對流水，惟有汀洲春草生。\n","id":61586,"chapter":"卷四十三","chapternum":43,"title":"臨海所居","titledesc":"","collection":"","collectiondesc":"","poemindex":47},{"author":"顧况","charstyle":"近體詩","content":"此去臨溪不是遙，樓中望見赤城標。\n不知叠嶂重霞裏，更有何人度石橋。\n","id":61587,"chapter":"卷四十三","chapternum":43,"title":"臨海所居","titledesc":"","collection":"","collectiondesc":"","poemindex":48},{"author":"顧况","charstyle":"近體詩","content":"古廟楓林江水邉，寒鴉接飯鴈横天。\n大孤山逺小孤出，月照洞庭歸客船。\n","id":61588,"chapter":"卷四十三","chapternum":43,"title":"小孤山","titledesc":"","collection":"","collectiondesc":"","poemindex":49},{"author":"顧况","charstyle":"近體詩","content":"武帝祈靈太乙壇，新豐樹色繞千官。\n那知今夜長生殿，獨閉空山月影寒。\n","id":61589,"chapter":"卷四十三","chapternum":43,"title":"宿昭應","titledesc":"","collection":"","collectiondesc":"","poemindex":50},{"author":"顧况","charstyle":"近體詩","content":"青草湖邉日色低，黄茅嶂裏鷓鴣啼。\n丈夫飄泊今如此，一曲狂歌楚水西。\n","id":61590,"chapter":"卷四十三","chapternum":43,"title":"洞庭秋日","titledesc":"","collection":"","collectiondesc":"","poemindex":51},{"author":"顧况","charstyle":"近體詩","content":"故園黃葉滿青苔，夢後城頭曉角哀。\n此夜斷腸人不見，起行殘月影徘徊。\n","id":61591,"chapter":"卷四十三","chapternum":43,"title":"聽角思歸","titledesc":"","collection":"","collectiondesc":"","poemindex":52},{"author":"顧况","charstyle":"近體詩","content":"絶頂茅庵老此生，寒雲孤木伴經行。\n世人那得知幽徑，遙向青峰禮磬聲。\n","id":61592,"chapter":"卷四十三","chapternum":43,"title":"山僧蘭若","titledesc":"","collection":"","collectiondesc":"","poemindex":53},{"author":"顧况","charstyle":"近體詩","content":"青嶂青溪直復斜，白雞白犬到人家。\n仙人住在最髙處，向晩春泉流白花。\n","id":61593,"chapter":"卷四十三","chapternum":43,"title":"望簡寂觀","titledesc":"","collection":"","collectiondesc":"","poemindex":54},{"author":"顧况","charstyle":"近體詩","content":"日暮銜花飛鳥還，月明溪上見青山。\n遙知玉女牕前樹，不是仙人不得攀。\n","id":61594,"chapter":"卷四十三","chapternum":43,"title":"夜中望仙觀","titledesc":"","collection":"","collectiondesc":"","poemindex":55},{"author":"顧况","charstyle":"近體詩","content":"水邉楊栁赤欄橋，洞裏神仙碧玉簫。\n近得麻姑書信否，潯陽江上不通潮。\n","id":61595,"chapter":"卷四十三","chapternum":43,"title":"題葉道士山房","titledesc":"","collection":"","collectiondesc":"","poemindex":56},{"author":"顧况","charstyle":"近體詩","content":"五湖秋葉滿行船，八月靈槎欲上天。\n君入長安予適越，獨登秦望望秦川。\n","id":61596,"chapter":"卷四十三","chapternum":43,"title":"送李秀才入京","titledesc":"","collection":"","collectiondesc":"","poemindex":57},{"author":"顧况","charstyle":"近體詩","content":"子夜新聲何處傳，悲翁更憶太平年。\n即今法曲無人唱，已逐霓裳飛上天。\n","id":61597,"chapter":"卷四十三","chapternum":43,"title":"聽劉安唱歌","titledesc":"","collection":"","collectiondesc":"","poemindex":58},{"author":"顧况","charstyle":"近體詩","content":"玉作搔頭金步搖，髙張苦調響連宵。\n欲知寫盡相思夢，度水尋雲不用橋。\n","id":61598,"chapter":"卷四十三","chapternum":43,"title":"王郎中妓席","titledesc":"","collection":"","collectiondesc":"","poemindex":59},{"author":"顧况","charstyle":"近體詩","content":"汗浥新粧畫不成，絲催急節舞衣輕。\n落花遶樹疑無影，回雪從風暗有情。\n","id":61599,"chapter":"卷四十三","chapternum":43,"title":"王郎中妓席","titledesc":"","collection":"","collectiondesc":"","poemindex":60},{"author":"顧况","charstyle":"近體詩","content":"秦聲楚調怨無窮，隴水胡笳咽復通。\n莫遣黄鶯花裏囀，參差撥亂妬春風。\n","id":61600,"chapter":"卷四十三","chapternum":43,"title":"王郎中妓席","titledesc":"","collection":"","collectiondesc":"","poemindex":61},{"author":"顧况","charstyle":"近體詩","content":"愁見鶯啼栁絮飛，上陽宫女斷腸時。\n君恩不禁東流水，葉上題詩寄與誰。\n","id":61601,"chapter":"卷四十三","chapternum":43,"title":"和宫女題紅葉","titledesc":"","collection":"","collectiondesc":"","poemindex":62},{"author":"戎昱","charstyle":"古體詩","content":"城上畫角哀即知兵心苦試問左右人無言淚如雨何意休明時終年事鼙鼓","id":61602,"chapter":"卷四十三","chapternum":43,"title":"塞上曲","titledesc":"","collection":"","collectiondesc":"","poemindex":63},{"author":"戎昱","charstyle":"古體詩","content":"昔從李都尉雙鞬照馬啼擒生黒山北殺敵黃雲西太白沈鹵地邉草復萋萋歸來邯鄲市百尺青樓梯感激重然諾平生膽力齊芳筵暮歌發艶粉輕鬟低半酣秋風起鐵騎門前嘶逺戍報烽火孤城嚴鼓鼙揮鞭望塵去少婦莫含啼","id":61603,"chapter":"卷四十三","chapternum":43,"title":"從軍行","titledesc":"","collection":"","collectiondesc":"","poemindex":64},{"author":"戎昱","charstyle":"古體詩","content":"八月更漏長，愁人起常早。\n閉門寂無事，滿院生秋草。\n昨宵北窓夢，夢入荆南道。\n逺客歸去來，在家貧亦好。\n","id":61604,"chapter":"卷四十三","chapternum":43,"title":"中秋感懐","titledesc":"","collection":"","collectiondesc":"","poemindex":65},{"author":"戎昱","charstyle":"古體詩","content":"孤舟大江水，水涉無昏曙。\n雨暗迷津時，雲生望鄉處。\n漁翁閒自樂，樵客紛多慮。\n秋色湖山上，歸心日邉樹。\n徒稱竹箭美，未得楓林趣。\n向夕垂釣還，吾從落潮去。\n","id":61605,"chapter":"卷四十三","chapternum":43,"title":"晩次荆江","titledesc":"","collection":"","collectiondesc":"","poemindex":66},{"author":"戎昱","charstyle":"古體詩","content":"草草還草草，湖東别離早。\n何處愁殺人，歸鞍雪中道。\n出門迷轍跡，雲水白浩浩。\n明日武陵西，相思鬢堪老。\n","id":61606,"chapter":"卷四十三","chapternum":43,"title":"湖南雪中留别","titledesc":"","collection":"","collectiondesc":"","poemindex":67},{"author":"戎昱","charstyle":"古體詩","content":"隔窓螢影滅復流，北風㣲雨虚堂秋。\n蟲聲竟夜引鄉淚，蟋蟀何知人自愁。\n四時不得一日樂，以此方知客逰惡。\n寂寂江城無所聞，梧桐葉上偏蕭索。\n","id":61607,"chapter":"卷四十三","chapternum":43,"title":"客堂秋夕","titledesc":"","collection":"","collectiondesc":"","poemindex":68},{"author":"戎昱","charstyle":"古體詩","content":"緑琴胡笳誰妙彈山人杜陵董庭蘭董君少與山人友山人别來今已乆當時海内求知音囑付胡笳入君手杜陵工琴四十年琴聲在音不在弦座中為我奏此曲滿堂蕭瑟如窮邉第一第二拍淚盡蛾眉没蕃客更聞出塞入塞聲穹廬氊帳難為情彌天雨雪四時下五月不曾芳草生須臾促軫變宫徵一聲悲兮一聲喜南看漢月雙眼明却顧胡雛寸心死回鶻數年收洛陽洛陽士女皆驅將豈無父母與兄弟聞此哀情皆斷腸杜陵先生證此道沈家祝家皆絶倒如今世上雅風衰若箇深知此聲好世上愛筝不愛琴誰明此調難知音今朝促軫為君奏不向俗流傳此心","id":61608,"chapter":"卷四十三","chapternum":43,"title":"聽杜山人彈胡笳","titledesc":"","collection":"","collectiondesc":"","poemindex":69},{"author":"戎昱","charstyle":"近體詩","content":"雖聽採蓮曲，詎識採蓮心。\n漾檝愛花逺，回船愁浪深。\n煙生極浦色，日落半江隂。\n同侣憐波靜，看粧墮玉簪。\n","id":61609,"chapter":"卷四十三","chapternum":43,"title":"採蓮曲","titledesc":"","collection":"","collectiondesc":"","poemindex":70},{"author":"戎昱","charstyle":"近體詩","content":"女伴朝來説，知君欲棄捐。\n懶梳明鏡下，羞到畫堂前。\n有淚沾脂粉，無情理管絃。\n不知將巧笑，更遣向誰憐。\n","id":61610,"chapter":"卷四十三","chapternum":43,"title":"古意","titledesc":"","collection":"","collectiondesc":"","poemindex":71},{"author":"戎昱","charstyle":"近體詩","content":"漢家青史上，計拙是和親。\n社稷依明主，安危托婦人。\n豈能將玉貌，便擬靜胡塵。\n地下千年骨，誰為輔佐臣。\n","id":61611,"chapter":"卷四十三","chapternum":43,"title":"詠史","titledesc":"","collection":"","collectiondesc":"","poemindex":72},{"author":"戎昱","charstyle":"近體詩","content":"一團春翠色，云是子陵家。\n山帶新晴雨，溪流閏月花。\n瓶開巾漉酒，地拆笋抽芽。\n綵縟承顔服，朝朝奏白華。\n","id":61612,"chapter":"卷四十三","chapternum":43,"title":"閏春宴花溪嚴侍御莊","titledesc":"","collection":"","collectiondesc":"","poemindex":73},{"author":"戎昱","charstyle":"近體詩","content":"坐到三更盡，歸仍萬里賖。\n雪聲偏傍竹，寒夢不離家。\n曉角分殘漏，孤燈落碎花。\n二年隨驃騎，辛苦向天涯。\n","id":61613,"chapter":"卷四十三","chapternum":43,"title":"桂州臘夜","titledesc":"","collection":"","collectiondesc":"","poemindex":74},{"author":"戎昱","charstyle":"近體詩","content":"送客身為客，思家愴到家。\n暫收雙眼淚，遙想五陵花。\n路逺征車迴，山迴劍閣斜。\n長安君到日，春色未應賖。\n","id":61614,"chapter":"卷四十三","chapternum":43,"title":"送嚴十五之長安","titledesc":"","collection":"","collectiondesc":"","poemindex":75},{"author":"戎昱","charstyle":"近體詩","content":"君向長沙去，長沙僕舊諳。\n雖云桂嶺北，終是洞庭南。\n山靄生朝雨，江烟作夕嵐。\n松醪能醉客，慎勿滯湘潭。\n","id":61615,"chapter":"卷四十三","chapternum":43,"title":"送張秀才之長沙","titledesc":"","collection":"","collectiondesc":"","poemindex":76},{"author":"戎昱","charstyle":"近體詩","content":"入夜思歸切，笛聲寒更哀。\n愁人不願聽，自到枕前來。\n風起塞雲斷，夜深闗月開。\n平明獨惆悵，飛盡一庭梅。\n","id":61616,"chapter":"卷四十三","chapternum":43,"title":"聞笛〈一作李益詩〉","titledesc":"","collection":"","collectiondesc":"","poemindex":77},{"author":"戎昱","charstyle":"近體詩","content":"霽後江城風景涼，豈堪登眺只堪傷。\n逺天螮蝀收殘雨，映水鸕鷀近夕陽。\n萬事無成空過日，十年多難未還鄉。\n不知何處銷兹恨，轉覺愁隨夜夜長。\n","id":61617,"chapter":"卷四十三","chapternum":43,"title":"江城秋霽","titledesc":"","collection":"","collectiondesc":"","poemindex":78},{"author":"戎昱","charstyle":"近體詩","content":"涔陽女兒花滿頭，毿毿同泛木蘭舟。\n秋風日暮南湖裏，爭唱菱歌不肯休。\n","id":61618,"chapter":"卷四十三","chapternum":43,"title":"採蓮曲","titledesc":"","collection":"","collectiondesc":"","poemindex":79},{"author":"戎昱","charstyle":"近體詩","content":"漢將歸來朔塞空，旌旗初下玉關東。\n髙蹄戰馬三千匹，落日平原秋草中。\n","id":61619,"chapter":"卷四十三","chapternum":43,"title":"塞上曲","titledesc":"","collection":"","collectiondesc":"","poemindex":80},{"author":"戎昱","charstyle":"近體詩","content":"隂隂萬里晝漫漫，愁坐闗心事幾般。\n為報春風休下雪，栁條初放不禁寒。\n","id":61620,"chapter":"卷四十三","chapternum":43,"title":"早春雪中","titledesc":"","collection":"","collectiondesc":"","poemindex":81},{"author":"戎昱","charstyle":"近體詩","content":"好去春風湖上亭，柳條藤蔓繫離情。\n黄鸝乆住渾相識，欲别頻啼四五聲。\n","id":61621,"chapter":"卷四十三","chapternum":43,"title":"移家别湖上亭","titledesc":"","collection":"","collectiondesc":"","poemindex":82},{"author":"戎昱","charstyle":"近體詩","content":"三月江城栁絮飛，五年逰客送人歸。\n故將别淚和鄉淚，今日䦨干濕汝衣。\n","id":61622,"chapter":"卷四十三","chapternum":43,"title":"征人歸鄉","titledesc":"","collection":"","collectiondesc":"","poemindex":83},{"author":"戎昱","charstyle":"近體詩","content":"龍繞旌竿獸滿旗，翻營乍似雪山移。\n中軍一隊三千騎，盡是并州逰俠兒。\n","id":61623,"chapter":"卷四十三","chapternum":43,"title":"出軍","titledesc":"","collection":"","collectiondesc":"","poemindex":84},{"author":"戎昱","charstyle":"近體詩","content":"寒江近户慢流聲，竹影臨窓亂月明。\n歸夢不知湖水濶，夜來還到洛陽城。\n","id":61624,"chapter":"卷四十三","chapternum":43,"title":"旅次寄湖南張郎中","titledesc":"","collection":"","collectiondesc":"","poemindex":85},{"author":"戎昱","charstyle":"近體詩","content":"掃石焚香禮碧空，露華偏溼蕊珠宫。\n如何説得天壇上，萬里無雲月正中。\n","id":61625,"chapter":"卷四十三","chapternum":43,"title":"寄許錬師","titledesc":"","collection":"","collectiondesc":"","poemindex":86},{"author":"戎昱","charstyle":"近體詩","content":"寶鈿香蛾翡翠裙，粧成掩泣欲行雲。\n殷勤好取襄王意，莫向陽臺夢使君〈雲溪友議云于頔鎮襄陽昱為屬城守客有來自昱所言昱妓善歌者頔遞命召之昱不得已遣行賦此什及至令唱歌妓唱此頔聞不安歎曰大丈夫豈有奪人所愛為已懽娯者厚贈之歸手書謝昱太平廣記以召妓為韓滉又以前好去春風湖上亭為送妓詩〉。\n","id":61626,"chapter":"卷四十三","chapternum":43,"title":"送妓赴于公召","titledesc":"","collection":"","collectiondesc":"","poemindex":87},{"author":"包何","charstyle":"近體詩","content":"傍海皆荒服，分符重漢臣。\n雲山百越路，市井十洲人。\n執玉來朝逺，還珠入貢頻。\n連年不見雪，到處即行春。\n","id":61627,"chapter":"卷四十三","chapternum":43,"title":"送李侍君赴泉州","titledesc":"","collection":"","collectiondesc":"","poemindex":88},{"author":"包何","charstyle":"近體詩","content":"郡北乘流去，花間竟日行。\n海魚朝滿市，江鳥夜喧城。\n止酒非關病，援琴不在聲。\n應縁五斗米，數日滯淵明。\n","id":61628,"chapter":"卷四十三","chapternum":43,"title":"送王文宰江隂","titledesc":"","collection":"","collectiondesc":"","poemindex":89},{"author":"包何","charstyle":"近體詩","content":"一官何幸得同時，十載無媒獨見遺。\n今日不論腰下組，請君看取鬢邉絲。\n","id":61629,"chapter":"卷四十三","chapternum":43,"title":"寄楊侍御","titledesc":"","collection":"","collectiondesc":"","poemindex":90},{"author":"包佶","charstyle":"近體詩","content":"回塘分越水，古樹積吳烟。\n掃竹催鋪席，垂蘿待繫船。\n鳥窺新罅栗，龜上半欹蓮。\n屢入忘歸地，長嗟俗事牽。\n","id":61630,"chapter":"卷四十三","chapternum":43,"title":"秋日過徐氏園林","titledesc":"","collection":"","collectiondesc":"","poemindex":91},{"author":"包佶","charstyle":"近體詩","content":"遙禮前朝塔，微聞後夜鐘。\n人間第四祖，雲裏一雙峰。\n積雪封苔逕，多年亞石松。\n傳心不傳法，誰可繼髙蹤。\n","id":61631,"chapter":"卷四十三","chapternum":43,"title":"雙山逢信公所居","titledesc":"","collection":"","collectiondesc":"","poemindex":92},{"author":"包佶","charstyle":"近體詩","content":"扶起離披菊，霜輕喜重開。\n醉中驚老去，笑裏覺愁來。\n月送人無盡，風吹浪不迴。\n感時將有寄，詩思澁難裁。\n","id":61632,"chapter":"卷四十三","chapternum":43,"title":"對酒贈故人","titledesc":"","collection":"","collectiondesc":"","poemindex":93},{"author":"包佶","charstyle":"近體詩","content":"萬國賀唐堯，清晨㑹百僚。\n花冠蕭相府，繡服霍嫖姚。\n夀色凝丹檻，歡聲徹九霄。\n御鑪分獸炭，仙管弄雲韶。\n日照金觴動，風吹玉佩搖。\n都城獻賦者，不得共趨朝。\n","id":61633,"chapter":"卷四十三","chapternum":43,"title":"元日觀百僚朝㑹","titledesc":"","collection":"","collectiondesc":"","poemindex":94},{"author":"包佶","charstyle":"近體詩","content":"桂嶺千崖斷湘流一派通長沙今賈傅東海舊于公章甫經殊俗離騷繼雅風金閨文作字玉匣氣成虹翰墨時招侣丹青夙在公主恩留左掖人望積南宫巧拙循名異浮沈顧位同九遷歸上畧三已恝愚衷責謝庭中吏悲寛塞上翁楚材欣有適燕石愧無功山曉重嵐外林春苦霧中雪花翻海鶴波影倒江楓去札頻逢信迴帆早挂空避賢方有日非敢愛微躬","id":61634,"chapter":"卷四十三","chapternum":43,"title":"酬于侍郎湖南見寄十四韻","titledesc":"","collection":"","collectiondesc":"","poemindex":95},{"author":"包佶","charstyle":"近體詩","content":"秘殿掖垣西，書樓苑樹齊。\n秋煙凝縹帙，曉色上璇題。\n門接承明近，池連太液低。\n疎鐘文馬駐，繁葉綵禽棲。\n職美論將綍，榮深組及珪。\n九霄偏眷顧，三事早提攜。\n對案臨青玉，窺書捧紫泥。\n始歡新遇重，還惜舊遊暌。\n左宦登吳岫，分家渡越溪。\n賦中頻歎鵩，卜處幾聽雞。\n望闕應多戀，臨津不用迷。\n栢梁思和曲，朝夕𠉀金。\n","id":61635,"chapter":"卷四十三","chapternum":43,"title":"奉和常閣老晚秋集賢院即事寄贈徐薛二侍郎","titledesc":"","collection":"","collectiondesc":"","poemindex":96},{"author":"包佶","charstyle":"近體詩","content":"上才生下國，東海是西隣。\n九譯蕃君使，千年聖主臣。\n野情偏得禮，木性本含仁。\n錦帆乘風轉，金裝照地新。\n孤城開蜃閤，曉日上車輪。\n早識來朝歳，塗山玉帛均。\n","id":61636,"chapter":"卷四十三","chapternum":43,"title":"送日本國聘賀使晁巨卿東歸","titledesc":"","collection":"","collectiondesc":"","poemindex":97},{"author":"包佶","charstyle":"近體詩","content":"玉樹歌終王氣收，雁行髙送石城秋。\n江山不管興亡事，一任斜陽伴客愁。\n","id":61637,"chapter":"卷四十三","chapternum":43,"title":"再過金陵","titledesc":"","collection":"","collectiondesc":"","poemindex":98},{"author":"李嘉祐","charstyle":"近體詩","content":"野寺江城近，雙旌五馬過。\n禪心超忍辱，梵語問多羅。\n松竹閒僧老，雲烟晚日和。\n寒塘歸路轉，清磬隔微波。\n","id":61638,"chapter":"卷四十三","chapternum":43,"title":"奉陪韋潤州遊鶴林寺","titledesc":"","collection":"","collectiondesc":"","poemindex":99},{"author":"李嘉祐","charstyle":"近體詩","content":"淇水春來漲，鴛鴦逐浪飛。\n清明桑葉小，度雨杏花稀。\n衛女紅粧薄，王孫白馬肥。\n相將踏青去，不解惜羅衣。\n","id":61639,"chapter":"卷四十三","chapternum":43,"title":"春日淇上作","titledesc":"","collection":"","collectiondesc":"","poemindex":100},{"author":"李嘉祐","charstyle":"近體詩","content":"萬室邉江次，孤城對海安。\n朝霞晴作雨，濕氣晚生寒。\n苔色侵衣桁，潮痕上井欄。\n題詩招茂宰，思爾欲辭官。\n","id":61640,"chapter":"卷四十三","chapternum":43,"title":"仲夏江隂官舍寄裴明府","titledesc":"","collection":"","collectiondesc":"","poemindex":101},{"author":"李嘉祐","charstyle":"近體詩","content":"莫向黔中路，令人到欲迷。\n水聲巫峽裏，山色夜郎西。\n樹隔朝雲合，猿窺曉月啼。\n南方饒翠羽，知爾飲清溪。\n","id":61641,"chapter":"卷四十三","chapternum":43,"title":"送上官侍御赴黔中","titledesc":"","collection":"","collectiondesc":"","poemindex":102},{"author":"李嘉祐","charstyle":"近體詩","content":"細草緑汀洲，王孫奈薄逰。\n年華初冠帶，文體舊弓裘。\n野渡花爭發，春塘水亂流。\n使君憐小阮，應念倚門愁。\n","id":61642,"chapter":"卷四十三","chapternum":43,"title":"送王牧往吉州謁王使君","titledesc":"","collection":"","collectiondesc":"","poemindex":103},{"author":"李嘉祐","charstyle":"近體詩","content":"南浦菰蔣覆白蘋，東吳黎庶逐黃巾。\n野棠自發空流水，江燕初歸不見人。\n逺樹依依如送客，平田渺渺獨傷春。\n那堪回首長洲苑，烽火年年報塞塵。\n","id":61643,"chapter":"卷四十三","chapternum":43,"title":"自蘇臺至望亭驛人家盡空春物増思悵然有作因寄從弟紓","titledesc":"","collection":"","collectiondesc":"","poemindex":104},{"author":"李嘉祐","charstyle":"近體詩","content":"梁宋人稀鳥自啼，登艫一望倍含悽。\n白骨半隨河水去，黄雲猶傍郡城低。\n平陂戰地花空落，舊苑春田草未齊。\n明主頻移虎符守，幾時行縣向黔黎。\n","id":61644,"chapter":"卷四十三","chapternum":43,"title":"宋州東登望題武陵驛","titledesc":"","collection":"","collectiondesc":"","poemindex":105},{"author":"李嘉祐","charstyle":"近體詩","content":"子規夜夜啼櫧葉，逺道逢春半是愁。\n芳草伴人還易老，落花隨水亦東流。\n山臨睥睨恒多雨，地接瀟湘畏及秋。\n唯羡君為周柱史，手持黄紙到滄洲。\n","id":61645,"chapter":"卷四十三","chapternum":43,"title":"暮春宜陽郡齋愁坐忽聞枉劉七侍御新詩因以酬答","titledesc":"","collection":"","collectiondesc":"","poemindex":106},{"author":"李嘉祐","charstyle":"近體詩","content":"種田南郭傍春陂，萬緒無情把釣絲。\n緑竹放侵行徑裏，青山常對捲簾時。\n紛紛花落門空閉，寂寂鶯啼日更遲。\n從此别君千萬里，白雲流水憶佳期。\n","id":61646,"chapter":"卷四十三","chapternum":43,"title":"赴南巴留别禇七少府","titledesc":"","collection":"","collectiondesc":"","poemindex":107},{"author":"李嘉祐","charstyle":"近體詩","content":"孤城郭外送王孫，越水吳洲共爾論。\n野寺山邉斜有逕，漁家竹裏半開門。\n青楓獨映搖前浦，白鷺閒飛過逺村。\n若到西陵征戰處，不堪秋草自傷魂。\n","id":61647,"chapter":"卷四十三","chapternum":43,"title":"送朱中舎逰江東","titledesc":"","collection":"","collectiondesc":"","poemindex":108},{"author":"常衮","charstyle":"近體詩","content":"雲闢御筵張，山呼聖夀長。\n玉䦨豐瑞草，金陛立神羊。\n台鼎資庖膳，天星奉酒漿。\n蠻夷陪作位，犀象舞成行。\n網已祛三面，歌因守四方。\n千秋不可極，花發滿宫香。\n","id":61648,"chapter":"卷四十三","chapternum":43,"title":"奉和聖製麟徳殿燕百寮應制","titledesc":"","collection":"","collectiondesc":"","poemindex":109},{"author":"常衮","charstyle":"近體詩","content":"穆穆上清居，沈沈中秘書。\n金鋪深内殿，石甃淨寒渠。\n花樹臺斜倚，空煙閣半虚。\n縹囊披錦繡，翠軸卷瓊琚。\n墨潤氷文繭，香銷蠧字魚。\n翻黄桐葉老，吐白桂花初。\n舊徳雙逰處，聨芳十載餘。\n北朝榮庾薛，西漢盛嚴徐。\n侍講親華扆，微吟步綺疏。\n綴簾金翡翠，賜硯玉蟾蜍。\n序秩東南逺，離憂歳月除。\n承明期重入，江海意何如。\n","id":61649,"chapter":"卷四十三","chapternum":43,"title":"晚秋集賢院即事寄徐薛二侍郎","titledesc":"","collection":"","collectiondesc":"","poemindex":110}]