{
	"元結": {
		"author": "元結",
		"authordesc": "結字次山瀼州人少不羈年十七折節向學事元徳秀天寶十二載舉進士禮部侍郎陽浚見其文曰一第慁子耳有司得子是賴果擢上第後舉制科國子司業蘇源明薦結於肅宗上時議三篇帝悦擢右金吾兵曹參軍攝監察御史為山南西道節度參謀以討賊功遷監察御史裏行進水部郎佐荆南節度使吕諲又㕘山南東道來瑱府瑱誅攝領府事代宗立固辭丐侍親樊上授著作郎拜道州刺史流亡歸者萬餘進容管經略使民樂其教立石頌徳嘗著元子十篇故以元子為稱兵亂入猗玕洞稱猗玕子後家瀼濵稱浪士及有官人以為浪者亦漫為官乎呼為漫郎樊上漁者相戯更為聱叟又稱漫叟所著有文編李商隱為之序\n歸來子云結性耿介有憂道憫俗之意天寶之亂或仕或隱自謂與世聱牙故其見於文字者亦沖澹而隱約譬古鐘磬不諧於里耳而詞義㣲妙翫之翛然若有塵外之趣"
	},
	"元季川": {
		"author": "元季川",
		"authordesc": "季川名融以字行次山之弟次山作處規云季川曰兟復不言兟有意乎〈兟兄之别稱義載爾雅字通云兟乃㒭字之訛〉"
	},
	"劉眘虚": {
		"author": "劉眘虚",
		"authordesc": "眘虚江東人為夏縣令與賀知章包融張旭號吳中四士\n明皇雜録云天寶中劉眘虚輩雖有文章盛名流落不偶\n殷璠云眘虚詩情幽興逺思苦語竒忽有所得便驚衆聽頃東南髙唱者數人然聲律婉態無出其右唯氣骨不逮諸公自永明巳還可傑立江表惜其不永天年隕碎國寶\n鍾惺酷愛其詩林茂之作小册全録之題其後云陶公坐髙秋俗士不敢入不受人去取孤意先自立"
	},
	"萬楚": {
		"author": "萬楚",
		"authordesc": "楚登開元進士第"
	},
	"【作者】王之渙〈集異記作渙之〉": {
		"author": "【作者】王之渙〈集異記作渙之〉",
		"authordesc": "之渙并州人與兄之咸之賁皆有文名與王昌齡崔國輔聮唱迭和名動一時"
	},
	"王諲": {
		"author": "王諲",
		"authordesc": "諲登開元進士第官右補闕"
	},
	"蕭穎士": {
		"author": "蕭穎士",
		"authordesc": "穎士字茂挺與李華齊名號蕭李開元中登進士第補秘書正字聰警絶倫嘗讀路側古碑一閲即能成誦名播天下新羅使入朝言國人願得蕭夫子為師其名動華夷如此終以誕傲褊忿困躓而卒門人私諡文元先生\n穎士以推奬後進為任如李陽李幼皇甫冉陸渭等數十人由奬目皆為名士天下推知人稱蕭功曹嘗兄事元徳秀而友殷寅顔眞卿栁芳陸據李華邵軫趙驊時人語曰殷顔栁陸李蕭邵趙以能全其交也"
	},
	"李華": {
		"author": "李華",
		"authordesc": "華字遐叔趙郡人舉開元二十三年進士天寶二年博學宏詞皆為科首天寶十一年拜監察御史除右補闕禄山亂輦母而逃為盜所得二京復坐謫杭州司功參軍召加司封員外郎將以司言處之華曰焉有隳節辱志者可以荷君之寵乎移病請告李峴領選江南表為從事以風痺廢居楚嘗為元徳秀墓碑顔眞卿書李陽氷篆額時號三絶"
	},
	"于逖": {
		"author": "于逖",
		"authordesc": "逖天寶間詩人獨孤及李白皆有詩贈之"
	},
	"張彪": {
		"author": "張彪",
		"authordesc": "彪蓋潁洛間靜者天寶末將母避亂杜子美嘗以詩寄張十二山人彪云"
	},
	"趙徵明": {
		"author": "趙徵明",
		"authordesc": "徵明詩見篋中集"
	},
	"賀蘭進明": {
		"author": "賀蘭進明",
		"authordesc": "進明開元十六年進士禄山亂以御史大夫為節度守臨淮張巡乞師不應至徳中為南海太守嶺南節度使終員外郎\n殷璠云員外所著述百餘篇頗究天人之際又有古詩八十首大體符於阮公行路難五首並多新興"
	},
	"李嶷": {
		"author": "李嶷",
		"authordesc": "嶷詩鮮潔有規矩其少年三首詞雖不多翩翩然俠氣在目也"
	},
	"芮挺章": {
		"author": "芮挺章",
		"authordesc": "挺章天寶進士常依祕書監陳公國子司業蘓公編國秀集三卷"
	}
}