[
  {
    "id": 57589,
    "uid": "poem-3-32",
    "chapter": "卷三",
    "chapternum": 3,
    "charstyle": "古體詩",
    "title": "古别離",
    "titledesc": "",
    "collection": "",
    "collectiondesc": "",
    "poemindex": 32,
    "author": "王適",
    "content": "昔嵗驚楊栁髙樓悲獨守今年芳樹枝孤棲怨别離珠簾晝不捲羅幔曉長垂苦調琴先覺愁容鏡獨知頻年鴈度無消息罷却鴛文何用織夜還羅帳空有情春着裙腰自無力青軒桃李落紛紛紫庭蘭蕙日氛氲巳能顦顇今如此更復含情一待君"
  }
]