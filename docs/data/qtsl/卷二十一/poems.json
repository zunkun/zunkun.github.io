[{"author":"李白","charstyle":"古體詩","content":"春華滄江月，秋色碧海雲。\n離居盈寒暑，對此長思君。\n思君楚水南，望君淮山北。\n夢魂雖飛來，會面不可得。\n疇昔在嵩陽，同衾卧羲皇。\n綠蘿笑簪紱，丹壑賤巖廊。\n晚途各分析，乗興任所適。\n僕在雁門關，君爲峨睂客。\n心懸萬里外，影滯兩鄉隔。\n長劒復歸來，相逢洛陽陌。\n陌上何喧喧，都令心意煩。\n迷津覺路失，託勢隨風翻。\n以兹謝朝列，長嘯歸故園。\n故園恣閒逸，求古散縹帙。\n久欲尋名山，婚娶殊未畢。\n人生信多故，世事豈惟一。\n念此憂如焚，悵然若有失。\n聞君卧石門，宿昔契彌敦。\n方從桂樹隱，不羨桃花源。\n髙風起遐曠，幽人跡復存。\n松風清瑶瑟，溪月湛芳樽。\n安居偶佳賞，丹心期此論。\n","id":59352,"chapter":"卷二十一","chapternum":21,"title":"聞丹丘子於城北營石門幽居中有髙鳳遺跡僕離羣逺懷亦有棲遁之志因叙舊以寄之","titledesc":"","collection":"","collectiondesc":"","poemindex":1},{"author":"李白","charstyle":"古體詩","content":"飄飄江風起，蕭颯海樹秋。\n登艫美清夜，挂席移輕舟。\n月隨碧山轉，水合青天流。\n杳如星河上，但覺雲林幽。\n歸路方浩浩，徂川去悠悠。\n徒悲蕙草歇，復聽菱歌愁。\n岸曲迷後浦，沙眀瞰前洲。\n懷君不可見，望逺増離憂。\n","id":59353,"chapter":"卷二十一","chapternum":21,"title":"月夜江行寄崔貟外宗之","titledesc":"","collection":"","collectiondesc":"","poemindex":2},{"author":"李白","charstyle":"古體詩","content":"朝別朱雀門，暮棲白鷺洲。\n波光揺海月，星影入城樓。\n望美金陵宰，如思瓊樹憂。\n徒令魂入夢，翻覺夜成秋。\n綠水解人意，爲余西北流。\n因聲玉琴裏，蕩漾寄君愁。\n","id":59354,"chapter":"卷二十一","chapternum":21,"title":"宿白鷺洲寄楊江寧","titledesc":"","collection":"","collectiondesc":"","poemindex":3},{"author":"李白","charstyle":"古體詩","content":"吳地桑葉綠，吳蠶已三眠。\n我家寄東魯，誰種龜隂田。\n春事已不及，江行復茫然。\n南風吹歸心，飛墮酒樓前。\n樓東一株桃，枝葉拂青煙。\n此樹我所種，別來向三年。\n桃今與樓齊，我行尚未旋。\n嬌女字平陽，折花倚桃邊。\n折花不見我，淚下如流泉。\n小兒名伯禽，與姊亦齊肩。\n雙行桃樹下，撫背復誰憐。\n念此失次第，肝腸日憂煎。\n裂素寫逺意，因之汶陽川。\n","id":59355,"chapter":"卷二十一","chapternum":21,"title":"寄東魯二稚子","titledesc":"","collection":"","collectiondesc":"","poemindex":4},{"author":"李白","charstyle":"古體詩","content":"我㩦一樽酒，獨上江祖石。\n自從天地開，更長幾千尺。\n舉杯向天笑，天迴日西照。\n永願坐此石，長垂嚴陵釣。\n寄謝山中人，可與爾同調。\n","id":59356,"chapter":"卷二十一","chapternum":21,"title":"獨酌清溪江石上寄權昭夷","titledesc":"","collection":"","collectiondesc":"","poemindex":5},{"author":"李白","charstyle":"古體詩","content":"浪動灌嬰井，尋陽江上風。\n開帆入天鏡，直向彭湖東。\n落景轉疎雨，晴雲散逺空。\n名山發佳興，清賞亦何窮。\n石鏡挂遥月，香爐滅彩虹。\n相思俱對此，舉目與君同。\n","id":59357,"chapter":"卷二十一","chapternum":21,"title":"下尋陽城汎彭蠡寄黃判官","titledesc":"","collection":"","collectiondesc":"","poemindex":6},{"author":"李白","charstyle":"古體詩","content":"霜落江始寒，楓葉綠未脫。\n客行悲清秋，永路苦不達。\n滄波眇川汜，白日隱天末。\n停棹依林巒，驚猿相叫聒。\n夜分河漢轉，起視溟漲闊。\n涼風何蕭蕭，流水鳴活活。\n浦沙淨如洗，海月眀可掇。\n蘭交空懷思，瓊樹詎解渴。\n勗哉滄洲心，歳晩庶不奪。\n幽賞頗自得，興逺與誰豁。\n","id":59358,"chapter":"卷二十一","chapternum":21,"title":"江上寄元六林宗","titledesc":"","collection":"","collectiondesc":"","poemindex":7},{"author":"李白","charstyle":"古體詩","content":"九日茱萸熟，插鬢傷早白。\n登髙望山海，滿目悲古昔。\n逺訪投沙人，因爲逃名客。\n故交竟誰在，獨有崔亭伯。\n重陽不相知，載酒任所適。\n手持一枝菊，調笑二千石。\n日莫岸幘歸，傳呼隘阡陌。\n彤襜雙白鹿，賓從何輝赫。\n夫子在其間，遂成雲霄隔。\n良辰與美景，兩地方虛擲。\n晩從南峯歸，蘿月下水壁。\n却登郡樓望，松色寒轉碧。\n咫尺不可親，棄我如遺舄。\n","id":59359,"chapter":"卷二十一","chapternum":21,"title":"宣州九日聞崔四侍御與宇文太守遊敬亭余時登響山不同此賞醉後寄崔侍御","titledesc":"","collection":"","collectiondesc":"","poemindex":8},{"author":"李白","charstyle":"古體詩","content":"我家敬亭下，輒繼謝公作。\n相去數百年，風期宛如昨。\n登髙素秋月，下望青山郭。\n俯視鴛鷺羣，飲啄自鳴躍。\n夫子雖蹭蹬，瑶臺雪中鶴。\n獨立窺浮雲，其心在寥廓。\n時來顧我笑，一飯葵與藿。\n世路如秋風，相逢盡蕭索。\n腰間玉具劒，意許無遺諾。\n壯士不可輕，相期在雲閣。\n","id":59360,"chapter":"卷二十一","chapternum":21,"title":"遊敬亭寄崔侍御","titledesc":"","collection":"","collectiondesc":"","poemindex":9},{"author":"李白","charstyle":"古體詩","content":"滄江泝流歸白璧見秋月秋月照白璧皓如山隂雪幽人停宵征賈客忘早發進帆天門山回首牛渚没川長信風來日出宿霧歇故人在咫尺新賞成胡越寄君青蘭花惠好庶不絶","id":59361,"chapter":"卷二十一","chapternum":21,"title":"自金陵泝流過白璧山玩月達天門寄句容王主簿","titledesc":"","collection":"","collectiondesc":"","poemindex":10},{"author":"李白","charstyle":"古體詩","content":"我覺秋興逸誰云秋興悲山將落日去水與晴空宜魯酒白玉壺送行駐金羈欹鞍憇古木解帶挂橫枝歌鼓川上亭曲度神飇吹雲歸碧海夕雁没青天時相失各萬里茫然空爾思","id":59362,"chapter":"卷二十一","chapternum":21,"title":"秋日魯郡堯祠亭上宴別杜補闕范侍御","titledesc":"","collection":"","collectiondesc":"","poemindex":11},{"author":"李白","charstyle":"古體詩","content":"我昔釣白龍，放龍溪水傍。\n道成本欲去，揮手凌蒼蒼。\n時來不關人，談笑遊軒皇。\n獻納少成事，歸休辭建章。\n十年罷西笑，覽鏡如秋霜。\n閉劒琉璃匣，鍊丹紫翠房。\n身佩豁落圗，腰垂虎盤囊。\n仙人駕綵鳳，志在窮遐荒。\n戀子四五人，徘徊未翱翔。\n東流送白日，驟歌蘭蕙芳。\n仙宫兩無從，人間久摧藏。\n范蠡說勾踐，屈平去懷王。\n飄颻紫霞心，流浪憶江鄉。\n愁爲萬里別，復此一銜觴。\n淮水帝王州，金陵繞丹陽。\n樓臺照海色，衣馬揺川光。\n及此北望君，相思淚成行。\n朝雲落夢渚，瑶草空髙堂。\n帝子隔洞庭，青楓滿瀟湘。\n懷君路綿邈，覽古情淒涼。\n登岳眺百川，杳然萬恨長。\n却戀峨眉去，弄景偶騎羊。\n","id":59363,"chapter":"卷二十一","chapternum":21,"title":"留別曹南羣官之江南","titledesc":"","collection":"","collectiondesc":"","poemindex":12},{"author":"李白","charstyle":"古體詩","content":"秋髮已種種，所爲竟無成。\n閒傾魯壺酒，笑對劉公榮。\n謂我是方朔，人間落嵗星。\n白衣千萬乗，何事去天庭。\n君亦不得意，髙歌羨鴻㝠。\n世人若醯雞，安可識梅生。\n雖爲刀筆吏，緬懷在赤城。\n余亦如流萍，隨波樂休眀。\n自有兩少妾，雙騎駿馬行。\n東山春酒綠，歸隱謝浮名。\n","id":59364,"chapter":"卷二十一","chapternum":21,"title":"留別西河劉少府","titledesc":"","collection":"","collectiondesc":"","poemindex":13},{"author":"李白","charstyle":"古體詩","content":"大梁白雲起，飄颻來南洲。\n徘徊蒼梧野，十見羅浮秋。\n鼇挾山海傾，四溟揚洪流。\n意欲托孤鳳，從之摩天遊。\n鳳苦道路難，翱翔還崑丘。\n不𡧓銜我，去哀鳴慙不。\n留逺客謝主，人眀珠難暗。\n投拂拭倚天，劒西登岳陽。\n樓長嘯萬里，風掃清胷中。\n憂誰念劉越，石化爲繞指。\n","id":59365,"chapter":"卷二十一","chapternum":21,"title":"留別賈舍人至","titledesc":"","collection":"","collectiondesc":"","poemindex":14},{"author":"李白","charstyle":"古體詩","content":"秋風吹胡霜凋此簷下芳折芳怨歳晚離別悽以傷謬攀青瑣賢延我於此堂君爲長沙客我獨之夜郎勸此一杯酒豈惟道路長剖珠兩分贈寸心貴不忘何必兒女仁相看淚成行","id":59366,"chapter":"卷二十一","chapternum":21,"title":"留別賈舍人至","titledesc":"","collection":"","collectiondesc":"","poemindex":15},{"author":"李白","charstyle":"古體詩","content":"王子析道論微言破秋毫還歸布山隱興入天雲髙爾去安可遲瑶草恐衰歇我心亦懷歸屢夢松上月傲然遂獨往長嘯開巖扉林壑久已蕪石道生薔薇願言弄笙鶴歳晩來相依","id":59367,"chapter":"卷二十一","chapternum":21,"title":"贈別王山人歸布山","titledesc":"","collection":"","collectiondesc":"","poemindex":16},{"author":"李白","charstyle":"古體詩","content":"仙人東方生，浩蕩弄雲海。\n沛然乗天遊，獨往失所在。\n魏侯繼大名，本家聊攝城。\n卷舒入元化，跡與古賢幷。\n十三弄文史，揮筆如振綺。\n辯折田巴生，心齊魯連子。\n西涉清洛源，頗驚人世喧。\n采秀卧王屋，因窺洞天門。\n朅來遊嵩峯，羽客何雙雙。\n朝㩦月光子，莫宿玉女窗。\n鬼谷上窈窕，龍潭下奔潨。\n東浮汴河水，訪我三千里。\n逸興滿吳雲，飄颻淛江汜。\n揮手杭越間，樟亭望潮還。\n濤捲海門石，雲横天際山。\n白馬走素車，雷奔駭心顔。\n遥聞會稽美，且度耶溪水。\n萬壑與千巖，崢嶸鏡湖裏。\n秀色不可名，清輝滿江城。\n人遊月邊去，舟在空中行。\n此中久延佇，入剡尋王許。\n笑讀曹娥碑，沈吟黃絹語。\n天台連四眀，日入向國清。\n五峯轉月色，百里行松聲。\n靈溪恣沿越，華頂殊超忽。\n石梁橫青天，側足履半月。\n眷然思永嘉，不憚海路賖。\n掛席歷海嶠，迴瞻赤城霞。\n赤城漸微没，孤嶼前嶢兀。\n水續萬古流，亭空千霜月。\n縉雲川谷難，石門最可觀。\n瀑布挂北斗，莫窮此水端。\n噴壁灑素雪，空濛生晝寒。\n却尋惡溪去，寧懼惡溪惡。\n咆哮七十灘，水石相噴薄。\n路創李北海，巖開謝康樂。\n松風和猿聲，捜索連洞壑。\n徑出梅花橋，雙溪納歸潮。\n落帆金華岸，赤松若可招。\n沈約八詠樓，城西孤岧嶤。\n岧嶤四荒外，曠望羣川會。\n雲卷天地開，波連浙西大。\n亂流新安口，北指嚴光瀨。\n釣臺碧雲中，邈與蒼嶺對。\n稍稍來吳都，徘徊上姑蘇。\n煙綿横九疑，漭蕩見五湖。\n目極心更逺，悲歌但長吁。\n迴橈楚江濱，揮䇿揚子津。\n身著日本裘，昂藏出風塵。\n五月造我語，知非佁儗人。\n相逢樂無限，水石日在眼。\n徒干五諸侯，不致百金産。\n吾友揚子雲，絃歌播清芬。\n雖爲江寧宰，好與山公羣。\n乗興但一行，且知我愛君。\n君來幾何時，仙臺應有期。\n東窗綠玉樹，定長三五枝。\n至今天壇人，當笑爾歸遲。\n我苦惜逺別，茫然使心悲。\n黃河若不斷，白首長相思。\n","id":59368,"chapter":"卷二十一","chapternum":21,"title":"送王屋山人魏萬還王屋〈幷序〉","titledesc":"王屋山人魏萬云自嵩宋沿吳相訪數千里不遇乗興遊台越經永嘉觀謝公石門後於廣陵相見美其愛文好古浪跡方外因述其行而贈是詩","collection":"","collectiondesc":"","poemindex":17},{"author":"李白","charstyle":"古體詩","content":"客有思天台，東行路超忽。\n濤落浙江秋，沙眀浦陽月。\n今遊方厭楚，昨夢先歸越。\n且盡秉燭歡，無辭凌晨發。\n我家小阮賢，剖竹赤城邊。\n詩人多見重，官燭未曽然。\n興引登山屐，情催泛海船。\n石橋如可度，㩦手弄雲煙。\n","id":59369,"chapter":"卷二十一","chapternum":21,"title":"送楊山人歸天台","titledesc":"","collection":"","collectiondesc":"","poemindex":18},{"author":"李白","charstyle":"古體詩","content":"黃山四千仞，三十二蓮峯。\n丹崖夾石柱，菡萏金芙容。\n伊昔昇絶頂，下窺天目松。\n仙人鍊玉䖏，羽化留餘蹤。\n亦聞温伯雪，獨往今相逢。\n採秀辭五嶽，攀巖歷萬重。\n歸休白鵞嶺，渴飲丹砂井。\n鳳吹我時來，雲車爾當整。\n去去陵陽東，行行芳桂叢。\n迴溪十六度，碧嶂盡晴空。\n他日還相訪，乗橋躡綵虹。\n","id":59370,"chapter":"卷二十一","chapternum":21,"title":"送温處士歸黃山白鵞峯舊居","titledesc":"","collection":"","collectiondesc":"","poemindex":19},{"author":"李白","charstyle":"古體詩","content":"獵客張兎罝，不能挂龍虎。\n所以青雲人，髙歌在巖戸。\n韓生信英彦，裴子含清眞。\n孔侯復秀出，俱與雲霞親。\n峻節凌逺松，同衾卧盤石。\n斧氷潄寒泉，三子同二屐。\n時時或乗興，往往雲無心。\n出山揖牧伯，長嘯輕衣簪。\n昨宵夢裏還，云弄竹溪月。\n今晨魯東門，悵飲與君别。\n雪崖滑去馬，蘿徑迷歸人。\n相思若煙草，歷亂無冬春。\n","id":59371,"chapter":"卷二十一","chapternum":21,"title":"送韓凖裴政孔巢父還山","titledesc":"","collection":"","collectiondesc":"","poemindex":20},{"author":"李白","charstyle":"古體詩","content":"客自長安來，還歸長安去。\n狂風吹我心，西掛咸陽樹。\n此情不可道，此別何時遇。\n望望不見君，連山起煙霧。\n","id":59372,"chapter":"卷二十一","chapternum":21,"title":"金鄉送韋八之西京","titledesc":"","collection":"","collectiondesc":"","poemindex":21},{"author":"李白","charstyle":"古體詩","content":"魯國一杯水，難容橫海鱗。\n仲尼且不敬，况乃尋常人。\n白玉換斗粟，黃金買尺薪。\n閉門木葉下，始覺秋非春。\n聞君向西遷，地即鼎湖鄰。\n寶鏡匣蒼蘚，丹經埋素塵。\n軒后上天時，攀龍遺小臣。\n及此留惠愛，庶幾風化淳。\n魯縞如白煙，五縑不成束。\n臨行贈貧交，一尺重山嶽。\n相國齊晏子，贈行不及言。\n託隂當樹李，忘憂當樹萱。\n他日見張祿，綈袍懷舊恩。\n","id":59373,"chapter":"卷二十一","chapternum":21,"title":"送魯郡劉長史遷弘農長史","titledesc":"","collection":"","collectiondesc":"","poemindex":22},{"author":"李白","charstyle":"古體詩","content":"何處可爲別，長安青綺門。\n胡姬招素手，延客醉金樽。\n臨當上馬時，我獨與君言。\n風吹芳蘭折，日没鳥雀喧。\n舉手指飛鴻，此情難具論。\n同歸無早晩，潁水有清源。\n","id":59374,"chapter":"卷二十一","chapternum":21,"title":"送裴十八圗南歸嵩山","titledesc":"","collection":"","collectiondesc":"","poemindex":23},{"author":"李白","charstyle":"古體詩","content":"君思潁水綠，忽復歸嵩岑。\n歸時莫洗耳，爲我洗其心。\n洗心得眞情，洗耳徒買名。\n謝公終一起，相與濟蒼生。\n","id":59375,"chapter":"卷二十一","chapternum":21,"title":"送裴十八圗南歸嵩山","titledesc":"","collection":"","collectiondesc":"","poemindex":24},{"author":"李白","charstyle":"古體詩","content":"我有萬古宅，嵩陽玉女峯。\n長留一片月，挂在東溪松。\n爾去掇仙草，菖蒲花紫茸。\n歳晩㦯相訪，青天騎白龍。\n","id":59376,"chapter":"卷二十一","chapternum":21,"title":"送楊山人歸嵩山","titledesc":"","collection":"","collectiondesc":"","poemindex":25},{"author":"李白","charstyle":"古體詩","content":"涇川三百里，若耶羞見之。\n錦石照碧山，兩邊白鷺鷥。\n佳境千萬曲，客行無歇時。\n上有琴髙水，下有陵陽祠。\n仙人不見我，眀月空相知。\n問我何事來，盧敖結幽期。\n蓬山振雄筆，繡服揮清詞。\n江湖發秀色，草木含榮滋。\n置酒送惠連，吾家稱白睂。\n愧無海嶠作，敢闕河梁詩。\n見爾復幾朝，俄然告將離。\n中流漾彩鷁，列岸叢金羈。\n歎息蒼梧鳳，分棲瓊樹枝。\n清晨各飛去，飄落天南垂。\n望極落日盡，秋深暝猿悲。\n寄情與流水，但有長相思。\n","id":59377,"chapter":"卷二十一","chapternum":21,"title":"涇川送族弟錞","titledesc":"","collection":"","collectiondesc":"","poemindex":26},{"author":"李白","charstyle":"古體詩","content":"放歌倚東樓，行子期曉發。\n秋風渡江來，吹落山上月。\n主人出美酒，滅燭延清光。\n二崔向金陵，安得不盡觴。\n水客弄歸棹，雲帆卷輕霜。\n扁舟敬亭下，五兩先飄揚。\n峽石入水花，碧流日更長。\n思君無歳月，西笑阻河梁。\n","id":59378,"chapter":"卷二十一","chapternum":21,"title":"送崔氏昆季之金陵","titledesc":"","collection":"","collectiondesc":"","poemindex":27},{"author":"李白","charstyle":"古體詩","content":"鸞乃鳳之族，翱翔紫雲霓。\n文章輝五色，雙在瓊樹棲。\n一朝各飛去，鳳與鸞俱啼。\n炎赫五月中，朱曦爍河堤。\n爾從泛舟役，使我心魂悽。\n秦地無草木，南雲喧鼔鼙。\n君王減玉膳，早起思鳴雞。\n漕引救關輔，疲人免塗泥。\n宰相作霖雨，農夫得耕犂。\n靜者伏草間，羣才滿金閨。\n空手無壯士，窮居使人低。\n送君登黄山，長嘯倚天梯。\n小舟若鳬雁，大舟若鯨鯢。\n開帆散長風，舒卷與雲齊。\n日入牛渚晦，蒼然夕煙迷。\n相思在何許，杳在洛陽西。\n","id":59379,"chapter":"卷二十一","chapternum":21,"title":"登黄山凌歊臺送族弟溧陽尉濟充泛舟赴華隂","titledesc":"","collection":"","collectiondesc":"","poemindex":28},{"author":"李白","charstyle":"古體詩","content":"朔雲橫髙天，萬里起秋色。\n壯士心飛揚，落日空嘆息。\n長嘯出原野，凛然寒風生。\n幸遭聖眀時，功業猶未成。\n奈何懷良圖，鬱悒獨愁坐。\n杖筞尋英豪，立談乃知我。\n崔公生民秀，緬邈青雲姿。\n制作參造化，託諷含神祗。\n海嶽尚可傾，吐諾終不移。\n是時霜飇寒，逸興臨華池。\n起舞拂長劒，四座皆揚睂。\n因得窮歡情，贈我以新詩。\n又結汗漫期，九垓逺相待。\n舉身憇蓬壺，濯足弄滄海。\n從此凌倒景，一去無時還。\n朝遊眀光宫，莫入閶闔關。\n但得長把袂，何必嵩丘山。\n","id":59380,"chapter":"卷二十一","chapternum":21,"title":"酬崔五郎中","titledesc":"","collection":"","collectiondesc":"","poemindex":29},{"author":"李白","charstyle":"古體詩","content":"青鳥海上來，今朝發何䖏。\n口銜雲錦字，與我忽飛去。\n鳥去凌紫煙，書留綺窗前。\n開緘方一笑，乃是故人傳。\n故人𣸧相，勗憶我勞心。\n曲離居在咸，陽三見秦草。\n綠置書雙袂，間引領不暫。\n閒長望杳難，見浮雲横逺。\n","id":59381,"chapter":"卷二十一","chapternum":21,"title":"以詩代書荅元丹丘","titledesc":"","collection":"","collectiondesc":"","poemindex":30},{"author":"李白","charstyle":"古體詩","content":"昨翫西城月，青天垂玉鈎。\n朝沽金陵酒，歌吹孫楚樓。\n忽憶繡衣人，乗船往石頭。\n草裹烏紗巾，倒披紫綺裘。\n兩岸拍手笑，疑是王子猷。\n酒客十數公，崩騰醉中流。\n謔浪棹海客，喧呼傲陽侯。\n半道逢吳姬，卷簾出揶揄。\n我憶君到此，不知狂與羞。\n一月一見君，三杯便迴橈。\n捨舟共連袂，行上南渡橋。\n興發歌淥水，秦客爲之揺。\n雞鳴復相招，清宴逸雲霄。\n贈我數百字，字字凌風飇。\n繫之衣裘上，相憶每長謡。\n","id":59382,"chapter":"卷二十一","chapternum":21,"title":"翫月金陵城西孫楚酒樓達曙歌吹日晩乗醉著紫綺裘烏紗巾與酒客數人棹歌秦淮往石頭訪崔四侍御","titledesc":"","collection":"","collectiondesc":"","poemindex":31},{"author":"李白","charstyle":"古體詩","content":"常聞玉泉山，山洞多乳窟。\n仙䑕如白鴉，倒懸清溪月。\n茗生此中石，玉泉流不歇。\n根柯灑芳津，採服潤肌骨。\n叢老卷綠葉，枝枝相接連。\n曝成仙人掌，似拍洪崖肩。\n舉世未見之，其名定誰傳。\n宗英乃禪伯，投贈有佳篇。\n清鏡燭無鹽，顧慙西子妍。\n朝坐有餘興，長吟播諸天。\n","id":59383,"chapter":"卷二十一","chapternum":21,"title":"荅族姪僧中孚贈玉泉仙人掌茶〈幷序〉","titledesc":"余聞荆州玉泉寺近清溪諸山山洞往往有乳窟窟中多玉泉交流中有白蝙蝠大如鴉按仙經蝙蝠一名仙䑕千歳之後體白如雪棲則倒懸蓋飲乳水而長生也其水邊䖏䖏有茗草羅生枝葉如碧玉唯玉泉眞公常采而飲之年八十餘歳顔色如桃花而此茗清香滑熟異於他者所以能還童振枯扶人壽也余遊金陵見宗僧中孚示余茶數十片拳然重疊其狀如手號爲仙人掌茶蓋新出於玉泉之山曠古未覿因持之見遺兼贈詩要余荅之遂有此作後之髙僧大隱知仙人掌茶發乎中孚禪手及青蓮居士李白也","collection":"","collectiondesc":"","poemindex":32},{"author":"李白","charstyle":"古體詩","content":"雁度秋色逺日靜無雲時客心不自得浩漫將何之忽憶范野人閒園飬幽姿茫然起逸興但恐行來遲城壕失徃路馬首迷荒陂不惜翠雲裘遂爲蒼耳欺入門且一笑把臂君爲誰酒客愛秋蔬山盤薦霜梨他筵不下筯此席忘朝饑酸棗垂北郭寒𤓰蔓東籬還傾四五酌自詠猛虎詞近作十日歡逺爲千載期風流自簸蕩謔浪偏相宜酣來上馬去却笑髙陽池","id":59384,"chapter":"卷二十一","chapternum":21,"title":"尋魯城北范居士失道落蒼耳中見范置酒摘蒼耳作","titledesc":"","collection":"","collectiondesc":"","poemindex":33},{"author":"李白","charstyle":"古體詩","content":"四月上太山，石屏御道開。\n六龍過萬壑，澗谷隨縈迴。\n馬跡遶碧峯，於今滿青苔。\n飛流灑絶巘，水急松聲哀。\n北眺㟧嶂奇，傾崖向東摧。\n洞門閉石扇，地厎興雲雷。\n登髙望蓬瀛，想象金銀臺。\n天門一長嘯，萬里清風來。\n玉女四五人，飄颻下九垓。\n含笑引素手，遺我流霞杯。\n稽首再拜之，自愧非仙才。\n曠然小宇宙，棄世何悠哉。\n","id":59385,"chapter":"卷二十一","chapternum":21,"title":"遊太山","titledesc":"","collection":"","collectiondesc":"","poemindex":34},{"author":"李白","charstyle":"古體詩","content":"清曉騎白鹿，直下天門山。\n山際逢羽人，方瞳好容顔。\n捫蘿欲就語，却掩青雲關。\n遺我鳥跡書，飄然落巖間。\n其字乃上古，讀之了不閑。\n感此三嘆息，從師方未還。\n","id":59386,"chapter":"卷二十一","chapternum":21,"title":"遊太山","titledesc":"","collection":"","collectiondesc":"","poemindex":35},{"author":"李白","charstyle":"古體詩","content":"平眀登日觀舉手開雲關精神四飛揚如出天地間黄河從西來窈窕入逺山憑崖攬八極目盡長空閒偶然値青童綠髪雙雲鬟笑我晩學仙蹉跎凋朱顔躊躇忽不見浩蕩難追攀","id":59387,"chapter":"卷二十一","chapternum":21,"title":"遊太山","titledesc":"","collection":"","collectiondesc":"","poemindex":36},{"author":"李白","charstyle":"古體詩","content":"清齋三十日裂素寫道經吟誦有所得衆神衛我形雲行信長風颯若羽翼生攀崖上日觀伏檻窺東溟海色動逺山天雞已先鳴銀臺出倒景白浪翻長鯨安得不死藥髙飛向蓬瀛","id":59388,"chapter":"卷二十一","chapternum":21,"title":"遊太山","titledesc":"","collection":"","collectiondesc":"","poemindex":37},{"author":"李白","charstyle":"古體詩","content":"日觀東北傾兩崖夾雙石海水落眼前天光遥空碧千峯爭攅聚萬壑絶凌歷緬彼鶴上仙去無雲中跡長松入霄漢逺望不盈尺山花異人間五月雪中白終當遇安期於此煉玉液","id":59389,"chapter":"卷二十一","chapternum":21,"title":"遊太山","titledesc":"","collection":"","collectiondesc":"","poemindex":38},{"author":"李白","charstyle":"古體詩","content":"朝飲王母池，暝投天門關。\n獨抱綠綺琴，夜行青山間。\n山明月露白，夜靜松風歇。\n仙人遊碧峯，䖏䖏笙歌發。\n寂靜娛清暉，玉眞連翠微。\n想像鸞鳳舞，飄颻龍虎衣。\n捫天摘匏\ud851，\udcf0恍惚不憶。\n歸舉手弄清，淺誤攀織女。\n機明晨坐相，失但見五雲。\n","id":59390,"chapter":"卷二十一","chapternum":21,"title":"遊太山","titledesc":"","collection":"","collectiondesc":"","poemindex":39},{"author":"李白","charstyle":"古體詩","content":"楚臣傷江楓，謝客拾海月。\n懷沙去瀟湘，挂席泛溟渤。\n蹇予訪前跡，獨往造窮髮。\n古人不可攀，去若浮雲没。\n願言弄倒景，從此鍊眞骨。\n華頂窺絶溟，蓬壺望超忽。\n不知青春度，但怪綠芳歇。\n空持釣鼇心，從此謝魏闕。\n","id":59391,"chapter":"卷二十一","chapternum":21,"title":"同友人舟行","titledesc":"","collection":"","collectiondesc":"","poemindex":40},{"author":"李白","charstyle":"古體詩","content":"莫從碧山下山月隨人歸却顧所來徑蒼蒼横翠微相㩦及田家童稚開荆扉綠竹入幽徑青蘿拂行衣歡言得所憇美酒聊共揮長歌吟松風曲盡河星稀我醉君復樂陶然共忘機","id":59392,"chapter":"卷二十一","chapternum":21,"title":"下終南山過斛斯山人宿置酒","titledesc":"","collection":"","collectiondesc":"","poemindex":41},{"author":"李白","charstyle":"古體詩","content":"裴公有仙標拔俗數千丈澹蕩滄洲雲飄颻紫霞想剖竹商洛間政成心巳閒蕭條出世表冥寂閉玄關我來屬芳節解榻時相恱搴帷對雲峯揚袂指松雪暫出東城邊遂遊西巖前横天聳翠壁噴壑鳴紅泉尋幽殊未歇愛此春光發溪㫄饒名花石上有好月命駕歸去來露華生翠苔淹留惜將晩復聽清猿哀清猿斷人腸遊子思故鄉眀發首東路此歡焉可忘","id":59393,"chapter":"卷二十一","chapternum":21,"title":"春陪商州裴使君遊石娥溪","titledesc":"","collection":"","collectiondesc":"","poemindex":42},{"author":"李白","charstyle":"古體詩","content":"置酒延落景，金陵鳳凰臺。\n長波寫萬古，心與雲俱開。\n借問往昔時，鳳凰爲誰來。\n鳳凰去已久，正當今日迴。\n眀君越羲軒，天老坐三台。\n豪士無所用，彈絲醉金罍。\n東風吹山花，安可不盡杯。\n六帝没幽草，𣸧宫冥綠。\n苔置酒勿復，道歌鐘但相。\n","id":59394,"chapter":"卷二十一","chapternum":21,"title":"金陵鳳凰臺置酒","titledesc":"","collection":"","collectiondesc":"","poemindex":43},{"author":"李白","charstyle":"古體詩","content":"康樂上官去，永嘉遊石門。\n江亭有孤嶼，千載跡猶存。\n我來憇秋浦，三入桃陂源。\n千峯照積雪，萬壑盡啼猿。\n興與謝公合，文因周子論。\n掃崖去落葉，席月開清樽。\n溪當大樓南，溪水正南奔。\n迴作玉鏡潭，澄眀洗心魂。\n此中得佳境，可以絶嚻喧。\n清夜方歸來，酣歌出平原。\n別後經此地，爲余謝蘭蓀。\n","id":59395,"chapter":"卷二十一","chapternum":21,"title":"與周剛清溪玉鏡潭宴別","titledesc":"","collection":"","collectiondesc":"","poemindex":44},{"author":"李白","charstyle":"古體詩","content":"張公多逸興，共泛沔城隅。\n當時秋月好，不減武昌都。\n四座醉清光，爲歡古來無。\n郎官愛此水，因號郎官湖。\n風流若未減，名與此山俱。\n","id":59396,"chapter":"卷二十一","chapternum":21,"title":"泛沔州城南郎官湖〈幷序〉","titledesc":"乾元歳秋八月白遷於夜郎遇故人尚書郎張謂出使夏口沔州牧杜公漢陽宰王公觴於江城之南湖樂天下之再平也方夜水月如練清光可掇張公殊有勝槩四望超然乃顧白曰此湖古來賢豪遊者非一而枉踐佳景寂寥無聞夫子可爲我標之嘉名以傳不朽白因舉酒酹水號之曰郎官湖亦猶鄭圃之有僕射陂也席上文士輔翼岑靜以爲知言乃命賦詩紀事刻石湖側將與大別山共相磨滅焉","collection":"","collectiondesc":"","poemindex":45},{"author":"李白","charstyle":"古體詩","content":"天台鄰四眀，華頂髙百越。\n門標赤城霞，樓棲滄島月。\n憑髙登逺覽，直下見溟渤。\n雲垂大鵬翻，波動巨鼇没。\n風潮爭洶湧，神怪何翕忽。\n觀奇跡無倪，好道心不歇。\n攀條摘朱實，服藥鍊金骨。\n安得生羽毛，千春卧蓬闕。\n","id":59397,"chapter":"卷二十一","chapternum":21,"title":"天台曉望","titledesc":"","collection":"","collectiondesc":"","poemindex":46},{"author":"李白","charstyle":"古體詩","content":"西上太白峯，夕陽窮登攀。\n太白與我語，爲我開天關。\n願乗泠風去，直出浮雲間。\n舉手可近月，前行若無山。\n一別武功去，何時復見還。\n","id":59398,"chapter":"卷二十一","chapternum":21,"title":"登太白峯","titledesc":"","collection":"","collectiondesc":"","poemindex":47},{"author":"李白","charstyle":"古體詩","content":"晨登瓦官閣，極眺金陵城。\n鍾山對北戸，淮水入南榮。\n漫漫雨花落，嘈嘈天樂鳴。\n兩廊振法鼓，四角吟風箏。\n杳出霄漢上，仰攀日月行。\n山空霸氣滅，地古寒隂生。\n寥廓雲海晩，蒼茫宫觀平。\n門餘閶闔字，樓識鳳凰名。\n雷作百山動，神扶萬栱傾。\n靈光何足貴，長此鎭吳京。\n","id":59399,"chapter":"卷二十一","chapternum":21,"title":"登瓦官閣","titledesc":"","collection":"","collectiondesc":"","poemindex":48},{"author":"李白","charstyle":"古體詩","content":"鍾山抱金陵，霸氣昔騰發。\n天開帝王居，海色照宫闕。\n羣峯如逐鹿，奔走相馳突。\n江水九道來，雲端遥眀没。\n時遷大運去，龍虎勢休歇。\n我來屬天清，登覽窮楚越。\n吾宗挺禪伯，特秀鸞鳳骨。\n衆星羅青天，眀者獨有月。\n冥居順生理，草木不剪伐。\n煙窗引薔薇，石壁老野蕨。\n吳風謝安屐，白足傲履襪。\n幾宿一下山，蕭然忘干謁。\n談經演金偈，降鶴舞海雪。\n時聞天香來，了與世事絶。\n佳遊不可得，春風惜逺別。\n賦詩留巖屏，千載庶不滅。\n","id":59400,"chapter":"卷二十一","chapternum":21,"title":"登梅崗望金陵贈族姪髙座寺僧中孚","titledesc":"","collection":"","collectiondesc":"","poemindex":49},{"author":"李白","charstyle":"古體詩","content":"西登香爐峯，南見瀑布水。\n挂流三百丈，噴壑數十里。\n歘如飛電來，隱若白虹起。\n初驚河漢落，半灑雲天裏。\n仰觀勢轉雄，壯哉造化功。\n海風吹不斷，江月照還空。\n空中亂潨射，左右洗青壁。\n飛珠散輕霞，流沫沸穹石。\n而我樂名山，對之心益閒。\n無論漱瓊液，且得洗塵顔。\n仍諧宿所好，永願辭人間。\n","id":59401,"chapter":"卷二十一","chapternum":21,"title":"望廬山瀑布水","titledesc":"","collection":"","collectiondesc":"","poemindex":50},{"author":"李白","charstyle":"古體詩","content":"清晨登巴陵，周覽無不極。\n眀湖映天光，徹厎見秋色。\n秋色何蒼然，際海俱澄鮮。\n山青滅逺樹，水綠無寒煙。\n來帆出江中，去鳥向日邊。\n風清長沙浦，山空雲夢田。\n瞻光惜頽髮，閱水悲徂年。\n北渚旣蕩漾，東流自潺湲。\n郢人唱白雪，越女歌採蓮。\n聽此更腸斷，憑厓淚如泉。\n","id":59402,"chapter":"卷二十一","chapternum":21,"title":"秋登巴陵望洞庭","titledesc":"","collection":"","collectiondesc":"","poemindex":51},{"author":"李白","charstyle":"古體詩","content":"春水月峽來，浮舟望安極。\n正是桃花流，依然錦江色。\n江色綠且眀，茫茫與天平。\n逶迤巴山盡，揺曳楚雲行。\n雪照聚沙雁，花飛出谷鶯。\n芳洲却已轉，碧樹森森迎。\n流目浦煙夕，揚帆海月生。\n江陵識遥火，應到渚宫城。\n","id":59403,"chapter":"卷二十一","chapternum":21,"title":"荆門浮舟望蜀江","titledesc":"","collection":"","collectiondesc":"","poemindex":52},{"author":"李白","charstyle":"古體詩","content":"巫山夾青天，巴水流若兹。\n巴水忽可盡，青天無到時。\n三朝上黃牛，三莫行太遲。\n三朝又三莫，不覺鬢成絲。\n","id":59404,"chapter":"卷二十一","chapternum":21,"title":"三峽","titledesc":"","collection":"","collectiondesc":"","poemindex":53},{"author":"李白","charstyle":"古體詩","content":"江行幾千里海月十五圎始經瞿塘峽遂步巫山巓巫山髙不窮巴國盡所歷日邊攀垂蘿霞外倚穹石飛步凌絶頂極目無纎煙却顧失丹壑仰觀臨青天青天若可捫銀漢去安在望雲知蒼梧記水辨瀛海周遊孤光晩歷覽幽意多積雪照空谷悲風鳴森柯歸途行欲曛佳趣尚未歇江寒早啼猿松暝已吐月月色何悠悠清猿響啾啾辭山不忍聽揮䇿還孤舟","id":59405,"chapter":"卷二十一","chapternum":21,"title":"自巴東舟行經瞿塘峽登巫山最髙峯晚還題壁","titledesc":"","collection":"","collectiondesc":"","poemindex":54},{"author":"李白","charstyle":"古體詩","content":"刳木出吳楚，危槎百餘尺。\n疾風吹片帆，日莫千里隔。\n別時酒猶在，已為異鄉客。\n思君不可得，愁見江水碧。\n","id":59406,"chapter":"卷二十一","chapternum":21,"title":"江行寄逺","titledesc":"","collection":"","collectiondesc":"","poemindex":55},{"author":"李白","charstyle":"古體詩","content":"上元誰夫人，偏得王母嬌。\n嵯峨三角髻，餘髪散垂腰。\n裘披青毛錦，身著赤霜袍。\n手提嬴女兒，閒與鳳吹簫。\n眉語兩自笑，忽然隨風飄。\n","id":59407,"chapter":"卷二十一","chapternum":21,"title":"上元夫人","titledesc":"","collection":"","collectiondesc":"","poemindex":56},{"author":"李白","charstyle":"古體詩","content":"我行至商洛，幽獨訪神仙。\n園綺復安在，雲蘿尚宛然。\n荒涼千古跡，蕪没四墳連。\n伊昔鍊金鼎，何年閉玉泉。\n隴寒惟有月，松古漸無煙。\n木魅風號去，山精雨嘯旋。\n紫芝髙詠罷，青史舊名傳。\n今日併如此，哀哉信可憐。\n","id":59408,"chapter":"卷二十一","chapternum":21,"title":"過四皓墓","titledesc":"","collection":"","collectiondesc":"","poemindex":57},{"author":"李白","charstyle":"古體詩","content":"蘇武在匈奴，十年持漢節。\n白雁上林飛，空傳一書札。\n牧羊邊地苦，落日歸心絶。\n渇飲月窟水，饑餐天上雪。\n東還沙塞逺，北愴河梁別。\n泣把李陵衣，相看泣成血。\n","id":59409,"chapter":"卷二十一","chapternum":21,"title":"蘇武","titledesc":"","collection":"","collectiondesc":"","poemindex":58},{"author":"李白","charstyle":"古體詩","content":"子房未虎嘯破産不爲家滄海得壯士椎秦博浪沙報韓雖不成天地皆振動潛匿遊下邳豈曰非智勇我來圯橋上懷古欽英風唯見碧流水曾無黄石公嘆息此人去蕭條徐泗空","id":59410,"chapter":"卷二十一","chapternum":21,"title":"經下邳圯橋懷張子房","titledesc":"","collection":"","collectiondesc":"","poemindex":59},{"author":"李白","charstyle":"古體詩","content":"魏帝營八極，蟻視一禰衡。\n黃祖斗筲人，殺之受惡名。\n吳江賦鸚鵡，落筆超羣英。\n鏘鏘振金玉，句句欲飛鳴。\n鷙鶚啄孤鳳，千春傷我情。\n五嶽起方寸，隱然詎可平。\n才髙竟何施，寡識冐天刑。\n至今芳洲上，蘭蕙不忍生。\n","id":59411,"chapter":"卷二十一","chapternum":21,"title":"望鸚鵡洲懷禰衡","titledesc":"","collection":"","collectiondesc":"","poemindex":60},{"author":"李白","charstyle":"古體詩","content":"愛此溪水閒，乗流興無極。\n漾楫怕鷗驚，垂竿待魚食。\n波翻曉雲影，岸疊春山色。\n何䖏浣紗人，紅顔未相識。\n","id":59412,"chapter":"卷二十一","chapternum":21,"title":"姑孰溪","titledesc":"","collection":"姑孰十詠","collectiondesc":"","poemindex":61},{"author":"李白","charstyle":"古體詩","content":"湖與元氣連，風波浩難止。\n天外賈客歸，雲間片帆起。\n龜遊蓮葉上，鳥宿蘆花裏。\n少女棹歸舟，歌聲逐流水。\n","id":59413,"chapter":"卷二十一","chapternum":21,"title":"丹陽湖","titledesc":"","collection":"姑孰十詠","collectiondesc":"","poemindex":62},{"author":"李白","charstyle":"古體詩","content":"青山日將暝，寂寞謝公宅。\n竹裏無人聲，池中虛月白。\n荒庭衰草徧，廢井蒼苔積。\n唯有清風閒，時時起泉石。\n","id":59414,"chapter":"卷二十一","chapternum":21,"title":"謝公宅","titledesc":"","collection":"姑孰十詠","collectiondesc":"","poemindex":63},{"author":"李白","charstyle":"古體詩","content":"曠望登古臺，臺髙極人目。\n疊嶂列逺空，雜花間平陸。\n閒雲入窗牖，野翠生松竹。\n欲覽碑上文，苔侵豈堪讀。\n","id":59415,"chapter":"卷二十一","chapternum":21,"title":"凌歊臺","titledesc":"","collection":"姑孰十詠","collectiondesc":"","poemindex":64},{"author":"李白","charstyle":"古體詩","content":"桓公名已古，廢井曾未竭。\n石甃冷蒼苔，寒泉湛孤月。\n秋來桐暫落，春至桃還發。\n路逺人罕窺，誰能見清潔。\n","id":59416,"chapter":"卷二十一","chapternum":21,"title":"桓公井","titledesc":"","collection":"姑孰十詠","collectiondesc":"","poemindex":65},{"author":"李白","charstyle":"古體詩","content":"野竹攅石生，含煙映江島。\n翠色落波深，虛聲帶寒早。\n龍吟曽未聽，鳳曲吹應好。\n不學蒲柳凋，貞心常自保。\n","id":59417,"chapter":"卷二十一","chapternum":21,"title":"慈姥竹","titledesc":"","collection":"姑孰十詠","collectiondesc":"","poemindex":66},{"author":"李白","charstyle":"古體詩","content":"顒望臨碧空，怨情感離別。\n江草不知愁，巖花但爭發。\n雲山萬重隔，音信千里絶。\n春去秋復來，相思幾時歇。\n","id":59418,"chapter":"卷二十一","chapternum":21,"title":"望夫山","titledesc":"","collection":"姑孰十詠","collectiondesc":"","poemindex":67},{"author":"李白","charstyle":"古體詩","content":"絶壁臨巨川，連峯勢相向。\n亂石流洑間，迴波自成浪。\n但驚羣木秀，莫測精靈狀。\n更聽猿夜啼，憂心醉江上。\n","id":59419,"chapter":"卷二十一","chapternum":21,"title":"牛渚磯","titledesc":"","collection":"姑孰十詠","collectiondesc":"","poemindex":68},{"author":"李白","charstyle":"古體詩","content":"丁令辭世人，拂衣向仙路。\n伏錬九丹成，方遂五雲去。\n松蘿蔽幽洞，桃杏深隱䖏。\n不知曾化鶴，遼海歸幾度。\n","id":59420,"chapter":"卷二十一","chapternum":21,"title":"靈墟山","titledesc":"","collection":"姑孰十詠","collectiondesc":"","poemindex":69},{"author":"李白","charstyle":"古體詩","content":"迥出江山上，雙峯自相對。\n岸映松色寒，石分浪花碎。\n參差逺天際，縹緲晴霞外。\n落日舟去遥，迴首沈青靄。\n","id":59421,"chapter":"卷二十一","chapternum":21,"title":"天門山","titledesc":"","collection":"姑孰十詠","collectiondesc":"","poemindex":70},{"author":"李白","charstyle":"古體詩","content":"尋幽無前期，乗興不覺逺。\n蒼崖渺難涉，白日忽欲晩。\n未窮三四山，已歷千萬轉。\n寂寂聞猿愁，行行見雲收。\n髙松來好月，空谷宜清秋。\n溪深古雪在，石斷寒泉流。\n峯巒秀中天，登眺不可盡。\n丹丘遥相呼，顧我忽而哂。\n遂造窮谷間，始知靜者閒。\n留歡達永夜，清曉方言還。\n","id":59422,"chapter":"卷二十一","chapternum":21,"title":"尋髙鳳石門山中元丹丘","titledesc":"","collection":"","collectiondesc":"","poemindex":71},{"author":"李白","charstyle":"古體詩","content":"花下一壺酒獨酌無相親舉杯邀眀月對影成三人月旣不解飲影徒隨我身暫伴月將影行樂須及春我歌月徘徊我舞影凌亂醒時同交歡醉後各分散永結無情遊相期邈雲漢","id":59423,"chapter":"卷二十一","chapternum":21,"title":"月下獨酌","titledesc":"","collection":"","collectiondesc":"","poemindex":72},{"author":"李白","charstyle":"古體詩","content":"天若不愛酒酒星不在天地若不愛酒地應無酒泉天地旣愛酒愛酒不愧天已聞清比聖復道濁如賢賢聖旣已飲何必求神仙三杯通大道一斗合自然但得酒中趣勿爲醒者傳","id":59424,"chapter":"卷二十一","chapternum":21,"title":"月下獨酌","titledesc":"","collection":"","collectiondesc":"","poemindex":73},{"author":"李白","charstyle":"古體詩","content":"三月咸陽城，千花晝如錦。\n誰能春獨愁，對此徑須飲。\n窮通與脩短，造化夙所禀。\n一樽齊死生，萬事固難審。\n醉後失天地，兀然就孤枕。\n不知有吾身，此樂最爲甚。\n","id":59425,"chapter":"卷二十一","chapternum":21,"title":"月下獨酌","titledesc":"","collection":"","collectiondesc":"","poemindex":74},{"author":"李白","charstyle":"古體詩","content":"石徑入丹壑松門閉青苔閒階有鳥跡禪室無人開窺窗見白拂挂壁生塵埃使我空嘆息欲去仍徘徊香雲徧山起花雨從天來已有空樂好况聞清猿哀了然絶世事此地方悠哉","id":59426,"chapter":"卷二十一","chapternum":21,"title":"尋山僧不遇作","titledesc":"","collection":"","collectiondesc":"","poemindex":75},{"author":"李白","charstyle":"古體詩","content":"玉壺繫青絲，沽酒來何遲。\n山花向我笑，正好銜杯時。\n晩酌東窗下，流鶯復在兹。\n春風與醉客，今日乃相宜。\n","id":59427,"chapter":"卷二十一","chapternum":21,"title":"待酒不至","titledesc":"","collection":"","collectiondesc":"","poemindex":76},{"author":"李白","charstyle":"古體詩","content":"春草如有意，羅生玉堂隂。\n東風吹愁來，白髮坐相侵。\n獨酌勸孤影，閒歌面芳林。\n長松爾何知，蕭瑟爲誰吟。\n手舞石上月，膝横花間琴。\n過此一壺外，悠悠非我心。\n","id":59428,"chapter":"卷二十一","chapternum":21,"title":"獨酌","titledesc":"","collection":"","collectiondesc":"","poemindex":77},{"author":"李白","charstyle":"古體詩","content":"我有紫霞想，緬懷滄洲間。\n思對一壺酒，澹然萬事閒。\n横琴倚髙松，把酒望逺山。\n長空去鳥没，落日孤雲還。\n但恐光景晚，宿昔成秋顔。\n","id":59429,"chapter":"卷二十一","chapternum":21,"title":"春日獨酌","titledesc":"","collection":"","collectiondesc":"","poemindex":78},{"author":"李白","charstyle":"古體詩","content":"心愛名山遊，身隨名山逺。\n羅浮麻姑臺，此去或未返。\n遇君蓬池隱，就我石上飯。\n空言不成歡，強笑惜日晩。\n綠水向雁門，黃雲蔽龍山。\n嘆息兩客鳥，徘徊吳越間。\n一語一執手，留連夜相久。\n解我紫綺裘，且換金陵酒。\n酒來笑復歌，興酣樂事多。\n水影弄月色，清光奈愁何。\n眀晨挂帆席，離恨滿滄波。\n","id":59430,"chapter":"卷二十一","chapternum":21,"title":"金陵江上遇蓬池隱者","titledesc":"","collection":"","collectiondesc":"","poemindex":79},{"author":"李白","charstyle":"古體詩","content":"久卧青山雲遂爲青山客山深雲更好賞弄終日夕月銜樓間峯泉漱階下石素心自此得眞趣非外惜鼯啼桂方秋風滅籟歸寂緬思洪崖術欲往滄海隔雲車來何遲撫已空嘆息","id":59431,"chapter":"卷二十一","chapternum":21,"title":"日夕山中忽然有懷","titledesc":"","collection":"","collectiondesc":"","poemindex":80},{"author":"李白","charstyle":"古體詩","content":"䖏世若大夢，胡爲勞其生。\n所以終日醉，頽然卧前楹。\n覺來盼庭前，一鳥花間鳴。\n借問此何時，春風語流鶯。\n感之欲嘆息，對酒還自傾。\n浩歌待眀月，曲盡已忘情。\n","id":59432,"chapter":"卷二十一","chapternum":21,"title":"春日醉起言志","titledesc":"","collection":"","collectiondesc":"","poemindex":81},{"author":"李白","charstyle":"古體詩","content":"勸君莫拒杯春風笑人來桃李如舊識傾花向我開流鶯啼碧樹眀月窺金罍昨日朱顔子今日白髮催棘生石虎殿鹿走姑蘇臺自古帝王宅城闕閉黃埃君若不飲酒昔人安在哉","id":59433,"chapter":"卷二十一","chapternum":21,"title":"對酒","titledesc":"","collection":"","collectiondesc":"","poemindex":82},{"author":"李白","charstyle":"古體詩","content":"地白風色寒，雪花大如手。\n笑殺陶淵眀，不飲杯中酒。\n浪撫一張琴，虛栽五株柳。\n空負頭上巾，吾於爾何有。\n","id":59434,"chapter":"卷二十一","chapternum":21,"title":"嘲王歴陽不𡧓飲酒","titledesc":"","collection":"","collectiondesc":"","poemindex":83},{"author":"李白","charstyle":"古體詩","content":"涼風度秋海，吹我鄉思飛。\n連山去無際，流水何時歸。\n目極浮雲色，心斷眀月暉。\n芳草歇柔艷，白露催寒衣。\n夢長銀漢落，覺罷天星稀。\n含悲想舊國，泣下誰能揮。\n","id":59435,"chapter":"卷二十一","chapternum":21,"title":"秋夕旅懷","titledesc":"","collection":"","collectiondesc":"","poemindex":84},{"author":"李白","charstyle":"古體詩","content":"吾愛王子晉，得道伊洛濵。\n金骨旣不毁，玉顔長自春。\n可憐浮丘公，猗靡與情親。\n舉首白日間，分眀謝時人。\n二仙去已逺，夢想空慇懃。\n","id":59436,"chapter":"卷二十一","chapternum":21,"title":"感遇","titledesc":"","collection":"","collectiondesc":"","poemindex":85},{"author":"李白","charstyle":"古體詩","content":"可嘆東籬菊，莖疎葉且微。\n雖言異蘭蕙，亦自有芳菲。\n未泛盈樽酒，徒沾清露輝。\n當榮君不採，飄落欲何依。\n","id":59437,"chapter":"卷二十一","chapternum":21,"title":"感遇","titledesc":"","collection":"","collectiondesc":"","poemindex":86},{"author":"李白","charstyle":"古體詩","content":"昔余聞姮娥，竊藥駐雲髮。\n不自嬌玉顔，方希錬金骨。\n飛去身莫返，含笑坐眀月。\n紫宫誇蛾睂，隨手會凋歇。\n","id":59438,"chapter":"卷二十一","chapternum":21,"title":"感遇","titledesc":"","collection":"","collectiondesc":"","poemindex":87},{"author":"李白","charstyle":"古體詩","content":"宋玉事楚王，立身本髙潔。\n巫山賦彩雲，郢路歌白雪。\n舉國莫能和，巴人皆卷舌。\n一感登徒言，恩情遂中絶。\n","id":59439,"chapter":"卷二十一","chapternum":21,"title":"感遇","titledesc":"","collection":"","collectiondesc":"","poemindex":88},{"author":"李白","charstyle":"古體詩","content":"何䖏聞秋聲，翛翛北窗竹。\n迴薄萬古心，攬之不盈掬。\n靜坐觀衆妙，浩然媚幽獨。\n白雲南山來，就我簷下宿。\n嬾從唐生决，羞訪季主卜。\n四十九年非，一往不可復。\n野情轉蕭散，世道有翻覆。\n陶令歸去來，田家酒應熟。\n","id":59440,"chapter":"卷二十一","chapternum":21,"title":"尋陽紫極宫感秋作","titledesc":"","collection":"","collectiondesc":"","poemindex":89},{"author":"李白","charstyle":"古體詩","content":"餐霞卧舊壑散髮謝逺遊山蟬號枯桑始復知天秋朔雁別海裔越燕辭江樓颯颯風卷沙茫茫霧縈洲黃雲結莫色白水揚寒流惻愴心自悲潺湲淚難收蘅蘭方蕭瑟長嘆令人愁","id":59441,"chapter":"卷二十一","chapternum":21,"title":"江上秋懷","titledesc":"","collection":"","collectiondesc":"","poemindex":90},{"author":"李白","charstyle":"古體詩","content":"北風吹海雁，南渡落寒聲。\n感此瀟湘客，凄其流浪情。\n海懷結滄洲，霞想遊赤城。\n始探蓬壺事，旋覺天地輕。\n澹然吟髙秋，閒卧瞻太清。\n蘿月掩空幕，松霜皓前楹。\n滅見息羣動，獵微窮至精。\n桃花有源水，可以保吾生。\n","id":59442,"chapter":"卷二十一","chapternum":21,"title":"秋夕書懷","titledesc":"","collection":"","collectiondesc":"","poemindex":91},{"author":"李白","charstyle":"古體詩","content":"家本紫雲山道風未淪落沈懷丹丘志冲賞歸寂寞朅來遊閩荒捫涉窮禹鑿夤緣泛潮海偃蹇涉廬霍憑雷躡天窗弄影憇霞閣且欣登眺美頗愜隱淪諾三山曠幽期四岳聊所託故人契嵩潁髙義炳丹雘滅跡遺紛嚻終言本峯壑自矜林湍好不羨朝市樂偶與眞意幷頓覺世情薄爾能折芳桂吾亦採蘭若拙妻好乗鸞嬌女愛飛鶴提㩦訪神仙從此鍊金藥","id":59443,"chapter":"卷二十一","chapternum":21,"title":"題嵩山逸人元丹丘山居〈幷序〉","titledesc":"白久在廬霍元公近遊嵩山故交深情出䖏無間嵒信頻及許爲主人欣然適會本意當冀長往不返欲便舉家就之兼書共遊因有此贈","collection":"","collectiondesc":"","poemindex":92},{"author":"李白","charstyle":"古體詩","content":"魯叟談五經白髮死章句問以經濟䇿茫如墜煙霧足著逺遊履首戴方山巾緩步從直道未行先起塵秦家丞相府不重褒衣人君非叔孫通與我本殊倫時事且未達歸耕汶水濱","id":59444,"chapter":"卷二十一","chapternum":21,"title":"嘲魯儒","titledesc":"","collection":"","collectiondesc":"","poemindex":93},{"author":"李白","charstyle":"古體詩","content":"青樓何所在，乃在碧雲中。\n寶鏡掛秋水，羅衣輕春風。\n新粧坐落日，悵望金屏空。\n念此送短書，願因雙飛鴻。\n","id":59445,"chapter":"卷二十一","chapternum":21,"title":"寄逺","titledesc":"","collection":"","collectiondesc":"","poemindex":94},{"author":"李白","charstyle":"古體詩","content":"本作一行書慇懃道相憶一行復一行滿紙情何極瑶臺有黃鶴爲報青樓人朱顔凋落盡白髮一何新自知未應還離居經三春桃李今若爲當窗發光彩莫使香風飄留與紅芳待","id":59446,"chapter":"卷二十一","chapternum":21,"title":"寄逺","titledesc":"","collection":"","collectiondesc":"","poemindex":95},{"author":"李白","charstyle":"古體詩","content":"玉筯落春鏡，坐愁湖陽水。\n聞與隂麗華，風煙接鄰里。\n青春已復過，白日忽相催。\n但恐荷花晩，令人意已摧。\n相思不惜夢，日夜向陽臺。\n","id":59447,"chapter":"卷二十一","chapternum":21,"title":"寄逺","titledesc":"","collection":"","collectiondesc":"","poemindex":96},{"author":"李白","charstyle":"古體詩","content":"逺憶巫山陽，花眀淥江暖。\n躊躇未得往，淚向南雲滿。\n春風復無情，吹我夢魂斷。\n不見眼中人，天長音信短。\n","id":59448,"chapter":"卷二十一","chapternum":21,"title":"寄逺","titledesc":"","collection":"","collectiondesc":"","poemindex":97},{"author":"李白","charstyle":"古體詩","content":"妾在舂陵東，君居漢江島。\n一日望花光，往來成白道。\n一爲雲雨別，此地生秋草。\n秋草秋蛾飛，相思愁落暉。\n何由一相見，滅燭解羅衣。\n","id":59449,"chapter":"卷二十一","chapternum":21,"title":"寄逺","titledesc":"","collection":"","collectiondesc":"","poemindex":98},{"author":"李白","charstyle":"古體詩","content":"魯縞如玉霜，筆題月氏書。\n寄書白鸚鵡，西海慰離居。\n行數雖不多，字字有委曲。\n天末如見之，開緘淚相續。\n淚盡恨轉深，千里同此心。\n相思千萬里，一書直千金。\n","id":59450,"chapter":"卷二十一","chapternum":21,"title":"寄逺","titledesc":"","collection":"","collectiondesc":"","poemindex":99},{"author":"李白","charstyle":"古體詩","content":"妾本洛陽人，狂夫幽燕客。\n渴飲易水波，由來多感激。\n胡馬西北馳，香騣揺綠絲。\n鳴鞭從此去，逐冦蕩邊陲。\n昔去有好言，不言久離別。\n燕支多美女，走馬輕風雪。\n見此不記人，恩情雲雨絶。\n啼流玉筯盡，坐恨金閨切。\n織錦作短書，腸隨回紋結。\n相思欲有寄，恐君不見察。\n焚之揚其灰，手跡自此滅。\n","id":59451,"chapter":"卷二十一","chapternum":21,"title":"代贈逺","titledesc":"","collection":"","collectiondesc":"","poemindex":100},{"author":"李白","charstyle":"古體詩","content":"我今尋陽去，辭家千里餘。\n結荷愁水宿，却寄大雷書。\n雖不同辛苦，愴離各自居。\n我自入秋浦，三年北信疎。\n紅顔愁落盡，白髮不能除。\n有客自梁苑，手㩦五色魚。\n開魚得錦字，歸問我何如。\n江山雖道阻，意合不爲殊。\n","id":59452,"chapter":"卷二十一","chapternum":21,"title":"秋浦寄内","titledesc":"","collection":"","collectiondesc":"","poemindex":101},{"author":"李白","charstyle":"古體詩","content":"寶刀截流水，無有斷絶時。\n妾意逐君行，纒綿亦如之。\n別來門前草，秋卷春轉碧。\n掃盡更還生，萋萋滿行跡。\n鳴鳳始相得，雄驚雌各飛。\n遊雲落何山，一往不見歸。\n估客發大樓，知君在秋浦。\n梁苑空錦衾，陽臺夢行雨。\n妾家三作相，失勢去西秦。\n猶存舊歌管，凄清聞四隣。\n曲度入紫雲，啼無眼中人。\n妾似井底桃，開花向誰笑。\n君如天上月，不𡧓一迴。\n照窺鏡不自，識別多憔悴。\n深安得秦吉，了爲人道寸。\n","id":59453,"chapter":"卷二十一","chapternum":21,"title":"自代内贈","titledesc":"","collection":"","collectiondesc":"","poemindex":102},{"author":"李白","charstyle":"古體詩","content":"霜凋楚關木始知殺氣嚴寥寥金天廓婉婉綠紅潛胡燕別主人雙雙語前簷三飛四迴顧欲去復相瞻豈不戀華屋終然謝珠簾我不及此鳥逺行歳已淹寄書道中歎淚下不能緘","id":59454,"chapter":"卷二十一","chapternum":21,"title":"秋浦感主人歸燕寄内","titledesc":"","collection":"","collectiondesc":"","poemindex":103},{"author":"李白","charstyle":"古體詩","content":"十五遊神仙，仙遊未曽歇。\n吹笙吟松風，汎瑟窺海月。\n西山玉童子，使我鍊金骨。\n欲逐黃鶴飛，相呼向蓬闕。\n","id":59455,"chapter":"卷二十一","chapternum":21,"title":"感興","titledesc":"","collection":"","collectiondesc":"","poemindex":104},{"author":"李白","charstyle":"古體詩","content":"西國有美女，結樓青雲端。\n蛾眉艶曉月，一笑傾城歡。\n髙節不可奪，炯心如凝丹。\n常恐彩色晩，不爲人所觀。\n安得配君子，共乗雙飛鸞。\n","id":59456,"chapter":"卷二十一","chapternum":21,"title":"感興","titledesc":"","collection":"","collectiondesc":"","poemindex":105},{"author":"李白","charstyle":"古體詩","content":"朅來荆山客，誰爲珉玉分。\n良寶絶見棄，虛持三獻君。\n直木忌先伐，芬蘭哀自焚。\n盈滿天所損，沈溟道所羣。\n東海有碧水，西山多白雲。\n魯連及夷齊，可以躡青芬。\n","id":59457,"chapter":"卷二十一","chapternum":21,"title":"感興","titledesc":"","collection":"","collectiondesc":"","poemindex":106},{"author":"李白","charstyle":"古體詩","content":"揺裔雙綵鳳，婉孌三青禽。\n往還瑶臺裏，鳴舞玉山岑。\n以歡秦娥意，復得王母心。\n區區精衛鳥，銜木空哀吟。\n","id":59458,"chapter":"卷二十一","chapternum":21,"title":"寓言","titledesc":"","collection":"","collectiondesc":"","poemindex":107},{"author":"李白","charstyle":"古體詩","content":"長安春色歸，先入青門道。\n綠楊不自持，清風欲傾倒。\n海燕還秦宫，雙飛入簾櫳。\n相思不相見，托夢遼城東。\n","id":59459,"chapter":"卷二十一","chapternum":21,"title":"寓言","titledesc":"","collection":"","collectiondesc":"","poemindex":108},{"author":"李白","charstyle":"古體詩","content":"漕水東去逺送君多莫情淹留野寺出向背孤山眀前望數千里中無蒲稗生夕陽滿舟檝但愛微波清舉杯林月上解衣沙鳥鳴夜來蓮花界夢裏金陵城歎息此離別悠悠江海行","id":59460,"chapter":"卷二十一","chapternum":21,"title":"送王昌齡","titledesc":"","collection":"","collectiondesc":"","poemindex":109}]