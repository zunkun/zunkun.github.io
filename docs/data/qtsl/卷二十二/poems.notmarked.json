[
  {
    "id": 59291,
    "uid": "poem-22-7",
    "chapter": "卷二十二",
    "chapternum": 22,
    "charstyle": "古體詩",
    "title": "春日行",
    "titledesc": "",
    "collection": "",
    "collectiondesc": "",
    "poemindex": 7,
    "author": "李白",
    "content": "𣸧宫髙樓入紫清金作蛟龍盤繡楹佳人當窗弄白日絃將手語彈鳴箏春風吹落君王耳此曲乃是昇天行因出天池汎蓬瀛樓船蹙沓波浪驚三千雙蛾獻歌笑撾鐘考鼔宫殿傾萬姓聚舞歌太平我無爲人自寧三十六帝欲相迎仙人飄翩下雲軿帝不去留鎬京安能爲軒轅獨往入窅冥小臣拜獻南山壽陛下萬古垂鴻名"
  },
  {
    "id": 59295,
    "uid": "poem-22-11",
    "chapter": "卷二十二",
    "chapternum": 22,
    "charstyle": "古體詩",
    "title": "陽春歌",
    "titledesc": "",
    "collection": "",
    "collectiondesc": "",
    "poemindex": 11,
    "author": "李白",
    "content": "長安白日照春空綠楊結煙垂褭風披香殿前花始紅流芳發色繡戸中繡戸中相經過飛燕皇后輕身舞紫宫夫人絶世歌聖君三萬六千日歳歳年年奈樂何"
  },
  {
    "id": 59297,
    "uid": "poem-22-13",
    "chapter": "卷二十二",
    "chapternum": 22,
    "charstyle": "古體詩",
    "title": "幽澗泉",
    "titledesc": "",
    "collection": "",
    "collectiondesc": "",
    "poemindex": 13,
    "author": "李白",
    "content": "拂彼白石彈我素琴幽澗愀兮流泉𣸧善手眀徽髙張清心寂歷似千古松颼飀兮萬尋中見愁猿吊影而危䖏兮叫秋木而長吟客有哀時失職而聽者淚淋浪以霑襟乃緝商綴羽潺湲成音吾但寫聲發情於妙指殊不知此曲之古今幽澗泉鳴𣸧林"
  },
  {
    "id": 59299,
    "uid": "poem-22-15",
    "chapter": "卷二十二",
    "chapternum": 22,
    "charstyle": "古體詩",
    "title": "中山孺子妾歌",
    "titledesc": "",
    "collection": "",
    "collectiondesc": "",
    "poemindex": 15,
    "author": "李白",
    "content": "中山孺子妾特以色見珍雖然不如延年妹亦是當時絶世人桃李出𣸧井花艶驚上春一貴復一賤關天豈由身芙容老秋霜團扇羞網塵戚姬髠髮入舂市萬古共悲辛"
  },
  {
    "id": 59315,
    "uid": "poem-22-31",
    "chapter": "卷二十二",
    "chapternum": 22,
    "charstyle": "古體詩",
    "title": "橫江詞",
    "titledesc": "",
    "collection": "",
    "collectiondesc": "",
    "poemindex": 31,
    "author": "李白",
    "content": "人言橫江好儂道橫江惡一風三日吹倒山白浪髙於瓦官閣"
  },
  {
    "id": 59334,
    "uid": "poem-22-50",
    "chapter": "卷二十二",
    "chapternum": 22,
    "charstyle": "古體詩",
    "title": "魯郡堯祠送竇眀府薄華還西京〈時久病初起作〉",
    "titledesc": "",
    "collection": "",
    "collectiondesc": "",
    "poemindex": 50,
    "author": "李白",
    "content": "朝筞犂眉騧舉鞭力不堪強扶愁疾向何䖏角巾微服堯祠南長楊掃地不見日石門噴作金沙潭笑誇故人指絶境山光水色青於藍廟中往往來擊鼓堯本無心爾何苦門前長跪雙石人有女如花日歌舞銀鞍繡轂徃復迴簸林蹶石鳴風雷逺煙空翠時眀滅白鷗歷亂長飛雪紅泥亭子赤䦨干碧流環轉青錦湍𣸧沈百丈洞海厎那知不有蛟龍蟠君不見綠珠潭水流東海綠珠紅粉沈光彩綠珠樓下花滿園今日曾無一枝在昨夜秋聲閶闔來洞庭木落騷人哀遂將三五少年輩登髙逺望形神開生前一笑輕九鼎魏武何悲銅雀臺我歌白雲倚窗牖爾聞其聲但揮手長風吹月度海來遥勸仙人一杯酒酒中樂酣宵向分舉觴酹堯堯可聞何不令臯陶擁篲橫八極直上青天揮浮雲髙陽小飲眞瑣瑣山公酩酊何如我竹林七子去道賖蘭亭雄筆安足誇堯祠笑殺五湖水至今憔悴空荷花爾向西秦我東越暫向瀛洲訪金闕藍田太白若可期爲余掃灑石上月"
  },
  {
    "id": 59348,
    "uid": "poem-22-64",
    "chapter": "卷二十二",
    "chapternum": 22,
    "charstyle": "古體詩",
    "title": "對酒",
    "titledesc": "",
    "collection": "",
    "collectiondesc": "",
    "poemindex": 64,
    "author": "李白",
    "content": "蒲萄酒金叵羅吳姬十五細馬䭾青黛畫眉紅錦靴道字不正嬌唱歌玳瑁筵中懷裏醉芙容帳裏奈君何"
  }
]