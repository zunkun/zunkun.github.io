[{"author":"姚合","charstyle":"古體詩","id":64019,"chapter":"卷七十二","chapternum":72,"title":"莊居野行","titledesc":"","content":"客行野田間比屋皆閉戸借問屋中人盡去作商賈官家不税商税農服作苦居人競東西道路侵壠畆採玉上山顛探珠入水府邊兵索衣食此物同泥土古來一人耕三人食猶饑如今千萬家無一把鋤犁我倉常空虚我田生蒺藜上天不雨粟何由活蒸黎","collection":"","collectiondesc":"","poemindex":1},{"author":"姚合","charstyle":"古體詩","id":64020,"chapter":"卷七十二","chapternum":72,"title":"新昌里","titledesc":"","content":"舊客常樂坊井泉濁而鹹新居新昌里井泉清而甘僮僕慣苦飲食美翻憎嫌朝朝忍饑行戚戚如難堪中下無正性所習便淫躭一染不可變甚於茜與藍近貧日益廉近富日益貪以此當自警慎勿信邪讒","collection":"","collectiondesc":"","poemindex":2},{"author":"姚合","charstyle":"古體詩","id":64021,"chapter":"卷七十二","chapternum":72,"title":"過張邯鄲莊","titledesc":"","content":"客行長似病煩熱束四肢到君讀書堂忽若逢良醫堂前水交流堂下樹交枝兩門延風涼洗我昏濁思與子還往熟坐卧恣所宜時時相獻酬文字當酒巵野飯具葵藿永日亦不饑茍飡非其所鱠炙為蒺藜時清士人閒耕作唯文詞豈獨鄉里薦當取四海知","collection":"","collectiondesc":"","poemindex":3},{"author":"姚合","charstyle":"古體詩","id":64022,"chapter":"卷七十二","chapternum":72,"title":"答竇知言","titledesc":"","content":"冬日易慘惡暴風拔山根塵沙落黄河濁波如地翻飛鳥皆束翼居人不開門獨我赴省期冒此馳轂轅陜城城西邊逢子亦且奔所趨事一心相見如弟昆我慘得子舒我寒得子溫同行十日程僮僕性亦敦到京人事多日無閒精魂念子珍重我吐詞發䝉昏反復千萬意一百六十言格髙思清冷山低濟水渾嘗聞朋友惠贈言始為恩金玉日消費好句長相存倒篋别收貯不與俗士論每當清夜吟使我如哀猿","collection":"","collectiondesc":"","poemindex":4},{"author":"姚合","charstyle":"古體詩","id":64023,"chapter":"卷七十二","chapternum":72,"title":"寄狄拾遺時魏州從事","titledesc":"","content":"少在兵馬間長還繫戎職雞飛不得逺豈要生羽翼三年城中遊與君最相識應知我中腸不茍念衣食主人樹勲名欲滅天下賊愚雖乏智謀願陳一夫力人生須氣健饑凍縛不得睡當一夕寛覺乃千里窄古人不懼死所懼死無益至交不可合一合難離折君嘗相勸勉苦語毒胷臆百年心共聞誰限河南北","collection":"","collectiondesc":"","poemindex":5},{"author":"姚合","charstyle":"古體詩","id":64024,"chapter":"卷七十二","chapternum":72,"title":"秋中寄崔道士","titledesc":"","content":"貧居雀喧噪况乃靜巷陌夜眠睡不成空庭聞露滴傍有一杯酒歡然如對客月光久逾明照見室中白平生志舒豁難可似兹夕四肢得自便雖勞不為役故人山中住善治活生䇿五榖口不嘗比僧更閒寂我今暫得安自謂脫幽戚君身長逍遥日月爭老得","collection":"","collectiondesc":"","poemindex":6},{"author":"姚合","charstyle":"古體詩","id":64025,"chapter":"卷七十二","chapternum":72,"title":"送張宗原","titledesc":"","content":"東門送客道春色如死灰一客失意行十客顔色低住者既無家去者又非歸窮愁一成疾百藥不能治子賢我且愚命分不合齊誰開蹇躓門日日同遊栖子行何所之切切食與衣誰能買仁義令子無寒饑野田不生草四向生路歧士人甚商賈終日須東西鴻雁春北去秋風復南飛勉君向前路無失相見期","collection":"","collectiondesc":"","poemindex":7},{"author":"姚合","charstyle":"古體詩","id":64026,"chapter":"卷七十二","chapternum":72,"title":"送王求","titledesc":"","content":"士有經世籌自無活身䇿求食道路間勞困甚徒役我身與子同日被饑寒迫側望卿相門難入堅如石為農昧耕耘作商迷貿易空把書卷行投人買罪責六月南風多苦旱土色赤坐家心尚焦况乃逺作客羸馬出郭門餞飲曉連夕願君似醉腸莫漫生憂慼","collection":"","collectiondesc":"","poemindex":8},{"author":"姚合","charstyle":"近體詩","id":64027,"chapter":"卷七十二","chapternum":72,"title":"閒居遣懷","titledesc":"","content":"身外無徭役開門百事閒倚松聴唳鶴䇿杖望秋山萍任連池綠苔從匝地斑料無車馬客何必掃柴闗","collection":"","collectiondesc":"","poemindex":9},{"author":"姚合","charstyle":"近體詩","id":64028,"chapter":"卷七十二","chapternum":72,"title":"閒居遣懷","titledesc":"","content":"白日逍遥過青山復遶池展書尋古事翻卷改新詩賖酒風前酌留僧竹裏碁同人笑相問羨我足閒時","collection":"","collectiondesc":"","poemindex":10},{"author":"姚合","charstyle":"近體詩","id":64029,"chapter":"卷七十二","chapternum":72,"title":"閒居遣懷","titledesc":"","content":"好景時牽目茅齋興有餘逺山經雨後庭樹得秋初道侣憐栽藥髙人笑養魚優游随本性甘被棄慵疎","collection":"","collectiondesc":"","poemindex":11},{"author":"姚合","charstyle":"近體詩","id":64030,"chapter":"卷七十二","chapternum":72,"title":"閒居遣懷","titledesc":"","content":"永日厨煙絶何曾暫廢吟閒詩隨思緝小酒恣情斟看月嫌松密垂綸愛水深世間多少事無事可闗心","collection":"","collectiondesc":"","poemindex":12},{"author":"姚合","charstyle":"近體詩","id":64031,"chapter":"卷七十二","chapternum":72,"title":"閒居遣懷","titledesc":"","content":"野性多疎惰幽棲更稱情獨行看影笑閒坐弄琴聲懶拜腰肢硬慵趨禮樂生業文隨日遣不是為求名","collection":"","collectiondesc":"","poemindex":13},{"author":"姚合","charstyle":"近體詩","id":64032,"chapter":"卷七十二","chapternum":72,"title":"原上新居〈一作王建詩〉","titledesc":"","content":"秋來梨果熟行哭小兒饑鄰富雞常去家貧客漸稀借牛耕地晚賣樹納錢遲墻下當官道依前夾竹籬","collection":"","collectiondesc":"","poemindex":14},{"author":"姚合","charstyle":"近體詩","id":64033,"chapter":"卷七十二","chapternum":72,"title":"秋日閒居","titledesc":"","content":"九陌宅重重何門憐此翁荒庭唯菊茂幽徑與山通落葉帶衣上閒雲來酒中此心誰得見林下鹿應同","collection":"","collectiondesc":"","poemindex":15},{"author":"姚合","charstyle":"近體詩","id":64034,"chapter":"卷七十二","chapternum":72,"title":"山村","titledesc":"","content":"喜得山村住閒眠夢不驚曉泉和雨落秋草上階生因客始沽酒借書方到城新詩聊自遣豈是趂聲名","collection":"","collectiondesc":"","poemindex":16},{"author":"姚合","charstyle":"近體詩","id":64035,"chapter":"卷七十二","chapternum":72,"title":"閒居遣興","titledesc":"","content":"終年城裏住閉户似山林客怪身名晩妻嫌酒病深寫方多識藥失譜廢彈琴文字非經濟空虚用破心","collection":"","collectiondesc":"","poemindex":17},{"author":"姚合","charstyle":"近體詩","id":64036,"chapter":"卷七十二","chapternum":72,"title":"閒居","titledesc":"","content":"不自識疎鄙終年住在城過門無馬迹滿宅是蟬聲帶病吟雖苦休官夢已清何當學禪觀依止古先生","collection":"","collectiondesc":"","poemindex":18},{"author":"姚合","charstyle":"近體詩","id":64037,"chapter":"卷七十二","chapternum":72,"title":"遊春","titledesc":"","content":"正月一日後尋春更不眠自知還近僻衆説過於顛看水寧依路登山欲到天悠悠芳思起多是晚風前","collection":"","collectiondesc":"","poemindex":19},{"author":"姚合","charstyle":"近體詩","id":64038,"chapter":"卷七十二","chapternum":72,"title":"遊春","titledesc":"","content":"卑官長少事僻縣又無城未曉衝寒起迎春忍病行樹枝風掉軟菜甲土浮輕好個林間鵲今朝足喜聲","collection":"","collectiondesc":"","poemindex":20},{"author":"姚合","charstyle":"近體詩","id":64039,"chapter":"卷七十二","chapternum":72,"title":"遊春","titledesc":"","content":"塵中主印吏誰遣有髙情趂暖簷前坐尋芳樹底行土融凝野色氷敗滿池聲漸覺春相泥朝來睡不輕","collection":"","collectiondesc":"","poemindex":21},{"author":"姚合","charstyle":"近體詩","id":64040,"chapter":"卷七十二","chapternum":72,"title":"遊春","titledesc":"","content":"朝朝看春色春色似相憐酒醒鶯啼裏詩成蝶舞前摘花盈手露折竹滿庭煙親故多相笑疎狂似少年","collection":"","collectiondesc":"","poemindex":22},{"author":"姚合","charstyle":"近體詩","id":64041,"chapter":"卷七十二","chapternum":72,"title":"遊春","titledesc":"","content":"身被春光引經時更不歸嚼花香滿口書竹粉粘衣弄日鶯狂語迎風蝶倒飛自知疎懶性得事亦應稀","collection":"","collectiondesc":"","poemindex":23},{"author":"姚合","charstyle":"近體詩","id":64042,"chapter":"卷七十二","chapternum":72,"title":"秋日有懷","titledesc":"","content":"秋來不復眠但覺思悠然菊色欲經露蟲聲漸替蟬詩情生酒裏心事在山邊舊里無因到西風又一年","collection":"","collectiondesc":"","poemindex":24},{"author":"姚合","charstyle":"近體詩","id":64043,"chapter":"卷七十二","chapternum":72,"title":"同衛尉崔少卿九月六日飲","titledesc":"","content":"酒熟菊還芳花飄盞亦香與君先一醉舉世待重陽風色初晴利蟲聲向晚長此時如不飲心事亦應傷","collection":"","collectiondesc":"","poemindex":25},{"author":"姚合","charstyle":"近體詩","id":64044,"chapter":"卷七十二","chapternum":72,"title":"客遊旅懷","titledesc":"","content":"客行無定止終日路歧閒馬為賖來貴僮因借得頑詩書愁觸雨店舍喜逢山舊業嵩陽下三年未得還","collection":"","collectiondesc":"","poemindex":26},{"author":"姚合","charstyle":"近體詩","id":64045,"chapter":"卷七十二","chapternum":72,"title":"夏日登樓晚望","titledesc":"","content":"避暑髙樓上平蕪望不窮鳥穿山色去人歇樹陰中數帶長河水千條弱柳風暗思多少事懶話與芝翁","collection":"","collectiondesc":"","poemindex":27},{"author":"姚合","charstyle":"近體詩","id":64046,"chapter":"卷七十二","chapternum":72,"title":"武功縣中作","titledesc":"","content":"縣去京城逺為官與隠齊馬隨山鹿放雞雜野禽棲連舍惟藤架侵階是藥畦更師嵇叔夜不擬作詩題","collection":"","collectiondesc":"","poemindex":28},{"author":"姚合","charstyle":"近體詩","id":64047,"chapter":"卷七十二","chapternum":72,"title":"武功縣中作","titledesc":"","content":"方拙天然性為官是事疎唯尋向山路不寄入城書因病多收藥緣溪學釣魚養身誠好事此外盡空虚","collection":"","collectiondesc":"","poemindex":29},{"author":"姚合","charstyle":"近體詩","id":64048,"chapter":"卷七十二","chapternum":72,"title":"武功縣中作","titledesc":"","content":"微官如馬足秖是在泥塵到處貧隨我終年老趂人簿書銷眼力杯酒耗心神早作歸休計深居過此身","collection":"","collectiondesc":"","poemindex":30},{"author":"姚合","charstyle":"近體詩","id":64049,"chapter":"卷七十二","chapternum":72,"title":"武功縣中作","titledesc":"","content":"簿書多不㑹薄俸亦難消醉卧慵開眼閒行懶繫腰移花兼蝶至買石得雲饒且自心中樂從他笑寂寥","collection":"","collectiondesc":"","poemindex":31},{"author":"姚合","charstyle":"近體詩","id":64050,"chapter":"卷七十二","chapternum":72,"title":"武功縣中作","titledesc":"","content":"曉鐘驚睡覺是事便相闗小市柴薪貴貧家砧杵閒讀書多旋忘賖酒數空還長羨劉伶輩髙眠出世間","collection":"","collectiondesc":"","poemindex":32},{"author":"姚合","charstyle":"近體詩","id":64051,"chapter":"卷七十二","chapternum":72,"title":"武功縣中作","titledesc":"","content":"性疎常愛卧親故笑悠悠縱出多擕枕因衙始裹頭上山方覺老過市暫忘愁三考千餘日低腰不擬休","collection":"","collectiondesc":"","poemindex":33},{"author":"姚合","charstyle":"近體詩","id":64052,"chapter":"卷七十二","chapternum":72,"title":"武功縣中作","titledesc":"","content":"客至皆相笑詩書滿卧床愛閒求病假因醉棄官方鬢髮寒唯短衣衫瘦漸長自嫌多檢束不似舊來狂","collection":"","collectiondesc":"","poemindex":34},{"author":"姚合","charstyle":"近體詩","id":64053,"chapter":"卷七十二","chapternum":72,"title":"武功縣中作","titledesc":"","content":"一日看除目終年損道心山宜衝雪上詩好帶風吟野客嫌知印家人笑買琴只都隨分過已是錯彌深","collection":"","collectiondesc":"","poemindex":35},{"author":"姚合","charstyle":"近體詩","id":64054,"chapter":"卷七十二","chapternum":72,"title":"武功縣中作","titledesc":"","content":"鄰里皆相愛門開數見過秋涼送客逺夜靜咏詩多就架題書目尋欄記藥窠到官無别事種得滿庭莎","collection":"","collectiondesc":"","poemindex":36},{"author":"姚合","charstyle":"近體詩","id":64055,"chapter":"卷七十二","chapternum":72,"title":"武功縣中作","titledesc":"","content":"窮達天應與人間事莫論微官從似客逺縣豈勝邨竟日無多食連宵不閉門齋心調筆硯唯寫五千言","collection":"","collectiondesc":"","poemindex":37},{"author":"姚合","charstyle":"近體詩","id":64056,"chapter":"卷七十二","chapternum":72,"title":"武功縣中作","titledesc":"","content":"縣僻仍牢落游人到便廻路當邊地去邨入郭門來酒戸愁偏長詩情病不開可曾衙小吏恐為踏青苔","collection":"","collectiondesc":"","poemindex":38},{"author":"姚合","charstyle":"近體詩","id":64057,"chapter":"卷七十二","chapternum":72,"title":"武功縣中作","titledesc":"","content":"自下青山路三年著緑衣官卑食肉僭才短事人非野客教長醉髙僧勸早歸不知何計是免與本心違","collection":"","collectiondesc":"","poemindex":39},{"author":"姚合","charstyle":"近體詩","id":64058,"chapter":"卷七十二","chapternum":72,"title":"武功縣中作","titledesc":"","content":"日出方能起庭前看種莎吏来山鳥散酒熟野人過歧路荒城少煙霞逺岫多同官數相引下馬上西坡","collection":"","collectiondesc":"","poemindex":40},{"author":"姚合","charstyle":"近體詩","id":64059,"chapter":"卷七十二","chapternum":72,"title":"武功縣中作","titledesc":"","content":"作吏荒城裏窮愁欲不勝病多唯識藥年老漸親僧夢覺空堂月詩成滿硯氷故人多得路寂寞不相稱","collection":"","collectiondesc":"","poemindex":41},{"author":"姚合","charstyle":"近體詩","id":64060,"chapter":"卷七十二","chapternum":72,"title":"武功縣中作","titledesc":"","content":"簿籍誰能問風寒趂早眠每旬常乞假隔月探支錢還往嫌詩癖親情怪酒顛謀身湏上計終久是歸田","collection":"","collectiondesc":"","poemindex":42},{"author":"姚合","charstyle":"近體詩","id":64061,"chapter":"卷七十二","chapternum":72,"title":"武功縣中作","titledesc":"","content":"閉門風雨裏落葉與階齊野客嫌杯小山翁喜枕低聴琴和道性尋藥得詩題誰更能騎馬閒行秖杖藜","collection":"","collectiondesc":"","poemindex":43},{"author":"姚合","charstyle":"近體詩","id":64062,"chapter":"卷七十二","chapternum":72,"title":"武功縣中作","titledesc":"","content":"腥羶都不食稍稍覺神清夜犬因風吠隣雞帶雨鳴守官常卧病學道别稱名小有洞中路誰能引我行","collection":"","collectiondesc":"","poemindex":44},{"author":"姚合","charstyle":"近體詩","id":64063,"chapter":"卷七十二","chapternum":72,"title":"武功縣中作","titledesc":"","content":"假日多無事誰知我獨忙移山入縣宅種竹上城墻驚蝶遺花蕊游蜂帶蜜香唯愁明早出端坐吏人旁","collection":"","collectiondesc":"","poemindex":45},{"author":"姚合","charstyle":"近體詩","id":64064,"chapter":"卷七十二","chapternum":72,"title":"武功縣中作","titledesc":"","content":"門外青山路因循自不歸養生宜縣僻説品喜官微淨愛山僧飯閒披野客衣唯看幽谷鳥不解入城飛","collection":"","collectiondesc":"","poemindex":46},{"author":"姚合","charstyle":"近體詩","id":64065,"chapter":"卷七十二","chapternum":72,"title":"武功縣中作","titledesc":"","content":"一官無限日愁悶欲何如掃舍驚巢燕尋方落壁魚從僧乞淨水憑客報閒書白髮誰能鑷年來四十餘","collection":"","collectiondesc":"","poemindex":47},{"author":"姚合","charstyle":"近體詩","id":64066,"chapter":"卷七十二","chapternum":72,"title":"武功縣中作","titledesc":"","content":"朝朝門不閉長似在山時賓侣抽書讀兒童斫竹騎久貧還易老多病懶能醫道友應相怪休官日已遲","collection":"","collectiondesc":"","poemindex":48},{"author":"姚合","charstyle":"近體詩","id":64067,"chapter":"卷七十二","chapternum":72,"title":"武功縣中作","titledesc":"","content":"戚戚常無思循資格上官閒人得事晚常骨覔仙難愁卧疑身病貧居覺道寛新詩久不寫自算少人看","collection":"","collectiondesc":"","poemindex":49},{"author":"姚合","charstyle":"近體詩","id":64068,"chapter":"卷七十二","chapternum":72,"title":"武功縣中作","titledesc":"","content":"漫作營生計今知拙有餘青衫迎驛使白髮憶山居道友憐蔬食吏人嫌草書須為長久事歸去自耕鋤","collection":"","collectiondesc":"","poemindex":50},{"author":"姚合","charstyle":"近體詩","id":64069,"chapter":"卷七十二","chapternum":72,"title":"武功縣中作","titledesc":"","content":"主印三年坐山家百事休焚香開敕庫踏月上城樓飲酒多成〈一作如〉病吟詩易長愁慇勤問漁者暫借手中鈎","collection":"","collectiondesc":"","poemindex":51},{"author":"姚合","charstyle":"近體詩","id":64070,"chapter":"卷七十二","chapternum":72,"title":"武功縣中作","titledesc":"","content":"長憶青山下深居遂性情壘堦溪石淨燒竹竈烟輕㸃筆圖雲勢彈琴學鳥聲今朝知縣印夢裏百憂生","collection":"","collectiondesc":"","poemindex":52},{"author":"姚合","charstyle":"近體詩","id":64071,"chapter":"卷七十二","chapternum":72,"title":"武功縣中作","titledesc":"","content":"自知狂僻性吏事固相疎祇是看山立無因出縣居印朱沾墨硯戸籍襍經書月俸尋常請無妨乏斗儲","collection":"","collectiondesc":"","poemindex":53},{"author":"姚合","charstyle":"近體詩","id":64072,"chapter":"卷七十二","chapternum":72,"title":"武功縣中作","titledesc":"","content":"作吏能無事為文舊致功詩標八病外心樂百憂中拜别登朝客歸依鍊藥翁不知還往内誰與此心同","collection":"","collectiondesc":"","poemindex":54},{"author":"姚合","charstyle":"近體詩","id":64073,"chapter":"卷七十二","chapternum":72,"title":"揚州春詞","titledesc":"","content":"廣陵寒食天無露復無烟暖日凝花柳春風散管絃園林多是宅車馬少於船莫喚游人住游人困不眠","collection":"","collectiondesc":"","poemindex":55},{"author":"姚合","charstyle":"近體詩","id":64074,"chapter":"卷七十二","chapternum":72,"title":"揚州春詞","titledesc":"","content":"江北烟光裏淮南勝事多市㕓持燭入鄰里漾船過有地惟栽竹無家不養鵝春風蕩城郭滿耳是笙歌","collection":"","collectiondesc":"","poemindex":56},{"author":"姚合","charstyle":"近體詩","id":64075,"chapter":"卷七十二","chapternum":72,"title":"題杭州南亭","titledesc":"","content":"舊隠即雲林思歸日日深如今來此地無復有前心古石生靈草長松棲異禽春潮簷下過濺浪濕衣襟","collection":"","collectiondesc":"","poemindex":57},{"author":"姚合","charstyle":"近體詩","id":64076,"chapter":"卷七十二","chapternum":72,"title":"喜馬戴冬夜見過期無可不至","titledesc":"","content":"客來初夜裏藥酒自開封老漸多歸思貧惟長病容苦寒燈焰細近曉漏聲重僧可還相捨深居閉古松","collection":"","collectiondesc":"","poemindex":58},{"author":"姚合","charstyle":"近體詩","id":64077,"chapter":"卷七十二","chapternum":72,"title":"贈劉叉","titledesc":"","content":"自君離海上垂釣更何人獨宿空堂雨閒行九陌塵避時曾變〈一作改〉姓救難似嫌身何處相期宿咸陽酒市春〈方回云劉叉豪俠之士常殺人亡命此詩殆叉之真像也〉","collection":"","collectiondesc":"","poemindex":59},{"author":"姚合","charstyle":"近體詩","id":64078,"chapter":"卷七十二","chapternum":72,"title":"春日早朝寄劉起居","titledesc":"","content":"九衢寒露斂雙闕曙光分綵仗迎春日香煙接瑞雲珮聲清漏間天語侍臣聞莫笑馮唐老猶來謁聖君","collection":"","collectiondesc":"","poemindex":60},{"author":"姚合","charstyle":"近體詩","id":64079,"chapter":"卷七十二","chapternum":72,"title":"寄主客劉員外〈禹錫〉","titledesc":"","content":"蟬稀蟲唧唧露重思悠悠靜者多便夜豪家不見秋同歸方欲就微恙幾時瘳今日滄江上何人理釣舟","collection":"","collectiondesc":"","poemindex":61},{"author":"姚合","charstyle":"近體詩","id":64080,"chapter":"卷七十二","chapternum":72,"title":"秋日寄李支使","titledesc":"","content":"秋思朝来起侵人暑稍微曉眠離北户午飯尚生衣山靜雲初白枝髙果漸稀聞君家海上莫與燕同歸","collection":"","collectiondesc":"","poemindex":62},{"author":"姚合","charstyle":"近體詩","id":64081,"chapter":"卷七十二","chapternum":72,"title":"寄陸渾縣尉李景先","titledesc":"","content":"微俸還同請唯君獨自閒地偏無驛路藥賤管仙山月色生松裏泉聲在石間吟詩復飲酒何事更相闗","collection":"","collectiondesc":"","poemindex":63},{"author":"姚合","charstyle":"近體詩","id":64082,"chapter":"卷七十二","chapternum":72,"title":"寄賈島","titledesc":"","content":"漫向城中住兒童不識錢甕頭寒絶酒竈額曉無煙狂發吟如哭愁来坐似禪新詩有幾首旋被世人傳","collection":"","collectiondesc":"","poemindex":64},{"author":"姚合","charstyle":"近體詩","id":64083,"chapter":"卷七十二","chapternum":72,"title":"寄無可上人","titledesc":"","content":"十二門中寺詩僧寺獨幽多年松色别後夜磬聲秋見世果皆熟来生事更修終須執瓶缽相逐入牛頭","collection":"","collectiondesc":"","poemindex":65},{"author":"姚合","charstyle":"近體詩","id":64084,"chapter":"卷七十二","chapternum":72,"title":"寄賈島","titledesc":"","content":"寂寞荒原下南山秖隔籬家貧惟我並詩好復誰知草色無窮處蟲聲少歇時朝昏鼓不到閒卧益相宜","collection":"","collectiondesc":"","poemindex":66},{"author":"姚合","charstyle":"近體詩","id":64085,"chapter":"卷七十二","chapternum":72,"title":"寄不出院僧","titledesc":"","content":"不行門外地齋戒得清真長食施来飯深居鏁定身朝昬常傍佛起坐省逢人非獨心長淨衣無一㸃塵","collection":"","collectiondesc":"","poemindex":67},{"author":"姚合","charstyle":"近體詩","id":64086,"chapter":"卷七十二","chapternum":72,"title":"别賈島","titledesc":"","content":"懶作住山人貧家日賃身書多筆漸秃睡少枕長新野客狂無過詩仙瘦始真秋風千里去誰與我相親","collection":"","collectiondesc":"","poemindex":68},{"author":"姚合","charstyle":"近體詩","id":64087,"chapter":"卷七十二","chapternum":72,"title":"送右司薛貟外赴處州","titledesc":"","content":"懷中天子書腰下使君魚瀑布和雲落仙都與世疎逺程兼水陸半嵗在舟車相送難相别南風入夏初","collection":"","collectiondesc":"","poemindex":69},{"author":"姚合","charstyle":"近體詩","id":64088,"chapter":"卷七十二","chapternum":72,"title":"送崔中丞赴鄭州","titledesc":"","content":"僕射陂前郡清髙越四鄰丹霄鳳詔下太守虎符新露溼關城月花香驛路塵連枝柏庭樹嵗嵗一家春","collection":"","collectiondesc":"","poemindex":70},{"author":"姚合","charstyle":"近體詩","id":64089,"chapter":"卷七十二","chapternum":72,"title":"送殷堯藩侍御遊山南","titledesc":"","content":"詩境西南勝秋深晝夜蛩人家連水影驛路在山峰地靜雲生石天寒雪覆松我為公府繫不得此相從","collection":"","collectiondesc":"","poemindex":71},{"author":"姚合","charstyle":"近體詩","id":64090,"chapter":"卷七十二","chapternum":72,"title":"送裴宰君","titledesc":"","content":"見説為官處煙霞思不窮夜猿啼戸外瀑水落池中名藥人難識仙山路易通還施清淨化誰復與君同","collection":"","collectiondesc":"","poemindex":72},{"author":"姚合","charstyle":"近體詩","id":64091,"chapter":"卷七十二","chapternum":72,"title":"送潘傳秀才歸宣州","titledesc":"","content":"李白墳三尺嵯峨萬古名因君還故里為我弔先生晴日移虹影空山出鶴聲老郎閒未得無計此中行","collection":"","collectiondesc":"","poemindex":73},{"author":"姚合","charstyle":"近體詩","id":64092,"chapter":"卷七十二","chapternum":72,"title":"送李傅秀才歸宣州","titledesc":"","content":"謝守青山宅山孤宅亦平池塘無復見春草野中生常日登樓望今朝送客行殷勤拂石壁爲我一書名","collection":"","collectiondesc":"","poemindex":74},{"author":"姚合","charstyle":"近體詩","id":64093,"chapter":"卷七十二","chapternum":72,"title":"送雍陶游蜀","titledesc":"","content":"春色三千里愁人意未開木梢穿棧出雨勢隔江来荒館因花宿深山羨客廻相如何物在應只有琴臺","collection":"","collectiondesc":"","poemindex":75},{"author":"姚合","charstyle":"近體詩","id":64094,"chapter":"卷七十二","chapternum":72,"title":"送崔之仁〈一作别劉徳仁〉","titledesc":"","content":"欲出還成住前程甚謫遷佯眠随客醉愁坐似僧禪舊國歸何處春山買欠錢幾時無一事長在故人邊","collection":"","collectiondesc":"","poemindex":76},{"author":"姚合","charstyle":"近體詩","id":64095,"chapter":"卷七十二","chapternum":72,"title":"送宋慎言","titledesc":"","content":"童稚便知聞如今秖有君百篇詩盡和一盞酒須分驛路多連水州城半在雲離情同落葉向晚更紛紛","collection":"","collectiondesc":"","poemindex":77},{"author":"姚合","charstyle":"近體詩","id":64096,"chapter":"卷七十二","chapternum":72,"title":"送王龜處士","titledesc":"","content":"送客客爲誰朱門處士稀惟修曾子行不著老萊衣古寺隨僧飯空林共鳥歸壺中駐年藥燒得獻庭闈","collection":"","collectiondesc":"","poemindex":78},{"author":"姚合","charstyle":"近體詩","id":64097,"chapter":"卷七十二","chapternum":72,"title":"病中辱朱諫議惠甘菊藥苗因以詩贈","titledesc":"","content":"蕭蕭一畝宫種菊十餘叢採摘和芳露封題寄病翁熟宜茶鼎裏飡稱石甌中香潔將何比從来味不同","collection":"","collectiondesc":"","poemindex":79},{"author":"姚合","charstyle":"近體詩","id":64098,"chapter":"卷七十二","chapternum":72,"title":"聞蟬寄賈島","titledesc":"","content":"未秋吟便苦半咽半隨風禪客心應亂愁人耳願聾雨晴髙樹裏日晩古城中逺思應難盡誰當與我同","collection":"","collectiondesc":"","poemindex":80},{"author":"姚合","charstyle":"近體詩","id":64099,"chapter":"卷七十二","chapternum":72,"title":"西掖寓直春曉聞殘漏","titledesc":"","content":"直廬仙掖近春氣曙猶寒隠隠銀河在丁丁玉漏殘微風飄更切萬籟雜應難鳳閣明初啓雞人唱漸闌靜宜来禁裏清是下雲端我識朝天路從容自整冠","collection":"","collectiondesc":"","poemindex":81},{"author":"姚合","charstyle":"近體詩","id":64100,"chapter":"卷七十二","chapternum":72,"title":"省直書事","titledesc":"","content":"黙黙滄江老官分右掖榮立朝班近殿奏直上知名曉霧和香氣晴樓下樂聲蜀牋金屑膩月兎筆毫精禁樹霏煙覆宫墻瑞草生露盤秋更出玉漏晝還清碧蘚無塵染寒蟬似鳥鳴竹深雲自宿天近日先明孱懦難封詔疎愚但擲觥素飡終日足寧免衆人輕","collection":"","collectiondesc":"","poemindex":82},{"author":"姚合","charstyle":"近體詩","id":64101,"chapter":"卷七十二","chapternum":72,"title":"和門下李相餞西蜀相公","titledesc":"","content":"聖朝同舜日作相有夔龍理化知無外蒸黎盡可封燮和皆達識出入並登庸武騎增餘勇儒冠貴所從贈詩全六義出鎮越千峰連日陳天樂芳筵叠酒鍾烏臺情已洽鳳閣分彌濃〈元和十四年崔相公與門下相公連御史臺今又在中書矣〉棧轉旌揺水崖髙馬踏松恩深施逺俗化美見前蹤〈太和四年門下相公出鎮至今西蜀理化清淨民俗歌謡不絶〉江曉浮巴字山晴聳劍鋒雙油擁上宰四海羨臨卭先路聲華逺離京詔㫖重嵗除今向盡春色即相逢嫩葉抽頳蕊新苔長翠茸氷消魚潎潎林暖鳥噰噰泉落聞難盡花開看不供青城方眷戀黃閣竟從容計日歸台席還聴長樂鐘","collection":"","collectiondesc":"","poemindex":83},{"author":"姚合","charstyle":"近體詩","id":64102,"chapter":"卷七十二","chapternum":72,"title":"和座主相公西亭秋日即事","titledesc":"","content":"西亭秋望好寧要更垂簾夫子墻還峻鄼侯宅過謙微風紅葉下新雨綠苔黏窓外松初長欄中藥旋添海圗裝玉軸書目寄牙籤竹色晴連地山光逺入簷酒濃杯稍重詩冷語多尖屬和才雖淺題髙免客嫌","collection":"","collectiondesc":"","poemindex":84},{"author":"姚合","charstyle":"近體詩","id":64103,"chapter":"卷七十二","chapternum":72,"title":"酬任疇協律夏中苦雨見寄","titledesc":"","content":"銀漢波瀾溢經旬雨未休細聴宜隔牖逺望憶髙樓風急飄還斷雲低落更稠走童驚掣電饑鳥啄浮漚絲網張空際珠繩續瓦溝青蛙多入户潢潦欲勝舟雷怒疑山破池渾似土流灰人漫禳厭水馬恣沉浮廣陌應翻浪貧居恐作湫陽精藏不耀陰氣盛難收逺色重林暮繁聲四壁秋望晴思見日防冷擬披裘枕膩眠還懶車羸出轉憂散空煙漠漠迸溜竹修修樹暗蟬吟咽巢傾燕語愁琴書涼簟淨燈燭夜窓幽天上那能問龍邊本不求溼煙凝竈額荒草覆墻頭酒思淒方罷詩情耿始抽下床先仗屐汲井恐飄甌危坐徒相憶佳期未有由勞君寄新什終日不能酬〈文苑中無散空二句亦有數聨顛倒今從集本〉","collection":"","collectiondesc":"","poemindex":85},{"author":"姚合","charstyle":"近體詩","id":64104,"chapter":"卷七十二","chapternum":72,"title":"喜胡遇至","titledesc":"","content":"窮居稀出入門戸滿塵埃病少閒人問貧惟宻友来茅齋從掃破藥酒遣生開多事經時别還愁不宿迴就林燒嫩笋遶樹揀香梅相對題新什遲成舉罰杯","collection":"","collectiondesc":"","poemindex":86},{"author":"姚合","charstyle":"近體詩","id":64105,"chapter":"卷七十二","chapternum":72,"title":"杭州觀潮","titledesc":"","content":"樓有樟亭號濤来自古今勢連滄海濶色閉白雲深怒雪驅寒氣狂雷散大音浪髙風更起波急石難沉鳥懼多遥過龍驚不敢吟坳如開玉穴危似走瓊岑但褫千人魄那知伍相心岸摧連古道洲漲踣樷林跳沫山皆溼當江日半陰天然與禹鑿此理遣誰尋","collection":"","collectiondesc":"","poemindex":87},{"author":"姚合","charstyle":"近體詩","id":64106,"chapter":"卷七十二","chapternum":72,"title":"題鳳翔西郭新亭","titledesc":"","content":"西郭塵埃外新亭制度奇地形當要處人力是閒時結搆方殊絶髙低更合宜棟梁清俸買松竹逺山移佛寺幽難敵仙家景可追良工慚巧盡上客恨逢遲兩面寒波漲當前軟桺垂清虚宜月入涼冷勝風吹宴賞軍容靜登臨妓樂隨魚龍聴絃管鳬鶴識旌旗泛鷁春流濶飛觴白日欹閒花常在戸嫩蘚乍緣墀永望情無極頻来困不辭雲峰晴轉出煙樹晚逾滋向野惟貪靜臨空遽覺危行人如不到游樂更何為","collection":"","collectiondesc":"","poemindex":88},{"author":"姚合","charstyle":"近體詩","id":64107,"chapter":"卷七十二","chapternum":72,"title":"題河上亭","titledesc":"","content":"亭亭河上亭魚擲水禽鳴九曲何時盡千峰今日清晨光秋更逺暑氣夏常輕杯裏移檣影琴中有浪聲㟁莎連砌靜漁火入窓明来此多沉醉神髙無宿酲","collection":"","collectiondesc":"","poemindex":89},{"author":"姚合","charstyle":"近體詩","id":64108,"chapter":"卷七十二","chapternum":72,"title":"題山寺","titledesc":"","content":"千重山崦裏樓閣影㕘差未暇尋僧院先看置寺碑竹深行漸暗石穩坐多時古塔蟲蛇善陰廊鳥雀癡雲開上界近泉落下方遲為愛青桐葉因題滿樹詩","collection":"","collectiondesc":"","poemindex":90},{"author":"姚合","charstyle":"近體詩","id":64109,"chapter":"卷七十二","chapternum":72,"title":"題宣義池亭","titledesc":"","content":"春入池亭好風光暖更鮮尋芳行不困逐勝坐還遷細草亂如髮幽禽語似絃苔文翻古篆石色學秋天花落能漂酒萍開解避船暫来猶愈疾久住合成仙迸笋搘堦起垂藤壓樹偏此生應借看自料買無錢","collection":"","collectiondesc":"","poemindex":91},{"author":"姚合","charstyle":"近體詩","id":64110,"chapter":"卷七十二","chapternum":72,"title":"題鄭〈一作崔〉駙馬林亭","titledesc":"","content":"東園連宅起勝事與心期幽洞自生藥新篁迸入池密林行不盡芳草坐難移石翠疑無質鶯歌似有詞莎臺髙出樹蘚壁淨題詩我獨多來賞九衢人不知","collection":"","collectiondesc":"","poemindex":92},{"author":"姚合","charstyle":"近體詩","id":64111,"chapter":"卷七十二","chapternum":72,"title":"題長安薛員外水閣","titledesc":"","content":"亭亭新閣成風景益鮮明石盡太湖色水多湘渚聲筠和粉長零露逐荷傾時倚髙山望幽尋小徑行林疎看鳥語池近識魚情政暇招閒客唯將酒送迎","collection":"","collectiondesc":"","poemindex":93},{"author":"姚合","charstyle":"近體詩","id":64112,"chapter":"卷七十二","chapternum":72,"title":"寄題尉遲少卿郊居","titledesc":"","content":"卿寺在關東林居思不窮朝衣掛壁上廐馬放田中隅坐惟禪子隨行只藥童砌莎留宿露庭竹出清風濃翠生苔㸃辛香發桂叢蓮池伊水入石徑逺山通愚者心還靜髙人跡自同無能相近住終日羨隣翁","collection":"","collectiondesc":"","poemindex":94},{"author":"姚合","charstyle":"近體詩","id":64113,"chapter":"卷七十二","chapternum":72,"title":"寄華州李中丞","titledesc":"","content":"毛女峰前郡煙霞氣轉清庭分靈掌影窓度瀑泉聲蘚逕人稀到松齋藥自生常飡亦芝术閒客有公卿看水逢仙鶴登樓見帝城養生非酒病難隠是詩名省署常連步江臯欲獨耕偶題無六義聊以達微誠","collection":"","collectiondesc":"","poemindex":95},{"author":"姚合","charstyle":"近體詩","id":64114,"chapter":"卷七十二","chapternum":72,"title":"金州書事寄山中舊友","titledesc":"","content":"安康雖好郡刺史是憨翁買酒終朝飲吟詩一室空自知為政拙衆亦覺心公親事星河在憂人骨肉同簿書嵐色裏鼓角水聲中井邑神州接帆檣海路通野亭晴帶霧竹寺夏多風溉稻長川白燒林逺岫紅舊山期已失芳草思何窮林下無相笑男兒五馬雄","collection":"","collectiondesc":"","poemindex":96},{"author":"姚合","charstyle":"近體詩","id":64115,"chapter":"卷七十二","chapternum":72,"title":"寄王度居士","titledesc":"","content":"顦顇王居士顛狂不稱時天公與貧病時輩復輕欺茅屋隨年賃盤飡逐日移棄嫌官似夢珍重酒如師無竹栽蘆看思山叠石為靜窓留客話古寺覔僧棊瘦馬寒来死羸童餓得癡惟應尋阮籍心事逺相知","collection":"","collectiondesc":"","poemindex":97},{"author":"姚合","charstyle":"近體詩","id":64116,"chapter":"卷七十二","chapternum":72,"title":"病中書事寄友人","titledesc":"","content":"終日自纒繞此身無適緣萬愁生雨夜百病凑衰年多睡憎明屋慵行待暖天瘡頭梳有虱風耳亂無蟬換白方多錯廻金法不全家貧何所怨時在老僧邊","collection":"","collectiondesc":"","poemindex":98},{"author":"姚合","charstyle":"近體詩","id":64117,"chapter":"卷七十二","chapternum":72,"title":"贈張籍太祝","titledesc":"","content":"妙絶江南曲淒涼愍女詩古風無手敵新語是人知飛動終由格工夫過却奇麟臺添集卷樂府換歌詞李白應先拜劉楨必自疑貧湏君子救病合國家醫野客開山借隣僧與米炊甘貧辭聘幣依選受官資多見愁連曉稀聞債盡時聖朝文物盛太祝獨低睂","collection":"","collectiondesc":"","poemindex":99},{"author":"姚合","charstyle":"近體詩","id":64118,"chapter":"卷七十二","chapternum":72,"title":"贈終南山傅山人","titledesc":"","content":"七十未成事終南蒼鬢翁老来詩興苦貧去酒腸空蠖蟄身仍病鵬摶力未通巳無燒藥本惟有著書功白馬時何晩〈老君度關事也〉青龍嵗欲終〈星紀躔次之義〉生涯枯葉下家口亂雲中潭靜魚驚水天晴鶴唳風悲君還姓傅獨不夢髙宗","collection":"","collectiondesc":"","poemindex":100},{"author":"姚合","charstyle":"近體詩","id":64119,"chapter":"卷七十二","chapternum":72,"title":"冬夜宴韓卿宅送崔元亮赴果州","titledesc":"","content":"蘭燭照重茵飛杯復幾分主人寒不寢上客曉離羣騎吏緣青壁旌旗度白雲劍銘生蘚色巴字叠氷文華省思仙侣疲民愛使君泠泠惟自適郡邸有誰聞","collection":"","collectiondesc":"","poemindex":101},{"author":"姚合","charstyle":"近體詩","id":64120,"chapter":"卷七十二","chapternum":72,"title":"送韓湘赴湖西從事","titledesc":"","content":"年少登科客從軍詔命新行裝有兵器祖席盡詩人細雨湘城暮微風楚水春潯陽應足雁夢澤豈無塵猿叫来山頂潮痕在樹身從容多暇日佳句寄須頻","collection":"","collectiondesc":"","poemindex":102},{"author":"姚合","charstyle":"近體詩","id":64121,"chapter":"卷七十二","chapternum":72,"title":"送杜立歸蜀","titledesc":"","content":"迢遞三千里西南是去程杜陵家已盡蜀國客重行雪照巴江色風吹棧閤聲馬嘶山稍暖人語店初明旅夢心多感孤吟氣不平誰為李白後為訪錦官城","collection":"","collectiondesc":"","poemindex":103},{"author":"姚合","charstyle":"近體詩","id":64122,"chapter":"卷七十二","chapternum":72,"title":"迎春","titledesc":"","content":"半年留醉待花開曉去迎春夜始回風暖慢行尋曲水天晴逺望立髙臺亦知無處將詩請惟得終朝把酒催今日柳條全弄色遊人相伴看春来","collection":"","collectiondesc":"","poemindex":104},{"author":"姚合","charstyle":"近體詩","id":64123,"chapter":"卷七十二","chapternum":72,"title":"賞春","titledesc":"","content":"閒人祇是愛春光迎得春来喜欲狂買酒怕遲令走馬看花嫌逺自移床嬌鶯語足方離樹戲蝶飛髙始過墻顛倒醉眠三數日人間百事不思量","collection":"","collectiondesc":"","poemindex":105},{"author":"姚合","charstyle":"近體詩","id":64124,"chapter":"卷七十二","chapternum":72,"title":"别春","titledesc":"","content":"留春不得被春欺春若無情遣泥誰寂寞自疑生冷病凄涼還似别親知隨風未辨歸何處澆酒惟求住少時一去近當三百日從朝至夜是相思","collection":"","collectiondesc":"","poemindex":106},{"author":"姚合","charstyle":"近體詩","id":64125,"chapter":"卷七十二","chapternum":72,"title":"將歸山","titledesc":"","content":"野人慣去山中住自到城来悶不勝宫樹蟬聲多却樂侯門月色少於燈饑来惟擬重餐藥歸去還應只别僧聞道舊溪茒屋畔春風新上數枝藤","collection":"","collectiondesc":"","poemindex":107},{"author":"姚合","charstyle":"近體詩","id":64126,"chapter":"卷七十二","chapternum":72,"title":"罷武功縣將入城","titledesc":"","content":"乍抛衫笏覺身輕依舊還稱學道名欲泥山僧分屋住羞從野老借牛耕妻兒盡怕爲逋客親故相邀遣到城無奈同官珍重意幾回臨路却休行","collection":"","collectiondesc":"","poemindex":108},{"author":"姚合","charstyle":"近體詩","id":64127,"chapter":"卷七十二","chapternum":72,"title":"罷武功縣將入城","titledesc":"","content":"青衫脱下便狂歌種薤栽莎斸古坡野客相逢添酒病春山暫上着詩魔亦知官罷貧還甚且喜閒来睡得多欲與九衢親故别明朝拄杖始經過","collection":"","collectiondesc":"","poemindex":109},{"author":"姚合","charstyle":"近體詩","id":64128,"chapter":"卷七十二","chapternum":72,"title":"題田將軍宅","titledesc":"","content":"焚香書院最風流莎草緣墻綠蘚秋近砌别穿澆藥井臨街新起看山樓棲禽戀竹明猶在閒客觀花夜未休好是暗移城裏宅清涼渾得似江頭","collection":"","collectiondesc":"","poemindex":110},{"author":"姚合","charstyle":"近體詩","id":64129,"chapter":"卷七十二","chapternum":72,"title":"題崔駙馬宅","titledesc":"","content":"心在林泉身在城鳳凰樓下得閒名洞中見鑿尋仙路月裏猶燒煮藥鐺數樹異花皆勅賜竝竿修竹自天生詩人多説離君宅不得青苔地上行","collection":"","collectiondesc":"","poemindex":111},{"author":"姚合","charstyle":"近體詩","id":64130,"chapter":"卷七十二","chapternum":72,"title":"酬薛奉禮見寄","titledesc":"","content":"栖栖滄海一耕人詔遣江邊作使君山頂雨餘青到地濤頭風起白連雲詩成客見書墻和藥熟僧来就鼎分珍重來章相借問芳名未識已曾聞","collection":"","collectiondesc":"","poemindex":112},{"author":"姚合","charstyle":"近體詩","id":64131,"chapter":"卷七十二","chapternum":72,"title":"贈王尊師","titledesc":"","content":"先生自説瀛洲路多在青松白石間海㟁夜中常見日僊宫深處却無山犬隨鶴去游諸洞龍作人來問大還今日偶聞塵外事朝簪未擲復何顔","collection":"","collectiondesc":"","poemindex":113},{"author":"姚合","charstyle":"近體詩","id":64132,"chapter":"卷七十二","chapternum":72,"title":"和髙諫議䝉兼賓客時入翰苑","titledesc":"","content":"兼秩恩歸第一流時尋仙路向瀛洲鐘聲迢遞銀河曉林色葱蘢玉露秋紫殿講筵隣御座青宫賓榻入龍樓從來共結歸山侣今日多應獨自休","collection":"","collectiondesc":"","poemindex":114},{"author":"姚合","charstyle":"近體詩","id":64133,"chapter":"卷七十二","chapternum":72,"title":"和劉禹錫主客冬初拜表懷上都故人","titledesc":"","content":"九陌喧喧騎吏催百官拜表禁城開林疎曉日明紅葉塵靜寒霜覆綠苔玉佩聲微班始定金函光動按初來此時共想朝天客謝食方從閣裏迴","collection":"","collectiondesc":"","poemindex":115},{"author":"姚合","charstyle":"近體詩","id":64134,"chapter":"卷七十二","chapternum":72,"title":"寄東都白賓客居易","titledesc":"","content":"闕下髙眠過十旬南宫印綬乞離身詩中得意應千首海内嫌官只一人賓客分司真是隠山泉遶宅豈辭貧竹齋晩起多無事惟到龍門寺裏頻","collection":"","collectiondesc":"","poemindex":116},{"author":"姚合","charstyle":"近體詩","id":64135,"chapter":"卷七十二","chapternum":72,"title":"寄崔之仁山人","titledesc":"","content":"不得之仁消息久秋來體色復何如苦將杯酒判身病狂作文章信手書官職卑微從客笑性靈閒野向錢疎幾時家計渾無事揀取深山一處居","collection":"","collectiondesc":"","poemindex":117},{"author":"姚合","charstyle":"近體詩","id":64136,"chapter":"卷七十二","chapternum":72,"title":"送劉禹錫郎中赴蘇州","titledesc":"","content":"三十年來天下名啣恩東守闔閭城初經函谷眠山驛漸入梁園問水程霽日滿江寒浪靜春風遶郭白蘋生虎丘野寺吴中少誰伴吟詩月裏行","collection":"","collectiondesc":"","poemindex":118},{"author":"姚合","charstyle":"近體詩","id":64137,"chapter":"卷七十二","chapternum":72,"title":"送劉禹錫郎中赴蘇州","titledesc":"","content":"州城全是故吴宫香徑難尋古蘚中雲水計程千里逺軒車送别九衢空鶴聲髙下聴無盡潮色朝昏望不同太守吟詩人自理小齋閒卧白蘋風","collection":"","collectiondesc":"","poemindex":119},{"author":"姚合","charstyle":"近體詩","id":64138,"chapter":"卷七十二","chapternum":72,"title":"送林使君赴邵州","titledesc":"","content":"詔書飛下五雲間才子分符不等閒驛路算程多是水州圗管地少於山江頭斑竹尋應徧洞裏丹砂自採還清淨化人人自理終朝無事更相關","collection":"","collectiondesc":"","poemindex":120},{"author":"姚合","charstyle":"近體詩","id":64139,"chapter":"卷七十二","chapternum":72,"title":"送獨孤煥評事赴豐州","titledesc":"","content":"東門擕酒送廷評結束從軍塞上行深磧路移惟馬覺斷蓬風起與鵰平煙生逺戍侵雲色氷叠黃河長雪聲須鑿燕然山上石登科記裏是閒名","collection":"","collectiondesc":"","poemindex":121},{"author":"姚合","charstyle":"近體詩","id":64140,"chapter":"卷七十二","chapternum":72,"title":"送源中丞赴新羅","titledesc":"","content":"赤墀賜對使殊方官重霜臺紫綬光玉節在船清海怪金函開詔拜夷王雲晴漸覺山川異風便那知道路長誰得似君將雨露海東萬里灑扶桑","collection":"","collectiondesc":"","poemindex":122},{"author":"姚合","charstyle":"近體詩","id":64141,"chapter":"卷七十二","chapternum":72,"title":"别友人山居","titledesc":"","content":"偶向山中覔紫芝山人勾引住多時摘花浸酒春愁盡燒竹煎茶夜卧遲泉落林梢多碎滴松生石底足傍枝明朝却欲歸城市問我來期總不知","collection":"","collectiondesc":"","poemindex":123},{"author":"姚合","charstyle":"近體詩","id":64142,"chapter":"卷七十二","chapternum":72,"title":"送無可上人游越","titledesc":"","content":"清晨相訪立門前麻履方袍一少年嬾讀經文求作佛願攻詩句覔昇仙芳春山影花連寺獨夜潮聲月滿船今日送行偏惜别共師文字有因緣","collection":"","collectiondesc":"","poemindex":124},{"author":"姚合","charstyle":"近體詩","id":64143,"chapter":"卷七十二","chapternum":72,"title":"送僧實歸杭州天竺","titledesc":"","content":"石橋寺裏最清涼聞説茒庵寄上方林外猿聲連院磬月中潮色到禪床他生念我身何在此世惟師性亦㤀九陌相逢千里别青山重叠樹蒼蒼","collection":"","collectiondesc":"","poemindex":125},{"author":"姚合","charstyle":"近體詩","id":64144,"chapter":"卷七十二","chapternum":72,"title":"咏貴游","titledesc":"","content":"貴遊多愛向深春到處香凝數里塵紅杏花開連錦障綠楊陰合拂朱輪鳳凰尊畔飛金盞絲竹聲中醉玉人日暮垂鞭共歸去西園賔客附龍鱗","collection":"","collectiondesc":"","poemindex":126},{"author":"姚合","charstyle":"近體詩","id":64145,"chapter":"卷七十二","chapternum":72,"title":"和李裴二舍人兩閣老酬白少傅見寄","titledesc":"","content":"罷草王言星嵗久嵩髙山色日相親蕭條雨夜吟連曉撩亂花時看盡春此世逍遥應獨得古來閒散有誰隣林中長老呼居士天下書生仰達人酒挈數瓶杯亦濶詩成千首語皆新綸闈並命誠宜賀不念衰年寄止頻","collection":"","collectiondesc":"","poemindex":127},{"author":"姚合","charstyle":"近體詩","id":64146,"chapter":"卷七十二","chapternum":72,"title":"秋中夜坐","titledesc":"","content":"疎散永無事不眠常夜分月中松露滴風引鶴同聞","collection":"","collectiondesc":"","poemindex":128},{"author":"姚合","charstyle":"近體詩","id":64147,"chapter":"卷七十二","chapternum":72,"title":"古碑","titledesc":"","content":"荒田一片石文字滿青苔不是逢閒客何人肯讀來","collection":"","collectiondesc":"","poemindex":129},{"author":"姚合","charstyle":"近體詩","id":64148,"chapter":"卷七十二","chapternum":72,"title":"楊桺枝詞","titledesc":"","content":"黃金絲掛粉墻頭動似顛狂靜似愁游客見時心自醉無因得見謝家樓","collection":"","collectiondesc":"","poemindex":130},{"author":"姚合","charstyle":"近體詩","id":64149,"chapter":"卷七十二","chapternum":72,"title":"楊桺枝詞","titledesc":"","content":"葉葉如睂翠色濃黃鶯偏戀語從容橋邊陌上無人識雨濕煙和思萬重","collection":"","collectiondesc":"","poemindex":131},{"author":"姚合","charstyle":"近體詩","id":64150,"chapter":"卷七十二","chapternum":72,"title":"楊桺枝詞","titledesc":"","content":"江上東西離别饒舊條折盡折新條亦知春色人將去猶勝狂風取次飄","collection":"","collectiondesc":"","poemindex":132},{"author":"姚合","charstyle":"近體詩","id":64151,"chapter":"卷七十二","chapternum":72,"title":"楊桺枝詞","titledesc":"","content":"二月楊花觸處飛悠悠漠漠自東西謝家咏雪徒相比吹落庭前便作泥","collection":"","collectiondesc":"","poemindex":133},{"author":"姚合","charstyle":"近體詩","id":64152,"chapter":"卷七十二","chapternum":72,"title":"窮邊詞","titledesc":"","content":"將軍作鎮古汧州水膩山春節氣柔清夜滿城絲管散行人不信是邊頭〈謝叠山云此詩頌邊城賢守有風人法度〉","collection":"","collectiondesc":"","poemindex":134},{"author":"姚合","charstyle":"近體詩","id":64153,"chapter":"卷七十二","chapternum":72,"title":"游天長寺上方","titledesc":"","content":"曉上上方髙處立路人羨我此時身白雲向我頭上過我更羨他雲路人","collection":"","collectiondesc":"","poemindex":135},{"author":"姚合","charstyle":"近體詩","id":64154,"chapter":"卷七十二","chapternum":72,"title":"夜期賈島不至","titledesc":"","content":"忍寒停酒待君来酒作寒氷火作灰半夜出門重立望月明先自下髙臺","collection":"","collectiondesc":"","poemindex":136},{"author":"姚合","charstyle":"近體詩","id":64155,"chapter":"卷七十二","chapternum":72,"title":"酬令狐郎中見寄","titledesc":"","content":"昨是兒童今是翁人間日月疾如風常聞欲向滄江去除我無人與子同","collection":"","collectiondesc":"","poemindex":137},{"author":"姚合","charstyle":"近體詩","id":64156,"chapter":"卷七十二","chapternum":72,"title":"和前吏部韓侍郎夜泛南溪","titledesc":"","content":"辭得官来疾漸平世間那有此髙情新晴月滿南溪裏引客乗船處處行","collection":"","collectiondesc":"","poemindex":138},{"author":"姚合","charstyle":"近體詩","id":64157,"chapter":"卷七十二","chapternum":72,"title":"乞新茶","titledesc":"","content":"嫩綠微黃碧澗春採時聞道斷葷辛不將錢買將詩乞借問山翁有幾人","collection":"","collectiondesc":"","poemindex":139},{"author":"朱慶餘","charstyle":"近體詩","id":64158,"chapter":"卷七十二","chapternum":72,"title":"泛溪","titledesc":"","content":"曲渚廻花舫生衣卧向風鳥飛溪色裏人語棹聲中餘卉纔分影新蒲自作樷前灣更幽絶雖淺去猶通","collection":"","collectiondesc":"","poemindex":140},{"author":"朱慶餘","charstyle":"近體詩","id":64159,"chapter":"卷七十二","chapternum":72,"title":"鳳翔西池與賈島納凉","titledesc":"","content":"四面無炎氣清池濶復深蜂飛逢草住魚戲見人沉拂石安茶器移床選樹陰幾廻同到此盡日得閒吟","collection":"","collectiondesc":"","poemindex":141},{"author":"朱慶餘","charstyle":"近體詩","id":64160,"chapter":"卷七十二","chapternum":72,"title":"與石畫秀才過普照寺","titledesc":"","content":"問人知寺路松竹暗春山潭黑龍應在巢空鶴未還經年爲客倦半日與僧閒更共嘗新茗聞鐘笑語間","collection":"","collectiondesc":"","poemindex":142},{"author":"朱慶餘","charstyle":"近體詩","id":64161,"chapter":"卷七十二","chapternum":72,"title":"望蕭關","titledesc":"","content":"漸見風沙暗蕭關欲到時兒童能探火婦女解縫旗川絶銜魚鷺林多帶箭麋暫來戎馬地不敢苦吟詩","collection":"","collectiondesc":"","poemindex":143},{"author":"朱慶餘","charstyle":"近體詩","id":64162,"chapter":"卷七十二","chapternum":72,"title":"和劉補闕秋園寓興之什","titledesc":"","content":"閒園清氣滿新興日堪追隔水蟬鳴後當簷雁過時雨餘槐穟重霜近藥苗衰不以朝簪貴多將野客期","collection":"","collectiondesc":"","poemindex":144},{"author":"朱慶餘","charstyle":"近體詩","id":64163,"chapter":"卷七十二","chapternum":72,"title":"和劉補闕秋園寓興之什","titledesc":"","content":"誰言髙靜意不異在衡茅竹冷人離洞天晴鶴出巢深籬藏白菌荒蔓露青匏幾見中宵月清光墜樹梢","collection":"","collectiondesc":"","poemindex":145},{"author":"朱慶餘","charstyle":"近體詩","id":64164,"chapter":"卷七十二","chapternum":72,"title":"和劉補闕秋園寓興之什","titledesc":"","content":"逍遥人事外杖屨入杉蘿草色寒猶在蟲聲晩漸多靜逢山鳥下幽稱野僧過幾許新開菊閒從落葉和","collection":"","collectiondesc":"","poemindex":146},{"author":"朱慶餘","charstyle":"近體詩","id":64165,"chapter":"卷七十二","chapternum":72,"title":"和劉補闕秋園寓興之什","titledesc":"","content":"留情清景晏朝罷有餘閒蝶散紅蘭外螢飛白露間墻髙微見寺林靜逺分山吟足期相訪殘陽自掩關","collection":"","collectiondesc":"","poemindex":147},{"author":"朱慶餘","charstyle":"近體詩","id":64166,"chapter":"卷七十二","chapternum":72,"title":"和劉補闕秋園寓興之什","titledesc":"","content":"深齋嘗獨處詎肯厭秋聲翠篠寒逾靜孤花晩更明每因逢石坐多見抱書行入夜聴疎杵遥知耿此情","collection":"","collectiondesc":"","poemindex":148},{"author":"朱慶餘","charstyle":"近體詩","id":64167,"chapter":"卷七十二","chapternum":72,"title":"和劉補闕秋園寓興之什","titledesc":"","content":"蒼翠經宵在園廬景自深風凄欲去燕月冷向來砧碧石當莎逕寒煙冒竹林杯瓢閒寄詠清絶是知音","collection":"","collectiondesc":"","poemindex":149},{"author":"朱慶餘","charstyle":"近體詩","id":64168,"chapter":"卷七十二","chapternum":72,"title":"和劉補闕秋園寓興之什","titledesc":"","content":"門巷唯苔蘚誰言不稱貧臺閒人下晩果熟鳥來頻石脉潛通井松枝靜離塵殘蔬得雨後又見一畨新","collection":"","collectiondesc":"","poemindex":150},{"author":"朱慶餘","charstyle":"近體詩","id":64169,"chapter":"卷七十二","chapternum":72,"title":"和劉補闕秋園寓興之什","titledesc":"","content":"捲簾天色靜近瀬覺衣單蕉葉猶停翠桐陰已爽寒雲從髙處望琴愛靜時彈正去重陽近吟秋意未闌","collection":"","collectiondesc":"","poemindex":151},{"author":"朱慶餘","charstyle":"近體詩","id":64170,"chapter":"卷七十二","chapternum":72,"title":"和劉補闕秋園寓興之什","titledesc":"","content":"竹逕通隣圃清涼稱獨遊蟲絲交影細藤子墜聲幽積潤苔紋厚迎寒薺葉稠閒來尋古畫未廢執茶甌","collection":"","collectiondesc":"","poemindex":152},{"author":"朱慶餘","charstyle":"近體詩","id":64171,"chapter":"卷七十二","chapternum":72,"title":"和劉補闕秋園寓興之什","titledesc":"","content":"風物已蕭䬃晚烟生霽容斜分紫陌樹逺隔翠微鐘宿客論文靜閒燈落燼重無窮林下意真得古人風","collection":"","collectiondesc":"","poemindex":153},{"author":"朱慶餘","charstyle":"近體詩","id":64172,"chapter":"卷七十二","chapternum":72,"title":"上張水部","titledesc":"","content":"出入門闌久兒童亦有情不忘將姓字常説向公卿每許連床坐仍容並馬行恩深轉無語懷抱甚分明","collection":"","collectiondesc":"","poemindex":154},{"author":"朱慶餘","charstyle":"近體詩","id":64173,"chapter":"卷七十二","chapternum":72,"title":"夏末留别洞庭知已","titledesc":"","content":"清秋時節近分袂獨凄然此地折髙栁何門聴暮蟬浪揺河外日山背楚南天空感迢迢事榮歸在幾年","collection":"","collectiondesc":"","poemindex":155},{"author":"朱慶餘","charstyle":"近體詩","id":64174,"chapter":"卷七十二","chapternum":72,"title":"題薔薇花","titledesc":"","content":"四面重條密浮陰入夏清綠攢傷手刺紅墮斷腸英粉着蜂鬚膩光凝蝶翅明雨中看亦好况復值初晴","collection":"","collectiondesc":"","poemindex":156},{"author":"朱慶餘","charstyle":"近體詩","id":64175,"chapter":"卷七十二","chapternum":72,"title":"歸故園","titledesc":"","content":"桑柘駢春數畝間門前五栁正堪攀尊中美酒長須滿身外浮名總是閒竹逕有時風為掃柴門無事日常關於焉已是忘機地何用將金别買山","collection":"","collectiondesc":"","poemindex":157},{"author":"朱慶餘","charstyle":"近體詩","id":64176,"chapter":"卷七十二","chapternum":72,"title":"南湖","titledesc":"","content":"湖上微風小檻涼翻翻菱荇滿廻塘野船著㟁入春草水鳥帶波飛夕陽蘆葉有聲疑露雨浪花無際似瀟湘飄然蓬艇東歸客盡日相看憶楚鄉","collection":"","collectiondesc":"","poemindex":158},{"author":"朱慶餘","charstyle":"近體詩","id":64177,"chapter":"卷七十二","chapternum":72,"title":"與龎復言擕酒望洞庭","titledesc":"","content":"南湖春色通平逺貪記詩情忘酒杯帆自巴陵山下過雨從神女峽邊來青蒲映水疎還宻白鳥飜空去復回盡日與君同看望了然勝見畫屏開","collection":"","collectiondesc":"","poemindex":159},{"author":"朱慶餘","charstyle":"近體詩","id":64178,"chapter":"卷七十二","chapternum":72,"title":"題章正字道正新居","titledesc":"","content":"獨在御樓南畔住生涯還似舊時貧全無竹可侵行逕一半花猶屬别人吟處不妨嫌鼓鬧眼前唯稱與僧鄰近来漸覺青莎巷車馬過從已有塵","collection":"","collectiondesc":"","poemindex":160},{"author":"朱慶餘","charstyle":"近體詩","id":64179,"chapter":"卷七十二","chapternum":72,"title":"題王丘長史宅","titledesc":"","content":"更無人吏在門前不似居官似學仙藥氣暗侵朝服上花陰晩到簿書邊玉琴閒抱看山坐筒簟長鋪與客眠時見街中騎瘦馬低頭只是為詩篇","collection":"","collectiondesc":"","poemindex":161},{"author":"朱慶餘","charstyle":"近體詩","id":64180,"chapter":"卷七十二","chapternum":72,"title":"題錢宇别墅","titledesc":"","content":"林居向晩饒清景惜去非關戀酒杯石淨每因杉露滴地幽漸覺水禽来藥蔬秋後供僧盡竹杖吟中望月回紅葉間飄籬落迥行人逺見草堂開","collection":"","collectiondesc":"","poemindex":162},{"author":"朱慶餘","charstyle":"近體詩","id":64181,"chapter":"卷七十二","chapternum":72,"title":"贈韓協律","titledesc":"","content":"永日微吟在竹間骨清唯愛潄寒泉門閒多有投文客身病長無買藥錢嶺寺聴猿頻獨宿湖亭避宴動經年親知盡怪疎榮祿的是將心暗學禪","collection":"","collectiondesc":"","poemindex":163},{"author":"朱慶餘","charstyle":"近體詩","id":64182,"chapter":"卷七十二","chapternum":72,"title":"過舊宅","titledesc":"","content":"古巷㦸門誰舊宅早曾聞説屬官家更無新燕来巢屋惟有閒人去看花空廏欲摧塵滿櫪小池初涸草侵沙榮華事歇皆如此立馬踟蹰到日斜","collection":"","collectiondesc":"","poemindex":164},{"author":"朱慶餘","charstyle":"近體詩","id":64183,"chapter":"卷七十二","chapternum":72,"title":"宫詞","titledesc":"","content":"寂寂花時閉院門美人相並立瓊軒含情欲説宫中事鸚鵡前頭不敢言","collection":"","collectiondesc":"","poemindex":165},{"author":"朱慶餘","charstyle":"近體詩","id":64184,"chapter":"卷七十二","chapternum":72,"title":"公子行","titledesc":"","content":"閒從結客冶遊時忘却紅樓薄暮期醉上黃金臺上去馬鞭捎斷綠楊絲","collection":"","collectiondesc":"","poemindex":166},{"author":"朱慶餘","charstyle":"近體詩","id":64185,"chapter":"卷七十二","chapternum":72,"title":"近試上張水部閨意","titledesc":"","content":"洞房昨夜停紅燭待曉堂前拜舅姑粧罷低聲問夫壻畫睂深淺入時無","collection":"","collectiondesc":"","poemindex":167}]