[{"author":"吕温","charstyle":"古體詩","content":"皇家禮赤帝謬獲司封域致齋紫葢下宿設祝融側鳴澗驚宵寐清猿遞時刻澡潔事夙興簪佩思盡飭危壇象岳趾秘殿翹翬翼登拜不遑顧酌獻皆累息贊道儀匪繁祝史詞甚直忽覺心魂悸如有精靈逼漠漠雲氣生森森杉柏黑風吹虚簫韻露洗寒玉色寂寞有至公馨香在明徳禮成謝邑吏駕言歸郡職憇桑訪蠶事遵疇課農力所願風雨時廻首瞻南極","id":63595,"chapter":"卷六十八","chapternum":68,"title":"奉勅祭南嶽","titledesc":"","collection":"","collectiondesc":"","poemindex":1},{"author":"吕温","charstyle":"古體詩","content":"越歐百鍊時，楚卞三泣地。\n二寳無人識，千齡皆棄置。\n空巖起白虹，古獄生紫氣。\n安得命世客，直來開奧秘。\n劍任刜鐘看，玉從投火試。\n必能絶疑惑，然後論奇異。\n","id":63596,"chapter":"卷六十八","chapternum":68,"title":"古興","titledesc":"","collection":"","collectiondesc":"","poemindex":2},{"author":"吕温","charstyle":"古體詩","content":"晨飈發荆州，落日到巴丘。\n方知刳剡利，可接鬼神遊。\n二湖豁南浸，九𣲖駛東。\n流襟帶三千，里盡在岳陽。\n樓憶昔鬬羣，雄此焉爭上。\n游吳昌屯虎，旅晉盛騖龍。\n舟宋齊紛禍，難梁陳成冦。\n讐鐘鼓長震，耀魚龍不得。\n休風雲一蕭，散功業忽如。\n浮今日時無，事空江滿白。\n","id":63597,"chapter":"卷六十八","chapternum":68,"title":"岳陽懷古","titledesc":"","collection":"","collectiondesc":"","poemindex":3},{"author":"吕温","charstyle":"古體詩","content":"古人猶悲秋，况復嵗暮時。\n急景廹流念，窮陰結長悲。\n陽烏下西嶺，月鵲驚南枝。\n攬衣歩霜砌，倚杖臨氷池。\n怳怳若有失，悄悄良不怡。\n忽聞晨起吟，宛是同所思。\n有美壯感激，無何逺栖遲。\n摧藏變化用，掩抑扶揺姿。\n時傑豈虚出，天道信可欺。\n巨川望汔濟，寒谷待潛吹。\n劍匣益精利，玉韜寧磷緇。\n戒哉輕沽諸，待矣自寵之。\n伊我抱微尚，仲氏即心期。\n討論自少小，形影相差池。\n比来胸中氣，欲耀天下奇。\n雲雨沛蕭艾，煙閣雙萎蕤。\n幾年困方枘，一旦迷多岐。\n道因窮理悟，命以盡性知。\n事去類絶絃，時来如轉規。\n伊吕偶然得，孔孟徒爾爲。\n早行多露悔，强進觸藩羸。\n功名豈身利，仁義非我私。\n萬物自身化，一夫何驅馳。\n不如任行吾，安命審所宜。\n勸君休感歎，與予陶希夷。\n明年郊天後，慶澤嵗華滋。\n曲水杏花雪，香街青栁絲。\n良時且暫歡，罇酒聊共持。\n閒過漆園叟，醉看五陵兒。\n寄言思隱處，不久来相追。\n","id":63598,"chapter":"卷六十八","chapternum":68,"title":"同舍弟嵗暮寄晉州李六協律三十韻","titledesc":"","collection":"","collectiondesc":"","poemindex":4},{"author":"吕温","charstyle":"古體詩","content":"南風吹烈火，焰焰燒楚澤。\n陽景當晝連，陰天半夜赤。\n過處若彗掃，來時如電激。\n豈復辨蕭艾，焉得分玉石。\n蟲蛇盡爍爛，虎兕出奔迫。\n積穢一蕩除，和氣始融液。\n堯時既敬授，禹稼斯肇迹。\n遍生合穎禾，大秀兩岐麥。\n家有京坻詠，人無溝洫慼。\n若悟焚如功，來嵗終受益。\n","id":63599,"chapter":"卷六十八","chapternum":68,"title":"道州觀野火","titledesc":"","collection":"","collectiondesc":"","poemindex":5},{"author":"吕温","charstyle":"古體詩","content":"少陵最髙處，曠望及秋空。\n羣山噴清源，脉散秦川中。\n荷鍤成雲雨，由来非鬼工。\n如何盛明代，委棄傷幽風。\n涇灞徒絡繹，漆沮虚㑹同。\n東流滔滔去，沃野飛秋蓬。\n大禹平水土，吾人得其宗。\n發機迴地勢，運思與天通。\n早欲獻奇䇿，豐財叙西戎。\n豈知年三十，未識大明宫。\n卷爾出岫雲，追吾入㝠鴻。\n無為學驚俗，狂醉哭途窮。\n","id":63600,"chapter":"卷六十八","chapternum":68,"title":"登少陵原望秦中諸川太原王至徳妙用有水術因用感歎","titledesc":"","collection":"","collectiondesc":"","poemindex":6},{"author":"吕温","charstyle":"古體詩","content":"微風生青蘋習習出金塘輕揺深林翠靜獵幽徑芳掩抑時未來鴻毛亦無傷一朝乘嚴氣萬里號清霜北走摧鄧林東去落扶桑掃却垂天雲澄清無私光悠然返空寂晏海通舟航","id":63601,"chapter":"卷六十八","chapternum":68,"title":"風詠","titledesc":"","collection":"","collectiondesc":"","poemindex":7},{"author":"吕温","charstyle":"古體詩","content":"漢家媫妤唐昭容工詩能賦千載同自言才藝是天真不服丈夫勝婦人歌闌舞罷間無事縱恣優游弄文字玉樓寳架中天居緘奇秘異萬卷餘水精編帙緑鈿軸雲母𢷬紙黃金書風飄花露清旭時綺窓髙掛紅綃帷香囊盛煙繡結絡翠羽拂案青琉璃吟披嘯卷終無巳皎皎淵機破研理詞縈綵翰紫鸞廻思耿寥天碧雲起碧雲起心悠哉境深轉苦坐自催金梯珠履聲一斷瑶堦日夜生青苔青苔閟僊關曾比羣玉山神仙杳何許遺迹滿人間君不見洛陽南市賣書肆有人買得研神記紙上香多蠧不成昭容題處猶分明令人惆悵難為情","id":63602,"chapter":"卷六十八","chapternum":68,"title":"上官昭容書樓歌〈貞元十四年友人崔元亮於東都買得研神記一卷有昭容列名書縫處因用感歎而作是歌〉","titledesc":"","collection":"","collectiondesc":"","poemindex":8},{"author":"吕温","charstyle":"近體詩","content":"蓬轉星霜改，蘭陔色養違。\n窮泉百死别，絶域再生歸。\n鏡數成絲髮，囊收抆血衣。\n酬恩有何力，秖棄一毛微。\n","id":63603,"chapter":"卷六十八","chapternum":68,"title":"蕃中拘留嵗餘廻至隴右先寄城中親故","titledesc":"","collection":"","collectiondesc":"","poemindex":9},{"author":"吕温","charstyle":"近體詩","content":"洞庭舟始泊，桂江帆又開。\n魂從㑹處斷，愁向笑中來。\n惝怳看殘景，殷勤祝此杯。\n衡陽刷羽待，成取一行廻。\n","id":63604,"chapter":"卷六十八","chapternum":68,"title":"喜儉北至送宗禮南行","titledesc":"","collection":"","collectiondesc":"","poemindex":10},{"author":"吕温","charstyle":"近體詩","content":"零桂佳山水，營陽舊日同。\n經途看不暇，遇境説難窮。\n叠障青時合，澄湘漫處空。\n舟移明鏡裏，路入畫屏中。\n巗壑千家接，松蘿一徑通。\n漁燈生縹緲，犬吠隔葱蘢。\n戲鳥留餘翠，幽花悦晚紅。\n光翻沙瀨日，香散橘園風。\n信美非吾土，分憂屬賤躬。\n守愚資地僻，䘏隱望年豐。\n且保心能靜，那求政必工。\n課終如免戾，歸養洛城東。\n","id":63605,"chapter":"卷六十八","chapternum":68,"title":"道州途即事","titledesc":"","collection":"","collectiondesc":"","poemindex":11},{"author":"吕温","charstyle":"近體詩","content":"封開白雲起，漢帝坐齋宫。\n望在泥金上，疑生秘玉中。\n攢柯初繚繞，布葉漸䝉蘢。\n日觀祥光合，天門瑞氣通。\n無心似出岫，有勢欲凌風。\n倘遣成膏澤，從兹遍太空。\n","id":63606,"chapter":"卷六十八","chapternum":68,"title":"白雲起封中詩〈題中用韻六十字成〉","titledesc":"","collection":"","collectiondesc":"","poemindex":12},{"author":"吕温","charstyle":"近體詩","content":"閒院開軒笑語闌，江山併入一壺寛。\n微風但覺杉香滿，烈日方知竹氣寒。\n披卷最宜生白室，吟詩好就歩虚壇。\n願君此地攻文字，如煉仙家九轉丹。\n","id":63607,"chapter":"卷六十八","chapternum":68,"title":"夏日題尋真觀李寛中秀才書院","titledesc":"","collection":"","collectiondesc":"","poemindex":13},{"author":"吕温","charstyle":"近體詩","content":"行行忽到舊河源，城外千家作漢邨。\n樵採未侵征虜墓，耕耘猶就破羌屯。\n金湯天險長全設，伏臘華風亦暗存。\n暫住單車空下淚，有心無力復何言。\n","id":63608,"chapter":"卷六十八","chapternum":68,"title":"經河源軍漢邨作","titledesc":"","collection":"","collectiondesc":"","poemindex":14},{"author":"吕温","charstyle":"近體詩","content":"吳蜀成婚此水潯，明珠歩障屋黃金。\n誰將一女輕天下，欲換劉郎鼎峙心。\n","id":63609,"chapter":"卷六十八","chapternum":68,"title":"劉郎浦口號","titledesc":"","collection":"","collectiondesc":"","poemindex":15},{"author":"吕温","charstyle":"近體詩","content":"綠原青壠漸成塵，汲井開園日日新。\n四月帶花移芍藥，不知憂國是何人。\n","id":63610,"chapter":"卷六十八","chapternum":68,"title":"貞元十四年旱甚見權門移芍藥","titledesc":"","collection":"","collectiondesc":"","poemindex":16},{"author":"鮑溶","charstyle":"古體詩","content":"朝出羽林宫，入叅雲臺議。\n獨請萬里行，不奏和親事。\n君王重年少，深納開邊利。\n寶馬雕玉鞍，一朝從萬騎。\n煌煌都門外，祖帳光七貴。\n歌鐘樂行軍，雲物慘别地。\n簫笳整部曲，幢葢動郊次。\n臨風親戚懷，滿袖兒女淚。\n行行復何贈，長劍報恩字。\n","id":63611,"chapter":"卷六十八","chapternum":68,"title":"羽林行","titledesc":"","collection":"","collectiondesc":"","poemindex":17},{"author":"鮑溶","charstyle":"古體詩","content":"百日織綵絲，一朝停杼機。\n機中有雙鳳，化作天邊衣。\n使人馬如風，誠不阻音徽。\n影響隨羽翼，雙雙繞君飛。\n行人豈願行，不怨不知歸。\n所怨天盡處，何人見光輝。\n","id":63612,"chapter":"卷六十八","chapternum":68,"title":"織婦詞","titledesc":"","collection":"","collectiondesc":"","poemindex":18},{"author":"鮑溶","charstyle":"古體詩","content":"女蘿寄松栢，綠蔓花綿綿。\n三五定君婚，結髮早移天。\n肅肅羔雁禮，泠泠琴瑟篇。\n恭承采蘩祀，敢效同車賢。\n皎日不留景，良時如逝川。\n愁心忽移愛，花貌無歸妍。\n翠袖洗朱粉，碧階封綺錢。\n新人易如玉，廢瑟難為絃。\n寄羨舜華木，榮君香閣前。\n豈無揺落苦，貴與根蒂連。\n希君舊光景，照妾薄暮年。\n","id":63613,"chapter":"卷六十八","chapternum":68,"title":"怨詩","titledesc":"","collection":"","collectiondesc":"","poemindex":19},{"author":"鮑溶","charstyle":"古體詩","content":"朔風吹雁翼逺别無人鄉君近雁來處幾回斷君腸昔奉千日書撫心怨星霜無書又千日世路重茫茫燕國有佳麗蛾睂富春光自然君歸晚花落君空堂君其謂不然歲晚雙鴛鴦","id":63614,"chapter":"卷六十八","chapternum":68,"title":"秋思","titledesc":"","collection":"","collectiondesc":"","poemindex":20},{"author":"鮑溶","charstyle":"古體詩","content":"顧兔蝕殘月幽光不如星女兒晚事夫顔色同秋螢秋日邊馬嘶武夫不遑寧燕歌易水怨劍舞蛟龍腥風折連枝樹水翻無蒂萍立身多門戸何必燕山銘生世不如鳥雙雙比翼翎","id":63615,"chapter":"卷六十八","chapternum":68,"title":"秋思","titledesc":"","collection":"","collectiondesc":"","poemindex":21},{"author":"鮑溶","charstyle":"古體詩","content":"北風送微寒，徒侣勤逺程。\n憂人席不暖，殘月馬上明。\n飄飄岐路間，長見日初生。\n重嶂曉色淺，疎猿寒啼清。\n人間多岐路，常恐終身行。\n回見四方人，車輪無留聲。\n空谷亦堪隠，下田非嬾耕。\n古人有遺訓，飽食非親榮。\n我生禮義鄉，少小見太平。\n賢聖猶羇旅，况復非其名。\n","id":63616,"chapter":"卷六十八","chapternum":68,"title":"岐路","titledesc":"","collection":"","collectiondesc":"","poemindex":22},{"author":"鮑溶","charstyle":"古體詩","content":"舊事與日逺，秋花依舊香。\n前年繡衣客，此節過此堂。\n侍臣不自髙，笑解繡衣裳。\n眠雲有餘意，入鳥不亂行。\n我恐雲嵐色，損君鞍馬光。\n君言此何言，明日皆異鄉。\n明日非今日，山下道路長。\n一從下山來，天地再炎涼。\n此中㑹難得，夢君馬玄黃。\n","id":63617,"chapter":"卷六十八","chapternum":68,"title":"秋日山中寄懷李端公益","titledesc":"","collection":"","collectiondesc":"","poemindex":23},{"author":"鮑溶","charstyle":"古體詩","content":"弄舟朅來南塘水，蓮葉映身摘蓮子。\n暑衣鮮淨鴛鴦喜，作浪舞花驚不起。\n殷勤䕶惜纖纖指，水菱初熟多新刺。\n","id":63618,"chapter":"卷六十八","chapternum":68,"title":"采蓮曲二首","titledesc":"","collection":"","collectiondesc":"","poemindex":24},{"author":"鮑溶","charstyle":"古體詩","content":"採蓮朅來水無風蓮潭如鏡船如龍夏衫短袖交斜紅艷歌笑鬬新芙蓉戲魚來往蓮花東","id":63619,"chapter":"卷六十八","chapternum":68,"title":"采蓮曲二首","titledesc":"","collection":"","collectiondesc":"","poemindex":25},{"author":"鮑溶","charstyle":"古體詩","content":"七月朔方雁心苦，聨影翻空落南土。\n八月江南陰復晴，浮雲繞天難夜行。\n羽翼勞痛心虚驚，一聲相呼百處鳴。\n楚童夜宿煙波測，沙上布羅連草色。\n月暗風悲欲下難，不知何處容棲息。\n楚童何為傷我身，爾不曾作逺行人。\n江南羽族本不少，寧得網羅此客鳥。\n","id":63620,"chapter":"卷六十八","chapternum":68,"title":"鳴雁行","titledesc":"","collection":"","collectiondesc":"","poemindex":26},{"author":"鮑溶","charstyle":"古體詩","content":"璿閨羽帳華燭陳方士夜降夫人神葳㽔半露芙蓉色窈窕將期環珮身麗如三五月可望難親近顰黛含悽竟不言春思秋怨誰能問欲求巧笑如生時歌塵在空瑟御絲神來未及夢相見帝比初亡心更悲愛之欲其生又死東流萬代無回水宫漏丁丁夜向晨煙銷霧散愁方士","id":63621,"chapter":"卷六十八","chapternum":68,"title":"李夫人歌","titledesc":"","collection":"","collectiondesc":"","poemindex":27},{"author":"鮑溶","charstyle":"古體詩","content":"春溪幾回葛花黃，黄麝引子山山香。\n蠻女不惜手足損，鈎刀一一牽葛長。\n葛絲茸茸春雪體，深澗擇泉清處洗。\n殷勤十指蠶吐絲，當窗嫋嫋聲髙機。\n織成一疋無一兩，供進天子五月衣。\n水晶夏殿開涼戸，氷山繞座猶難御。\n衣親玉體又何如，杳然獨對秋風曙。\n鏡湖女兒嫁鮫人，鮫綃逼肖色不分。\n吳中角簟泛清水，揺曳勝被三素雲。\n自兹貢薦無人惜，那敢更爭龍手跡。\n蠻女將來海市頭，賣與嶺南貧估客。\n","id":63622,"chapter":"卷六十八","chapternum":68,"title":"采葛行","titledesc":"","collection":"","collectiondesc":"","poemindex":28},{"author":"鮑溶","charstyle":"古體詩","content":"東方暮空海面平，驪龍弄珠燒月明。\n海人驚窺水底火，百寶錯落隨龍行。\n浮心一夜生姦見，月質龍軀看幾遍。\n擘波下去忘此身，迢迢謂海無靈神。\n海宫正當龍睡重，昨夜孤光今得弄。\n河伯空憂水府貧，天吳不敢相驚動。\n一團氷容掌上清，四面人入光中行。\n騰華乍揺白日影，銅鏡萬古羞爲靈。\n海邊老翁怨狂子，抱珠哭向無底水。\n一富何須龍頷前，千金幾塟魚腹裏。\n鱗蟲變化回陰陽，填海破山無景光。\n捬心髣髴失珠意，此土為爾離農桑。\n飲風衣日亦飽暖，老翁擲却同雞卵。\n","id":63623,"chapter":"卷六十八","chapternum":68,"title":"採珠行","titledesc":"","collection":"","collectiondesc":"","poemindex":29},{"author":"鮑溶","charstyle":"近體詩","content":"西陸宜先啟，春寒寢廟清。\n厯官分氣\ud840，\ude40天子薦精。\n誠已辨瑶池，色如和玉佩。\n鳴禮餘神轉，肅曙後月殘。\n明雅合霜容，潔非同雪體。\n輕空憐一掬，水珍重此時。\n","id":63624,"chapter":"卷六十八","chapternum":68,"title":"薦氷","titledesc":"","collection":"","collectiondesc":"","poemindex":30},{"author":"鮑溶","charstyle":"近體詩","content":"人日春風綻早梅，謝家兄弟看花來。\n吳姬對客歌千曲，秦女留人酒百杯。\n絲柳向空初宛轉，玉山看日漸徘徊。\n流光易去歡難得，莫厭頻頻上此臺。\n","id":63625,"chapter":"卷六十八","chapternum":68,"title":"人日陪宣州范中丞傳正范侍御傳貞宴東風亭","titledesc":"","collection":"","collectiondesc":"","poemindex":31},{"author":"鮑溶","charstyle":"近體詩","content":"窈窕垂蘿澗，䝉茸采葛花。\n鴛鴦憐碧水，照影舞金沙。\n","id":63626,"chapter":"卷六十八","chapternum":68,"title":"山居","titledesc":"","collection":"","collectiondesc":"","poemindex":32},{"author":"鮑溶","charstyle":"近體詩","content":"雲髻鳳文鈿，對君歌少年。\n萬金酬一顧，莫惜十千錢。\n","id":63627,"chapter":"卷六十八","chapternum":68,"title":"酬范侍御","titledesc":"","collection":"","collectiondesc":"","poemindex":33},{"author":"鮑溶","charstyle":"近體詩","content":"玉管傾杯樂，春園鬬草情。\n野花無限意，處處逐人行。\n","id":63628,"chapter":"卷六十八","chapternum":68,"title":"酬范侍御","titledesc":"","collection":"","collectiondesc":"","poemindex":34},{"author":"鮑溶","charstyle":"近體詩","content":"聞道中山酒，一杯千日醒。\n黃鶯似傳語，勸酒太丁寧。\n","id":63629,"chapter":"卷六十八","chapternum":68,"title":"酬范侍御","titledesc":"","collection":"","collectiondesc":"","poemindex":35},{"author":"鮑溶","charstyle":"近體詩","content":"紅袂歌聲起，因君始得聞。\n黄昬小垂手，與我駐浮雲。\n","id":63630,"chapter":"卷六十八","chapternum":68,"title":"酬范侍御","titledesc":"","collection":"","collectiondesc":"","poemindex":36},{"author":"鮑溶","charstyle":"近體詩","content":"閬峯綺閣幾千丈，瑶水西流十二城。\n曾見周靈王太子，碧桃花下自吹笙。\n","id":63631,"chapter":"卷六十八","chapternum":68,"title":"懷僊詞","titledesc":"","collection":"","collectiondesc":"","poemindex":37},{"author":"鮑溶","charstyle":"近體詩","content":"月映東窓似玉輪，未央前殿絶聲塵。\n宫槐花落西風起，鸚鵡驚寒夜喚人。\n","id":63632,"chapter":"卷六十八","chapternum":68,"title":"漢宫辭","titledesc":"","collection":"","collectiondesc":"","poemindex":38},{"author":"鮑溶","charstyle":"近體詩","content":"栁塘煙起日西斜，竹浦風廻雁弄沙。\n煬帝春遊古城在，壞宫芳草滿人家。\n","id":63633,"chapter":"卷六十八","chapternum":68,"title":"隋宫","titledesc":"","collection":"","collectiondesc":"","poemindex":39},{"author":"鮑溶","charstyle":"近體詩","content":"紫煙衣上繡春雲，清隠山書小篆文。\n明月在天將鳳管，夜深吹向玉晨君。\n","id":63634,"chapter":"卷六十八","chapternum":68,"title":"贈楊錬師","titledesc":"","collection":"","collectiondesc":"","poemindex":40},{"author":"鮑溶","charstyle":"近體詩","content":"道士夜誦蘂珠經，白鶴下繞香煙聴。\n夜移經盡人上鶴，仙風吹入秋㝠㝠。\n","id":63635,"chapter":"卷六十八","chapternum":68,"title":"贈楊錬師","titledesc":"","collection":"","collectiondesc":"","poemindex":41},{"author":"鮑溶","charstyle":"近體詩","content":"蜀川牋紙綵雲初，聞説王家最有餘。\n野客思將池上學，練裙紅葉不堪書。\n","id":63636,"chapter":"卷六十八","chapternum":68,"title":"索王播侍御蜀牋","titledesc":"","collection":"","collectiondesc":"","poemindex":42},{"author":"鮑溶","charstyle":"近體詩","content":"身非居士常多病，心愛空王稍覺閒。\n師問寄禪何處所，浙南青翠沃州山。\n","id":63637,"chapter":"卷六十八","chapternum":68,"title":"送僧遊天台","titledesc":"","collection":"","collectiondesc":"","poemindex":43},{"author":"鮑溶","charstyle":"近體詩","content":"楚客秋思著黃葉，吳姬夜歌停碧雲。\n聲盡鐙前各流淚，水天凉冷雁離羣。\n","id":63638,"chapter":"卷六十八","chapternum":68,"title":"吳中夜别","titledesc":"","collection":"","collectiondesc":"","poemindex":44},{"author":"張仲素","charstyle":"近體詩","content":"天馬初從渥水來，郊歌曾唱得龍媒。\n不知王塞沙中路，苜蓿殘花幾處開。\n","id":63639,"chapter":"卷六十八","chapternum":68,"title":"天馬詞","titledesc":"","collection":"","collectiondesc":"","poemindex":45},{"author":"張仲素","charstyle":"近體詩","content":"躞蹀宛駒齒未齊，摐金噴玉向風嘶。\n來時行盡金河道，獵獵輕風在碧蹄。\n","id":63640,"chapter":"卷六十八","chapternum":68,"title":"天馬詞","titledesc":"","collection":"","collectiondesc":"","poemindex":46},{"author":"張仲素","charstyle":"近體詩","content":"愁見遊空百丈絲，春風惹斷更傷離。\n閒花落徧蒼苔地，盡日無人誰得知。\n","id":63641,"chapter":"卷六十八","chapternum":68,"title":"閨人思","titledesc":"","collection":"","collectiondesc":"","poemindex":47},{"author":"張仲素","charstyle":"近體詩","content":"桂魄初生秋露微，輕羅已薄未更衣。\n銀筝夜久殷勤弄，心怯空房不忍歸。\n","id":63642,"chapter":"卷六十八","chapternum":68,"title":"秋閨怨","titledesc":"","collection":"","collectiondesc":"","poemindex":48},{"author":"張仲素","charstyle":"近體詩","content":"丁丁漏永夜何長，漫漫輕雲露月光。\n秋逼暗蟲通夕響，征衣未寄莫飛霜。\n","id":63643,"chapter":"卷六十八","chapternum":68,"title":"秋夜曲","titledesc":"","collection":"","collectiondesc":"","poemindex":49},{"author":"張仲素","charstyle":"近體詩","content":"碧窓斜月藹清輝，愁聴寒螿淚濕衣。\n夢裏分明見關塞，不知何路向金微。\n","id":63644,"chapter":"卷六十八","chapternum":68,"title":"秋夜曲","titledesc":"","collection":"","collectiondesc":"","poemindex":50},{"author":"張仲素","charstyle":"近體詩","content":"秋天一夜靜無雲，斷續鴻聲到曉聞。\n欲寄征人問消息，居延城外又移軍。\n","id":63645,"chapter":"卷六十八","chapternum":68,"title":"秋夜曲","titledesc":"","collection":"","collectiondesc":"","poemindex":51},{"author":"張仲素","charstyle":"近體詩","content":"博山沉燎絶餘香，蘭燼金檠怨夜長。\n爲問青青河畔草，幾回經雨復經霜。\n","id":63646,"chapter":"卷六十八","chapternum":68,"title":"秋夜曲","titledesc":"","collection":"","collectiondesc":"","poemindex":52},{"author":"張仲素","charstyle":"近體詩","content":"樓上殘燈伴曉霜，獨眠人起合歡牀。\n相思一夜情多少，地角天涯不是長。\n","id":63647,"chapter":"卷六十八","chapternum":68,"title":"燕子樓詩〈按白樂天序云此詩張仲素為關盼盼作也應屬仲素但諸刻屬關故兩存之〉","titledesc":"","collection":"","collectiondesc":"","poemindex":53},{"author":"張仲素","charstyle":"近體詩","content":"北邙松栢鎖愁烟，燕子樓中思悄然。\n自埋劍履歌塵散，紅袖香消巳十年。\n","id":63648,"chapter":"卷六十八","chapternum":68,"title":"燕子樓詩〈按白樂天序云此詩張仲素為關盼盼作也應屬仲素但諸刻屬關故兩存之〉","titledesc":"","collection":"","collectiondesc":"","poemindex":54},{"author":"張仲素","charstyle":"近體詩","content":"適看鴻雁岳陽回，又覩玄禽逼社來。\n瑶瑟玉簫無意緒，任從蛛網任從灰。\n","id":63649,"chapter":"卷六十八","chapternum":68,"title":"燕子樓詩〈按白樂天序云此詩張仲素為關盼盼作也應屬仲素但諸刻屬關故兩存之〉","titledesc":"","collection":"","collectiondesc":"","poemindex":55},{"author":"段文昌","charstyle":"近體詩","content":"秋天如鏡空，樓閣盡玲瓏。\n水暗餘霞外，山明落照中。\n鳥行看漸逺，松韻聴難窮。\n今日登臨意，多歡語笑同。\n","id":63650,"chapter":"卷六十八","chapternum":68,"title":"題武擔寺西臺","titledesc":"","collection":"","collectiondesc":"","poemindex":56},{"author":"段文昌","charstyle":"近體詩","content":"重樓窓戸開，四望斂烟埃。\n逺岫林端出，清波城下迴。\n乍疑蟬韻促，稍覺雪風來。\n併起鄉闗思，銷憂在酒杯。\n","id":63651,"chapter":"卷六十八","chapternum":68,"title":"晚夏登張儀樓呈院中諸公","titledesc":"","collection":"","collectiondesc":"","poemindex":57},{"author":"嚴休復","charstyle":"近體詩","content":"終日齋心禱玉宸，魂銷目斷未逢真。\n不如滿樹瓊瑶蕊，笑對藏花洞裏人。\n","id":63652,"chapter":"卷六十八","chapternum":68,"title":"唐昌觀玉蘂花","titledesc":"","collection":"","collectiondesc":"","poemindex":58},{"author":"嚴休復","charstyle":"近體詩","content":"羽車潛下玉龜山，塵世何人覩蕣顔。\n惟有無情枝上雪，好風吹綴綠雲鬟〈元和中揚州唐昌觀玉蕊花盛開見一女子從以二女冠三小僕直造花所佇立良久命小童折花數枝謂黃冠者曰曩有玉峯之期自此可以行矣行百許步遂不復見休復有詩元微之白樂天皆有和詩云〉。\n","id":63653,"chapter":"卷六十八","chapternum":68,"title":"唐昌觀玉蘂花","titledesc":"","collection":"","collectiondesc":"","poemindex":59},{"author":"李涉","charstyle":"古體詩","content":"湘江煙水深，沙岸隔楓林。\n何處鷓鴣飛，日斜斑竹陰。\n二女虚垂淚，三閭枉自沉。\n惟有鷓鴣啼，獨傷行客心。\n","id":63654,"chapter":"卷六十八","chapternum":68,"title":"鷓鴣詞","titledesc":"","collection":"","collectiondesc":"","poemindex":60},{"author":"李涉","charstyle":"古體詩","content":"越岡連越井，越鳥更南飛。\n何處鷓鴣啼，夕烟東嶺歸。\n嶺外行人少，天涯北客稀。\n鷓鴣啼别處，相對淚沾衣。\n","id":63655,"chapter":"卷六十八","chapternum":68,"title":"鷓鴣詞","titledesc":"","collection":"","collectiondesc":"","poemindex":61},{"author":"李涉","charstyle":"古體詩","content":"深院梧桐夾金井，上有轆轤青絲索。\n美人清晝汲寒泉，寒泉欲上銀瓶落。\n迢迢碧甃千餘尺，竟日倚䦨空嘆息。\n惆悵不來照明鏡，却掩洞房花寂寂。\n","id":63656,"chapter":"卷六十八","chapternum":68,"title":"六嘆〈并序選二首〉","titledesc":"五噫四愁九歌七啟皆創文者立意之終絶其數而名之也清江白雲孤山逺嶼皆得時之人吟咏性情耳余無暇於是焉窮居歲陰偶懷無悰因追感聞見成文六篇目曰六歎懼質文之不備復何全於比興乎錄之私齋以示同道格韻枯缺多慙見知","collection":"","collectiondesc":"","poemindex":62},{"author":"李涉","charstyle":"古體詩","content":"綺幙香風翡翠車清明獨傍芙蓉渠上有雲鬟洞仙女垂羅掩縠烟中語風月頻驚桃李時滄波久别鴛鴦侣欲傳一札孤飛翼山長水逺無消息却鏁重門一院深半夜空庭明月色","id":63657,"chapter":"卷六十八","chapternum":68,"title":"六嘆〈并序選二首〉","titledesc":"五噫四愁九歌七啟皆創文者立意之終絶其數而名之也清江白雲孤山逺嶼皆得時之人吟咏性情耳余無暇於是焉窮居歲陰偶懷無悰因追感聞見成文六篇目曰六歎懼質文之不備復何全於比興乎錄之私齋以示同道格韻枯缺多慙見知","collection":"","collectiondesc":"","poemindex":63},{"author":"李涉","charstyle":"古體詩","content":"釣魚朅來春日暖，松溪不厭舟行緩。\n野竹初栽碧玉長，澄潭欲下青絲短。\n昔人避地兼避仇，暮栖雲外身悠悠。\n我今無事亦如此，赤鯉忽到長竿頭。\n汎汎隨波凡幾里，碧莎如烟沙似砥。\n瘦壁橫空怪石危，山花鬬石禽爭水。\n有時帶月歸扣舷，身閒自是漁家仙。\n","id":63658,"chapter":"卷六十八","chapternum":68,"title":"春山三朅來","titledesc":"","collection":"","collectiondesc":"","poemindex":64},{"author":"李涉","charstyle":"古體詩","content":"山上朅來採新茗，新花亂發前山頂。\n瓊英動揺鐘乳碧，叢叢髙下隨崖嶺。\n未必蓬萊有仙藥，能向鼎中雲漠漠。\n越甌遥見裂鼻香，欲覺身輕騎白鶴。\n","id":63659,"chapter":"卷六十八","chapternum":68,"title":"春山三朅來","titledesc":"","collection":"","collectiondesc":"","poemindex":65},{"author":"李涉","charstyle":"古體詩","content":"採藥朅來藥苗盛，藥生只傍行人徑。\n世人重耳不重目，指似藥苖心不足。\n野客住山三十載，妻兒共寄浮雲外。\n小男學語便分别，已辨君臣知配匹。\n都市廣長開大舖，疾來求者多相悮。\n見説韓康舊姓名，識之不識先相怒。\n","id":63660,"chapter":"卷六十八","chapternum":68,"title":"春山三朅來","titledesc":"","collection":"","collectiondesc":"","poemindex":66},{"author":"李涉","charstyle":"古體詩","content":"章華臺南莎，草齊長河柳。\n色連金堤青，樓曈曨曙光。\n蚤梨花滿巷，鸎新啼章臺。\n玉顔年十六，小來能唱西。\n凉曲教坊大，使久知名郢。\n上詞人歌不，足少年才子。\n心相許夜夜，髙唐夢雲雨。\n五銖香帔結，同心三寸紅。\n箋替傳語緣，池並戲雙鴛。\n鴦田田翠葉，紅蓮香百年。\n恩愛兩相許，一日不見生。\n愁腸上清仙，女徴遊伴欲。\n從湘靈住河，漢只愁陵谷。\n變人寰空歎，桑田歸海岸。\n願分精魄定，形影永似銀。\n壺掛金井召，得丹青絶世。\n工寫真與身，真相同忽然。\n相對兩不語，疑是妝成來。\n鏡中豈期人，願天不違雲。\n軿却駐從山，歸畵圖封裹。\n寄箱篋洞房，艷艷生光輝。\n良人翻作東，飛翼却遣江。\n頭問消息經，年不得一封。\n書翠幕雲軿，遶空壁結客。\n有少年名總，身姓江征帆。\n三十里前月，發豫章知我。\n别時言識我，馬上郎恨無。\n羽翼飛使我，徒怨滄浪長。\n開箧取畫圖，寄我形影與。\n客將如今憔，悴不相似恐。\n君重見生悲，傷蒼梧九疑。\n在何處斑斑，竹淚連瀟湘。\n","id":63661,"chapter":"卷六十八","chapternum":68,"title":"寄荆娘寫真","titledesc":"","collection":"","collectiondesc":"","poemindex":67},{"author":"李涉","charstyle":"近體詩","content":"錦池江上栁垂橋，風引蟬聲送寂寥。\n不必如絲千萬縷，只禁離恨兩三條。\n","id":63662,"chapter":"卷六十八","chapternum":68,"title":"桺枝詞","titledesc":"","collection":"","collectiondesc":"","poemindex":68},{"author":"李涉","charstyle":"近體詩","content":"十二山晴花盡開，楚宫雙闕對陽臺。\n細腰爭舞君王醉，白日秦兵江上來。\n","id":63663,"chapter":"卷六十八","chapternum":68,"title":"竹枝歌","titledesc":"","collection":"","collectiondesc":"","poemindex":69},{"author":"李涉","charstyle":"近體詩","content":"竹裏編茅倚石根，竹莖疎處見前村。\n閒眠盡日無人到，自有春風爲掃門。\n","id":63664,"chapter":"卷六十八","chapternum":68,"title":"竹裏","titledesc":"","collection":"","collectiondesc":"","poemindex":70},{"author":"李涉","charstyle":"近體詩","content":"兩崖古樹千般色，一井寒泉數丈氷。\n欲問前朝戴居士，野烟秋草是丘陵。\n","id":63665,"chapter":"卷六十八","chapternum":68,"title":"題招隠寺即戴顒舊宅","titledesc":"","collection":"","collectiondesc":"","poemindex":71},{"author":"李涉","charstyle":"近體詩","content":"曾識雲仙至小時，芙蓉頭上綰青絲。\n當時驚覺髙唐夢，惟有而今宋玉知。\n","id":63666,"chapter":"卷六十八","chapternum":68,"title":"過湖州妓宋態宜","titledesc":"","collection":"","collectiondesc":"","poemindex":72},{"author":"李涉","charstyle":"近體詩","content":"陵陽夜㑹使君筵，解語花枝出眼前。\n一從明月西沉海，不見嫦娥二十年〈紀事云涉至揚州一女子拜且泣問之曰態宜也故吴興劉員外全白之愛姬劉李有昔年之分因贈詩〉。\n","id":63667,"chapter":"卷六十八","chapternum":68,"title":"過湖州妓宋態宜","titledesc":"","collection":"","collectiondesc":"","poemindex":73},{"author":"李涉","charstyle":"近體詩","content":"暮雨蕭蕭江上村，綠林豪客夜知聞。\n他時不用相廻避，世上如今半是君〈涉嘗過九江至皖口遇盜問何人從者曰李博士也其豪首曰若是李涉博士不用剽奪久聞詩名願題一篇足矣涉遂題此絶贈之 范攄雲溪友議云李彚征常客遊閩越至循州冒雨求宿或指韋氏莊居韋氏杖履迎賓年八十餘自稱曰野人韋思明留之累夕談論諸家之作次及李涉主人酷稱善已而愀然變色曰老身弱齡不肖遊浪江湖為不平事後遇之䝉簡我詩感而改節隠此經今一紀矣李既云亡追惋持觴而醉與彚征各舉涉他詩十數篇而别去乾符辛丑攄客雲川彚征所述也〉。\n","id":63668,"chapter":"卷六十八","chapternum":68,"title":"贈夜客","titledesc":"","collection":"","collectiondesc":"","poemindex":74},{"author":"李涉","charstyle":"近體詩","content":"江城吹角水茫茫，曲引邊聲怨思長。\n驚起暮天沙上雁，海門斜去兩三行。\n","id":63669,"chapter":"卷六十八","chapternum":68,"title":"晚泊潤州聞角","titledesc":"","collection":"","collectiondesc":"","poemindex":75}]