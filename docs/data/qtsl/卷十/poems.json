[{"author":"張敬忠","charstyle":"近體詩","content":"五原春色舊來遲，二月垂楊未挂絲。\n即今河畔氷開日，正是長安花落時。\n","id":58067,"chapter":"卷十","chapternum":10,"title":"邊詞","titledesc":"","collection":"","collectiondesc":"","poemindex":1},{"author":"姚崇","charstyle":"近體詩","content":"夜渚帶浮烟，蒼茫晦逺天。\n舟輕不覺動，䌫急始知牽。\n聽草遥尋岸，聞香暗識蓮。\n唯看孤帆影，常恐客心懸。\n","id":58068,"chapter":"卷十","chapternum":10,"title":"夜渡江","titledesc":"","collection":"","collectiondesc":"","poemindex":2},{"author":"李邕","charstyle":"近體詩","content":"傳聞銀漢石支機，復見金輿出紫微。\n織女橋邊烏鵲起，仙人樓上鳳凰飛。\n流風入座飄歌扇，瀑水侵堦濺舞衣。\n今日還同犯牛斗，乘槎共逐海潮歸。\n","id":58069,"chapter":"卷十","chapternum":10,"title":"奉和初春幸太平公主南莊應制","titledesc":"","collection":"","collectiondesc":"","poemindex":3},{"author":"李景伯","charstyle":"近體詩","content":"回波爾時酒巵微臣職在箴䂓侍讌既過三爵喧譁竊恐非儀〈中宗嘗宴侍臣及朝集使酒酣各令為回波辭衆皆為諂佞語及自要榮位次至景伯云云蕭至忠稱之曰此直諫臣也〉","id":58070,"chapter":"卷十","chapternum":10,"title":"回波辭","titledesc":"","collection":"","collectiondesc":"","poemindex":4},{"author":"賈曽","charstyle":"近體詩","content":"銅龍曉闢問安迴，金輅春遊博望開。\n渭水晴光揺草樹，終南佳氣入樓臺。\n招賢已從商山老，托乘還徵鄴下才。\n臣在東周獨留滯，忻逢睿𦸼日邊。\n","id":58071,"chapter":"卷十","chapternum":10,"title":"奉和春日出苑矚目應令","titledesc":"時為太子舍人使在東都作","collection":"","collectiondesc":"","poemindex":5},{"author":"袁恕已","charstyle":"近體詩","content":"綺閣雲霞滿，芳林草樹新。\n鳥驚疑欲曙，花笑不闗春。\n山對彈琴客，谿流垂釣人。\n請看車馬客，行處有風塵。\n","id":58072,"chapter":"卷十","chapternum":10,"title":"詠屏風","titledesc":"","collection":"","collectiondesc":"","poemindex":6},{"author":"張旭","charstyle":"近體詩","content":"隠隠飛橋隔野煙，石磯西畔問漁船。\n桃花盡日隨流水，洞在清谿何處邊。\n","id":58073,"chapter":"卷十","chapternum":10,"title":"桃花谿","titledesc":"","collection":"","collectiondesc":"","poemindex":7},{"author":"張旭","charstyle":"近體詩","content":"春草青青萬里餘，邊城落日見離居。\n情知海上三年别，不寄雲間一紙書。\n","id":58074,"chapter":"卷十","chapternum":10,"title":"一日書","titledesc":"","collection":"","collectiondesc":"","poemindex":8},{"author":"張旭","charstyle":"近體詩","content":"山光物態弄春暉，莫為輕陰便擬歸。\n縱使晴明無雨色，入雲湥處亦沾衣。\n","id":58075,"chapter":"卷十","chapternum":10,"title":"山行留客","titledesc":"","collection":"","collectiondesc":"","poemindex":9},{"author":"賀知章","charstyle":"近體詩","content":"常經絶脈塞，復見斷腸流。\n送子成今别，令人起昔愁。\n隴雲晴半雨，邊草夏先秋。\n萬里長城寄，無貽漢國憂。\n","id":58076,"chapter":"卷十","chapternum":10,"title":"送人之軍中","titledesc":"","collection":"","collectiondesc":"","poemindex":10},{"author":"賀知章","charstyle":"近體詩","content":"主人不相識，偶坐為林泉。\n莫漫愁沽酒，囊中自有錢。\n","id":58077,"chapter":"卷十","chapternum":10,"title":"題袁氏别業","titledesc":"","collection":"","collectiondesc":"","poemindex":11},{"author":"賀知章","charstyle":"近體詩","content":"碧玉妝成一樹髙，萬條垂下緑絲縧。\n不知細葉誰裁出，二月春風似剪刀。\n","id":58078,"chapter":"卷十","chapternum":10,"title":"詠柳","titledesc":"","collection":"","collectiondesc":"","poemindex":12},{"author":"賀知章","charstyle":"近體詩","content":"少小離鄉老大回，鄉音無改鬢毛衰。\n兒童相見不相識，笑問客從何處來。\n","id":58079,"chapter":"卷十","chapternum":10,"title":"回鄉偶書","titledesc":"","collection":"","collectiondesc":"","poemindex":13},{"author":"賀知章","charstyle":"近體詩","content":"離别家鄉嵗月多，近來人事半銷磨。\n唯有門前鏡湖水，春風不改舊時波。\n","id":58080,"chapter":"卷十","chapternum":10,"title":"回鄉偶書","titledesc":"","collection":"","collectiondesc":"","poemindex":14},{"author":"張諤","charstyle":"古體詩","content":"舊聞百子漢家池漢家渌水今逶迤宫女厭鏡笑窺池身前影後不相見無數容華空自知","id":58081,"chapter":"卷十","chapternum":10,"title":"百子池","titledesc":"","collection":"","collectiondesc":"","poemindex":15},{"author":"張諤","charstyle":"近體詩","content":"萬里扈封巒，羣公遇此歡。\n幔城連夜靜，霜仗滿空寒。\n輦路宵煙合，旌門曉月殘。\n明朝陪聖主，山下禮圓壇。\n","id":58082,"chapter":"卷十","chapternum":10,"title":"東封山下宴羣臣","titledesc":"","collection":"","collectiondesc":"","poemindex":16},{"author":"張諤","charstyle":"近體詩","content":"王家傍緑池，春色正相宜。\n豈有樓臺好，兼看草樹奇。\n石榴天上葉，椰子日南枝。\n出入千門裏，年年樂未移。\n","id":58083,"chapter":"卷十","chapternum":10,"title":"岐王山亭","titledesc":"","collection":"","collectiondesc":"","poemindex":17},{"author":"張諤","charstyle":"近體詩","content":"玉女貴妃生，嫛婗始發聲。\n金盆浴未了，綳子繡初成。\n翡翠雕芳褥，真珠帖小纓。\n何時學健步，鬭取落花輕。\n","id":58084,"chapter":"卷十","chapternum":10,"title":"三日岐王宅","titledesc":"","collection":"","collectiondesc":"","poemindex":18},{"author":"張諤","charstyle":"近體詩","content":"社金流茂祉，庭玉表奇才。\n竹似因談植，蘭疑入夢栽。\n烏將入子去，鳳逐九雛來。\n今夜明珠色，當隨滿月開。\n","id":58085,"chapter":"卷十","chapternum":10,"title":"滿月","titledesc":"","collection":"","collectiondesc":"","poemindex":19},{"author":"張諤","charstyle":"近體詩","content":"半額畫雙蛾，盈盈燭下歌。\n玉杯寒意少，金屋夜情多。\n香豔王分帖，裙嬌敇賜羅。\n平陽莫相妒，喚出不如佗。\n","id":58086,"chapter":"卷十","chapternum":10,"title":"岐王席上詠美人","titledesc":"","collection":"","collectiondesc":"","poemindex":20},{"author":"張諤","charstyle":"近體詩","content":"秋天林下不知春，一種佳遊事也均。\n絳葉從朝飛着夜，黄花開日未成旬。\n將横陌樹頻驚馬，半醉歸途數問人。\n城逺登髙併九日，茱萸凡作幾年新。\n","id":58087,"chapter":"卷十","chapternum":10,"title":"九日","titledesc":"","collection":"","collectiondesc":"","poemindex":21},{"author":"張諤","charstyle":"近體詩","content":"花源藥嶼鳳城西，翠幙紗窓鶯亂啼。\n昨夜葡萄初上架，今朝楊柳半垂堤。\n片片仙雲來渡水，雙雙燕子共銜泥。\n請語東風催後騎，併將歌舞向前谿。\n","id":58088,"chapter":"卷十","chapternum":10,"title":"延平門髙齋亭子應岐王教","titledesc":"","collection":"","collectiondesc":"","poemindex":22},{"author":"張諤","charstyle":"近體詩","content":"秋葉風吹黄颯颯，晴雲日照白鱗鱗。\n歸來得問茱萸女，今日登髙醉幾人。\n","id":58089,"chapter":"卷十","chapternum":10,"title":"九日宴","titledesc":"","collection":"","collectiondesc":"","poemindex":23},{"author":"武平一","charstyle":"古體詩","content":"秦王登碣石周后襲崑崙何必在遐逺方稱萬㝢尊我皇順時豫星駕動軒轅雄㦸交馳道清笳度國門迴輿長樂觀校獵上林園行漏移三象連營總八屯旌揺鸚鵡谷騎轉鳳凰原絶壁蒼苔古靈泉碧溜温參差開水殿䆗窱敞巖垣豐邑蹤猶在驪宫跡尚存煙松銜翠幄雪逕遶花源侍從推元草文章召武賁深仁浹夷夏洪造溢乾坤謬忝王枚列多慙雨露恩","id":58090,"chapter":"卷十","chapternum":10,"title":"駕幸温泉","titledesc":"","collection":"","collectiondesc":"","poemindex":24},{"author":"武平一","charstyle":"近體詩","content":"紫漢秦樓敞，黄山魯館開。\n簪裾分上席，歌舞列平臺。\n馬既如龍至，人疑學鳳來。\n幸欣聨棣蕚，何以接鄒枚。\n","id":58091,"chapter":"卷十","chapternum":10,"title":"駕宴安樂公主新宅應制","titledesc":"","collection":"","collectiondesc":"","poemindex":25},{"author":"武平一","charstyle":"近體詩","content":"鑾輿羽駕直城隈，帳殿旌門此地開。\n皎潔靈潭圖日月，參差畫舸結樓臺。\n波揺岸影隨橈轉，風送荷香入酒來。\n願奉聖情歡不極，長遊雲漢幾昭回。\n","id":58092,"chapter":"卷十","chapternum":10,"title":"興慶池侍宴應制","titledesc":"","collection":"","collectiondesc":"","poemindex":26},{"author":"武平一","charstyle":"近體詩","content":"鑾輅青旗下帝臺，東郊上苑望春來。\n黄鶯未解林間囀，紅蘂先從殿裏開。\n畫閣條風初變柳，銀塘曲水半含苔。\n欣逢睿藻光韶律，更促霞觴畏景催〈紀事云是日中宗手批云平一年雖最少文甚警新恱紅蘂之先開訝黄鸝之未囀循環吟咀賞歎兼懐今更賜花一枝以彰其美所賜學士花並令揷在頭上後所賜者平一左右交插〉。\n","id":58093,"chapter":"卷十","chapternum":10,"title":"奉和立春内出綵花樹應制","titledesc":"","collection":"","collectiondesc":"","poemindex":27},{"author":"閻朝隠","charstyle":"古體詩","content":"采蓮女采蓮舟春日春江碧水流蓮衣承玉釧蓮刺罥銀鈎薄暮歛容歌一曲氛氲香氣滿汀洲","id":58094,"chapter":"卷十","chapternum":10,"title":"采蓮女","titledesc":"","collection":"","collectiondesc":"","poemindex":28},{"author":"閻朝隠","charstyle":"近體詩","content":"三月重三日，千春續萬春。\n聖澤如東海，天文似北辰。\n荷葉珠盤淨，蓮花寶葢新。\n陛下制萬國，臣作水心人。\n","id":58095,"chapter":"卷十","chapternum":10,"title":"三日曲水侍宴應制","titledesc":"","collection":"","collectiondesc":"","poemindex":29},{"author":"盧僎","charstyle":"古體詩","content":"君不見巴鄉氣候與華别年年十月梅花發上苑今應雪作花寧知此地花為雪自從遷播落黔巴三見江上開新花故園風花虚洛汭窮峽凝雲度嵗華花情縱似河陽好客心倍傷邊候早春候颯驚樓上梅霜威未落江潭草江水侵天去不還樓花覆簾空坐攀一向花前看白髪幾回夢裏憶紅顔紅顔白髪雲泥改何異桑田移碧海郤想華年故國時唯餘一片空心在空心弔影向誰陳雲臺仙閣舊遊人儻知巴樹連冬發應憐南國氣長春","id":58096,"chapter":"卷十","chapternum":10,"title":"十月梅花書贈","titledesc":"","collection":"","collectiondesc":"","poemindex":30},{"author":"盧僎","charstyle":"近體詩","content":"紫陌開行樹，朱城出晩霞。\n猶憐慣去國，疑是夢還家。\n風弱知催柳，林青覺待花。\n交親望歸騎，幾處擁年華。\n","id":58097,"chapter":"卷十","chapternum":10,"title":"嵗晩還京臺望城闕成口别先贈交親","titledesc":"","collection":"","collectiondesc":"","poemindex":31},{"author":"盧僎","charstyle":"近體詩","content":"佳氣曉䓤䓤，乾行入震宫。\n前星迎北極，少海被南風。\n視膳銅樓下，吹笙玉座中。\n訓湥家以正，義舉俗為公。\n父子成釗合，君臣禹啓同。\n仰天歌聖道，猶愧乏雕蟲。\n","id":58098,"chapter":"卷十","chapternum":10,"title":"上幸皇太子新院應制","titledesc":"","collection":"","collectiondesc":"","poemindex":32},{"author":"盧僎","charstyle":"近體詩","content":"風后軒皇佐，雲鋒謝客居。\n承恩來翠嶺，締賞出丹除。\n飛葢松溪寂，清笳玉洞虚。\n窺巖詳霧豹，過水畧泉魚。\n鄉入無何有，時還上古初。\n伊皋羞過狹，魏邴服麤疎。\n白雪縁情降，青霞落卷舒。\n多慙郎署在，輙繼國風餘。\n","id":58099,"chapter":"卷十","chapternum":10,"title":"奉和李令扈從温泉宫賜遊驪山韋侍郎别業","titledesc":"","collection":"","collectiondesc":"","poemindex":33},{"author":"盧僎","charstyle":"近體詩","content":"去國三巴逺，登樓萬里春。\n傷心江上客，不是故鄉人。\n","id":58100,"chapter":"卷十","chapternum":10,"title":"南樓望","titledesc":"","collection":"","collectiondesc":"","poemindex":34},{"author":"韋元旦","charstyle":"近體詩","content":"灞涘長安恒近日，殷正臘月早迎新。\n池魚戲葉仍含凍，宫女裁花已作春。\n向苑雲疑承翠幄，入林風若起青蘋。\n年年斗柄東無限，願挹瓊觴壽北辰。\n","id":58101,"chapter":"卷十","chapternum":10,"title":"奉和立春遊苑迎春應制","titledesc":"","collection":"","collectiondesc":"","poemindex":35},{"author":"韋元旦","charstyle":"近體詩","content":"滄池漭沆帝城邊，殊勝昆明鑿漢年。\n夾岸旌旗疏輦道，中流簫鼓振樓船。\n雲峰四起迎宸幄，水樹千重入御筵。\n宴樂已深魚藻詠，承恩更欲奏甘泉。\n","id":58102,"chapter":"卷十","chapternum":10,"title":"興慶池侍宴應制","titledesc":"","collection":"","collectiondesc":"","poemindex":36},{"author":"韋元旦","charstyle":"近體詩","content":"銀河南渚帝城隅，帝輦平明出九衢。\n刻鳳蟠螭凌桂邸，穿池壘石寫蓬壺。\n瓊簫暫下鈞天樂，綺綴長懸明月珠。\n仙牓承恩爭既醉，方知朝野更歡娛。\n","id":58103,"chapter":"卷十","chapternum":10,"title":"安樂公主山庄","titledesc":"","collection":"","collectiondesc":"","poemindex":37},{"author":"徐堅","charstyle":"古體詩","content":"棹女飾銀鈎新妝下翠樓霜絲青桂檝蘭栧紫霞舟水落金陵曙風起洞庭秋扣舷過曲浦飛帆越回流影入桃花浪香飄杜若洲洲長殊未返蕭散雲霞晩日下大江平煙生歸岸逺岸逺聞潮波爭途遊戲多因聲趙津女來聴采菱歌","id":58104,"chapter":"卷十","chapternum":10,"title":"棹歌行","titledesc":"","collection":"","collectiondesc":"","poemindex":38},{"author":"韋述","charstyle":"古體詩","content":"悠悠渉伊水伊水清見石是時春向深兩岸草如積迢遞望洲嶼逶迤亘津陌新樹落疎紅遥原上深碧回瞻洛陽苑遽有長山隔烟霧猶辨家風塵已為客登陟多異趣往來見行役雲起早已昏鳥飛日將夕光陰逝不借超然暮疇昔逺遊亦何為歸來存竹帛","id":58105,"chapter":"卷十","chapternum":10,"title":"晩度伊水","titledesc":"","collection":"","collectiondesc":"","poemindex":39},{"author":"宋璟","charstyle":"近體詩","content":"回鑾下蒲坂，飛飾指秦京。\n雒上黄雲送，關中紫氣迎。\n霞朝看馬色，月曉聴雞鳴。\n防拒連山險，長橋壓水平。\n省方知化洽，察俗覺時清。\n天下長無事，空餘襟帶名。\n","id":58106,"chapter":"卷十","chapternum":10,"title":"蒲津迎駕","titledesc":"","collection":"","collectiondesc":"","poemindex":40},{"author":"宋璟","charstyle":"近體詩","content":"丞相邦之重，非賢諒不居。\n老臣慵且憊，何徳以當諸。\n厚秩先為忝，崇班復此除。\n太常陳禮樂，中掖降簪裾。\n聖酒山河潤，仙文象緯舒。\n冐恩懐寵錫，陳力省空虚。\n郭隗慙無駿，馮驩愧有魚。\n不知周勃者，榮幸定何如〈按本傳開元十七年璟為尚書右丞相張說為左丞相源乾曜為太子少傅同日拜有詔大官設饌太常奏樂㑹百官尚書省東堂帝賦三傑詩自冩以賜〉。\n","id":58107,"chapter":"卷十","chapternum":10,"title":"奉和御製璟與張說源乾曜同日上官命宴都堂賜詩應制","titledesc":"","collection":"","collectiondesc":"","poemindex":41},{"author":"王灣","charstyle":"古體詩","content":"常愛南山遊因而盡原隰數朝至林嶺百仞登嵬岌石壯馬徑窮苔色步縁入物奇春狀改氣逺天香集虚洞策杖鳴低雲拂衣濕倚巖見廬舍入户欣拜揖問性矜勤勞示心教澄習玉英時供飯芝草為余拾境絶人不行潭深鳥空立一乗從此授九轉兼是給辭處若輕飛憇來唯吐吸開襟超已勝迴路倐而及烟色松上深水流山下急漸平逢車騎向晩睨城邑峰在野趣繁塵飄宦情澁辛苦久為吏榮進何妄執日暮懐此山悠然賦斯什","id":58108,"chapter":"卷十","chapternum":10,"title":"奉和登終南山","titledesc":"","collection":"","collectiondesc":"","poemindex":42},{"author":"王灣","charstyle":"近體詩","content":"客路青山外，行舟緑水前。\n潮平兩岸濶，風正一帆懸。\n海日生殘夜，江春入舊年。\n鄉書何處達，歸雁洛陽邊。\n","id":58109,"chapter":"卷十","chapternum":10,"title":"次北固山下","titledesc":"","collection":"","collectiondesc":"","poemindex":43},{"author":"王灣","charstyle":"近體詩","content":"虚室有秦箏，箏新月復清。\n絃多弄委曲，柱促語分明。\n曉怨凝繁手，春嬌入曼聲。\n近來唯此樂，傳得美人情。\n","id":58110,"chapter":"卷十","chapternum":10,"title":"觀搊箏〈一作祖詠詩〉","titledesc":"","collection":"","collectiondesc":"","poemindex":44},{"author":"王泠然","charstyle":"近體詩","content":"㫺余從不調，經嵗旅淮源。\n念爾長相失，何時返故園。\n寄書迷處所，分袂隔涼温。\n逺道俱為客，他鄉共在原。\n歸情春伴雁，愁泣夜隨猿。\n愧見髙堂上，朝朝獨倚門。\n","id":58111,"chapter":"卷十","chapternum":10,"title":"淮南寄舍弟","titledesc":"","collection":"","collectiondesc":"","poemindex":45},{"author":"萬齊融","charstyle":"古體詩","content":"春潭滉漾接隋宫宫闕連延潭水東蘋苔嫩色含波緑桃李新花照底紅垂菱布藻如妝鏡麗日晴天相照映素影沈沈對蝶飛金沙礫礫窺魚泳佳人祓禊賞韶年傾國傾城併可憐拾翠總來芳樹下踏青爭遶緑潭邊公子王孫恣游翫沙陽水曲情無厭禽浮似挹羽觴杯鱗躍疑投水心劍金鞭玉勒騁輕肥落絮紅塵擁路飛緑水殘霞催席散畫樓初月待人歸","id":58112,"chapter":"卷十","chapternum":10,"title":"三日緑潭篇","titledesc":"","collection":"","collectiondesc":"","poemindex":46},{"author":"萬齊融","charstyle":"近體詩","content":"東南飛烏處，言是故鄉天。\n江上風花晩，君行定幾千。\n計程頻破月，數别屢開年。\n明嵗潯陽水，相思寄采蓮。\n","id":58113,"chapter":"卷十","chapternum":10,"title":"贈别江〈闕字〉","titledesc":"","collection":"","collectiondesc":"","poemindex":47},{"author":"李憕","charstyle":"近體詩","content":"别館春還淑氣催，三宫路轉鳳凰臺。\n雲飛北闕輕陰散，雨歇南山積翠來。\n御柳遥隨天仗發，林花不待曉風開。\n已知聖澤深無限，更喜年芳入睿才。\n","id":58114,"chapter":"卷十","chapternum":10,"title":"奉和聖製從蓬萊向興慶閣道中留春雨中春望之作應制","titledesc":"","collection":"","collectiondesc":"","poemindex":48},{"author":"崔湜","charstyle":"古體詩","content":"單于犯薊堧驃騎畧蕭邊南山木葉飛下地北海蓬根亂上天科斗連營太原道魚麗合陣武威川三軍遥倚㐲萬里相馳逐旌斾悠悠靜瀚源鼙鼓喧喧動盧谷窮徼出幽陵吁嗟倦寢興馬蹄凍溜石胡毳煖生氷雲沙泱漭天光閉河塞陰沉海色凝崆峒異國誰能託蕭索邊心常不樂近見行人畏白龍遥聞公主愁黄鶴陽春半岐路間瑶臺苑玉門闗百花芳樹紅將歇二月蘭皋緑未還陣雲不散魚龍水雨雪猶飛鴻雁山山障連綿不可極路逺辛勤夢顔色北堂萱草不寄來東園桃李長相憶漢將紛紜攻戰盈胡冦蕭條幽朔寧韓君拜節偏知逺鄭吉驅旌坐見迎火絶煙沉右西極谷靜山空左北平但使將軍能百戰不須天子築長城","id":58115,"chapter":"卷十","chapternum":10,"title":"大漠行","titledesc":"","collection":"","collectiondesc":"","poemindex":49},{"author":"崔湜","charstyle":"近體詩","content":"御旗探紫籙，仙仗闢丹丘。\n捧藥芝童下，焚香桂女留。\n鸞歌無嵗月，鶴語記春秋。\n臣朔何其幸，常陪漢武遊。\n","id":58116,"chapter":"卷十","chapternum":10,"title":"奉和御製白鹿觀〈一作鄭愔詩〉","titledesc":"","collection":"","collectiondesc":"","poemindex":50},{"author":"崔湜","charstyle":"近體詩","content":"年光陌上發，香輦禁中遊。\n草緑鴛鴦殿，花明翡翠樓。\n寶杯承露酌，仙管雜風流。\n今日陪歡豫，皇恩不可酬。\n","id":58117,"chapter":"卷十","chapternum":10,"title":"幸梨園亭觀打毬應制","titledesc":"","collection":"","collectiondesc":"","poemindex":51},{"author":"崔湜","charstyle":"近體詩","content":"二月風光半，三邊戍不還。\n年華妾自惜，楊柳為君攀。\n落絮縈衫袖，垂條拂髻鬟。\n那堪音信斷，流涕望陽闗。\n","id":58118,"chapter":"卷十","chapternum":10,"title":"折楊柳","titledesc":"","collection":"","collectiondesc":"","poemindex":52},{"author":"崔湜","charstyle":"近體詩","content":"不分君恩斷，新妝視鏡中。\n容華尚春日，嬌愛已秋風。\n枕席臨窻曉，帷屏向月空。\n年年後庭樹，榮落在深宫。\n","id":58119,"chapter":"卷十","chapternum":10,"title":"媫妤怨","titledesc":"","collection":"","collectiondesc":"","poemindex":53},{"author":"崔湜","charstyle":"近體詩","content":"春還上林苑，花滿洛陽城。\n鴛衾夜凝思，龍鏡曉含情。\n憶夢殘燈落，離魂暗馬驚。\n可憐朝與暮，樓上獨盈盈〈紀事云湜執政時年三十八嘗暮出端門下天津馬上賦詩云春還上林苑花滿洛陽城張說見之嘆曰文與位固可致其年不可及也〉。\n","id":58120,"chapter":"卷十","chapternum":10,"title":"酬杜麟臺春恩","titledesc":"","collection":"","collectiondesc":"","poemindex":54},{"author":"崔湜","charstyle":"近體詩","content":"子牟懐魏闕，元凱滯襄城。\n冠葢仍為里，池臺尚識名。\n山光晴後緑，江色晩來清。\n借問東流水，何時到玉京。\n","id":58121,"chapter":"卷十","chapternum":10,"title":"襄城即事","titledesc":"","collection":"","collectiondesc":"","poemindex":55},{"author":"崔湜","charstyle":"近體詩","content":"廟堂初解印郡邸忽腰章按節巡河右鳴騶入漢陽城臨南峴出樹繞北津長好學風猶扇誇才俗未亡江山距七澤煙雨接三湘蛟浦菱荷淨漁舟橘柚香醉中求習氏夢裏憶襄王宅壊仍思鳳碑存更憶羊下車慙政美閉閣幸時康多謝征南術于今尚不忘","id":58122,"chapter":"卷十","chapternum":10,"title":"襄陽作","titledesc":"","collection":"","collectiondesc":"","poemindex":56}]