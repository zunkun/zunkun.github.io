[
  {
    "id": 61540,
    "uid": "poem-43-1",
    "chapter": "卷四十三",
    "chapternum": 43,
    "charstyle": "古體詩",
    "title": "築城",
    "titledesc": "築城刺臨戎也寺人臨戎以墓磚為城壁",
    "collection": "",
    "collectiondesc": "",
    "poemindex": 1,
    "author": "顧况",
    "content": "築城登登于以作固咨爾寺兮發郊外冢墓死而無知猶或不可若其有知惟上帝是愬"
  },
  {
    "id": 61541,
    "uid": "poem-43-2",
    "chapter": "卷四十三",
    "chapternum": 43,
    "charstyle": "古體詩",
    "title": "築城",
    "titledesc": "築城刺臨戎也寺人臨戎以墓磚為城壁",
    "collection": "",
    "collectiondesc": "",
    "poemindex": 2,
    "author": "顧况",
    "content": "築城奕奕于以固敵咨爾寺兮發郊外冢甓死而無知猶或不可若其有知惟上帝是謫"
  },
  {
    "id": 61543,
    "uid": "poem-43-4",
    "chapter": "卷四十三",
    "chapternum": 43,
    "charstyle": "古體詩",
    "title": "採蠟",
    "titledesc": "採蠟怨奢也荒巖之間有以纊䝉其身腰藤造險及有羣蜂肆毒哀呼不應則上捨藤而下沈之壑",
    "collection": "",
    "collectiondesc": "",
    "poemindex": 4,
    "author": "顧况",
    "content": "採採者蠟於泉谷兮煌煌中堂烈華燭兮新歌善舞絃柱促兮荒巖之人自取其毒兮"
  },
  {
    "id": 61548,
    "uid": "poem-43-9",
    "chapter": "卷四十三",
    "chapternum": 43,
    "charstyle": "古體詩",
    "title": "行路難",
    "titledesc": "",
    "collection": "",
    "collectiondesc": "",
    "poemindex": 9,
    "author": "顧况",
    "content": "君不見少年頭上如雲髪少壯如雲老如雪豈知灌頂有醍醐能使清涼頭不熱吕梁之水挂飛流黿鼉蛟蜃不敢逰少年恃險若平地獨倚長劍凌清秋行路難行路難昔日少年今已老炫目春光不長好前朝竹帛事皆空日暮牛羊古城草"
  },
  {
    "id": 61549,
    "uid": "poem-43-10",
    "chapter": "卷四十三",
    "chapternum": 43,
    "charstyle": "古體詩",
    "title": "短歌行〈有序〉",
    "titledesc": "情思發動聖賢所不能免也師乙陳其宜延州審其音理亂之所經王化之所興也信無逃於聲教豈徒文彩之麗遂作此歌",
    "collection": "",
    "collectiondesc": "",
    "poemindex": 10,
    "author": "顧况",
    "content": "城邉路今人犂田昔人墓岸上沙昔時江水今人家今人昔人共長歎四氣相催節迴換明月皎皎入華池白雲離離度青漢我欲升天天隔霄我欲渡水水無橋我欲上山山路險我欲汲井井泉遙越人翠被今何夕獨立沙邉江草碧紫燕西飛欲寄書白雲何處蓬萊客"
  },
  {
    "id": 61552,
    "uid": "poem-43-13",
    "chapter": "卷四十三",
    "chapternum": 43,
    "charstyle": "古體詩",
    "title": "公子行",
    "titledesc": "",
    "collection": "",
    "collectiondesc": "",
    "poemindex": 13,
    "author": "顧况",
    "content": "輕薄兒面如玉紫陌春風纒馬足雙𩍐懸金縷鶻飛長衫刺雪生犀束緑槐夾道隂初成珊瑚幾節敵紅星紅肌拂拂酒光凝當階背拉金吾行朝逰鼕鼕鼓聲發暮逰鼕鼕鼓聲絶入門不肯自升堂美人扶踏金階月"
  },
  {
    "id": 61553,
    "uid": "poem-43-14",
    "chapter": "卷四十三",
    "chapternum": 43,
    "charstyle": "古體詩",
    "title": "長安道",
    "titledesc": "",
    "collection": "",
    "collectiondesc": "",
    "poemindex": 14,
    "author": "顧况",
    "content": "長安道人無衣馬無草何不歸來山中老"
  },
  {
    "id": 61557,
    "uid": "poem-43-18",
    "chapter": "卷四十三",
    "chapternum": 43,
    "charstyle": "古體詩",
    "title": "范山人畫山水歌",
    "titledesc": "",
    "collection": "",
    "collectiondesc": "",
    "poemindex": 18,
    "author": "顧况",
    "content": "山崢嶸水澄泓漫漫汗汗一筆耕一草一木棲神明忽如空中有物物中有聲復如逺道望鄉客夢遶山川身不行"
  },
  {
    "id": 61558,
    "uid": "poem-43-19",
    "chapter": "卷四十三",
    "chapternum": 43,
    "charstyle": "古體詩",
    "title": "梁司馬畫馬歌",
    "titledesc": "",
    "collection": "",
    "collectiondesc": "",
    "poemindex": 19,
    "author": "顧况",
    "content": "畫精神畫筋骨一團旋風瞥滅沒仰秣如上賀蘭山低頭欲飲長城窟此馬昻然獨此羣阿爺是龍飛入雲黄沙枯磧無寸草一日行過千里道展處把筆欲描時司馬一騧賽傾倒"
  },
  {
    "id": 61559,
    "uid": "poem-43-20",
    "chapter": "卷四十三",
    "chapternum": 43,
    "charstyle": "古體詩",
    "title": "杜秀才畫立走水牛歌",
    "titledesc": "",
    "collection": "",
    "collectiondesc": "",
    "poemindex": 20,
    "author": "顧况",
    "content": "崑崙兒騎白象時時鎖着獅子項奚奴跨馬不搭鞍立走水牛驚漢官江村小兒好誇騎脚踏牛頭上牛領淺草平田擦過時大蟲着鈍幾落井杜生知我戀滄洲畫作一障張床頭八十老婆拍手笑妬他織女嫁牽牛"
  }
]