[{"author":"【作者】白居易〈八〉","charstyle":"【古近体】近體詩〈三〉","id":13316,"chapter":"卷六十五","chapternum":65,"title":"池畔","titledesc":"","content":"結搆池西廊疏理池東樹此意人不知欲為待月處持刀𠜴〈古火切〉密竹竹少風來多此意人不㑹欲今池有波","collection":"","collectiondesc":"","poemindex":1},{"author":"【作者】白居易〈八〉","charstyle":"【古近体】近體詩〈三〉","id":13317,"chapter":"卷六十五","chapternum":65,"title":"夜雪","titledesc":"","content":"已訝衾枕冷復見窓户明夜深知雪重時聞折竹聲","collection":"","collectiondesc":"","poemindex":2},{"author":"【作者】白居易〈八〉","charstyle":"【古近体】近體詩〈三〉","id":13318,"chapter":"卷六十五","chapternum":65,"title":"忠州郡中","titledesc":"","content":"鄉路音信斷山城日月遲欲知州近逺堦前摘茘枝","collection":"","collectiondesc":"","poemindex":3},{"author":"【作者】白居易〈八〉","charstyle":"【古近体】近體詩〈三〉","id":13319,"chapter":"卷六十五","chapternum":65,"title":"醉中對紅葉","titledesc":"","content":"臨風杪秋樹對酒長年人醉貌如霜葉雖紅不是春","collection":"","collectiondesc":"","poemindex":4},{"author":"【作者】白居易〈八〉","charstyle":"【古近体】近體詩〈三〉","id":13320,"chapter":"卷六十五","chapternum":65,"title":"雨中題衰栁","titledesc":"","content":"濕屈青條折寒飄黄葉多不知秋雨意更遣欲如何","collection":"","collectiondesc":"","poemindex":5},{"author":"【作者】白居易〈八〉","charstyle":"【古近体】近體詩〈三〉","id":13321,"chapter":"卷六十五","chapternum":65,"title":"曲江憶元九","titledesc":"","content":"春來無伴閒遊少行樂三分減二分何况今朝杏園裏閒人逢盡不逢君","collection":"","collectiondesc":"","poemindex":6},{"author":"【作者】白居易〈八〉","charstyle":"【古近体】近體詩〈三〉","id":13322,"chapter":"卷六十五","chapternum":65,"title":"醉中歸盩厔","titledesc":"","content":"金光門外昆明路半醉騰騰信馬迴數日非闗王事繫牡丹花盡始歸來","collection":"","collectiondesc":"","poemindex":7},{"author":"【作者】白居易〈八〉","charstyle":"【古近体】近體詩〈三〉","id":13323,"chapter":"卷六十五","chapternum":65,"title":"過天門街","titledesc":"","content":"雪盡終南又欲春遙憐翠色對紅塵千車萬馬九衢上迴首看山無一人","collection":"","collectiondesc":"","poemindex":8},{"author":"【作者】白居易〈八〉","charstyle":"【古近体】近體詩〈三〉","id":13324,"chapter":"卷六十五","chapternum":65,"title":"重到毓材宅有感","titledesc":"","content":"欲入中門淚滿巾庭花無主兩迴春軒窓簾幕皆依舊只是堂前欠一人","collection":"","collectiondesc":"","poemindex":9},{"author":"【作者】白居易〈八〉","charstyle":"【古近体】近體詩〈三〉","id":13325,"chapter":"卷六十五","chapternum":65,"title":"感故張僕射諸妓","titledesc":"","content":"黄金不惜買蛾眉揀得如花三四枝歌舞教成心力盡一朝身去不相隨","collection":"","collectiondesc":"","poemindex":10},{"author":"【作者】白居易〈八〉","charstyle":"【古近体】近體詩〈三〉","id":13326,"chapter":"卷六十五","chapternum":65,"title":"寒食夜月","titledesc":"","content":"風香露重梨花濕草舍無燈愁未入南鄰北里歌吹時獨倚柴門月中立","collection":"","collectiondesc":"","poemindex":11},{"author":"【作者】白居易〈八〉","charstyle":"【古近体】近體詩〈三〉","id":13327,"chapter":"卷六十五","chapternum":65,"title":"臨江送夏瞻〈瞻年七十餘〉","titledesc":"","content":"悲君老别我霑巾七十無家萬里身愁見舟行風又起白頭浪裏白頭人","collection":"","collectiondesc":"","poemindex":12},{"author":"【作者】白居易〈八〉","charstyle":"【古近体】近體詩〈三〉","id":13328,"chapter":"卷六十五","chapternum":65,"title":"同李十一醉憶元九","titledesc":"","content":"花時同醉破春愁醉折花枝作酒籌忽憶故人天際去計程今日到梁州","collection":"","collectiondesc":"","poemindex":13},{"author":"【作者】白居易〈八〉","charstyle":"【古近体】近體詩〈三〉","id":13329,"chapter":"卷六十五","chapternum":65,"title":"禁中九日對菊花酒憶元九","titledesc":"","content":"賜酒盈杯誰共持宫花滿把獨相思相思只傍花邉立盡日吟君詠菊詩〈元詩云不是花中偏愛菊此花開盡更無花〉","collection":"","collectiondesc":"","poemindex":14},{"author":"【作者】白居易〈八〉","charstyle":"【古近体】近體詩〈三〉","id":13330,"chapter":"卷六十五","chapternum":65,"title":"微之宅殘牡丹","titledesc":"","content":"殘紅零落無人賞雨打風吹花不全諸處見時猶悵望况當元九小庭前","collection":"","collectiondesc":"","poemindex":15},{"author":"【作者】白居易〈八〉","charstyle":"【古近体】近體詩〈三〉","id":13331,"chapter":"卷六十五","chapternum":65,"title":"駱口驛舊題詩〈和元微之〉","titledesc":"","content":"拙詩在壁無人愛鳥汙苔侵文字殘惟有多情元侍御繡衣不惜拂塵看","collection":"","collectiondesc":"","poemindex":16},{"author":"【作者】白居易〈八〉","charstyle":"【古近体】近體詩〈三〉","id":13332,"chapter":"卷六十五","chapternum":65,"title":"江上笛","titledesc":"","content":"江上何人夜吹笛聲聲似憶故園春此時聞者堪頭白况是多愁少睡人","collection":"","collectiondesc":"","poemindex":17},{"author":"【作者】白居易〈八〉","charstyle":"【古近体】近體詩〈三〉","id":13333,"chapter":"卷六十五","chapternum":65,"title":"望驛臺〈三月三十日〉","titledesc":"","content":"靖安宅裏當窓栁望驛臺前撲地花兩處春風同日盡居人思客客思家","collection":"","collectiondesc":"","poemindex":18},{"author":"【作者】白居易〈八〉","charstyle":"【古近体】近體詩〈三〉","id":13334,"chapter":"卷六十五","chapternum":65,"title":"寄上大兄〈在下邽林居作〉","titledesc":"","content":"秋鴻過盡無書信病戴紗巾強出門獨上荒臺東北望日西愁立到黄昏","collection":"","collectiondesc":"","poemindex":19},{"author":"【作者】白居易〈八〉","charstyle":"【古近体】近體詩〈三〉","id":13335,"chapter":"卷六十五","chapternum":65,"title":"暮立","titledesc":"","content":"黄昏獨立佛堂前滿地槐花滿樹蟬大抵四時心總苦就中腸斷是秋天","collection":"","collectiondesc":"","poemindex":20},{"author":"【作者】白居易〈八〉","charstyle":"【古近体】近體詩〈三〉","id":13336,"chapter":"卷六十五","chapternum":65,"title":"王昭君〈時年十七〉","titledesc":"","content":"滿面胡沙滿鬢風眉銷殘黛臉銷紅愁苦辛勤憔悴盡如今却是畫圖中\n漢使却迴憑寄語黄金何日贖蛾眉君王若問妾顔色莫道不如宫裏時","collection":"","collectiondesc":"","poemindex":21},{"author":"【作者】白居易〈八〉","charstyle":"【古近体】近體詩〈三〉","id":13337,"chapter":"卷六十五","chapternum":65,"title":"見元九","titledesc":"","content":"容貌一日減一日心情十分無九分每逢陌路猶嗟歎何况今朝是見君","collection":"重到城七絶句〈選五首〉","collectiondesc":"","poemindex":22},{"author":"【作者】白居易〈八〉","charstyle":"【古近体】近體詩〈三〉","id":13338,"chapter":"卷六十五","chapternum":65,"title":"髙相宅","titledesc":"","content":"青苔故里懷恩地白髮新生抱病身涕淚雖多無哭處永寧門館屬他人","collection":"重到城七絶句〈選五首〉","collectiondesc":"","poemindex":23},{"author":"【作者】白居易〈八〉","charstyle":"【古近体】近體詩〈三〉","id":13339,"chapter":"卷六十五","chapternum":65,"title":"張十八","titledesc":"","content":"諫垣幾見遷遺補憲府頻聞轉殿監獨有詠詩張太祝十年不改舊官銜","collection":"重到城七絶句〈選五首〉","collectiondesc":"","poemindex":24},{"author":"【作者】白居易〈八〉","charstyle":"【古近体】近體詩〈三〉","id":13340,"chapter":"卷六十五","chapternum":65,"title":"劉家花","titledesc":"","content":"劉家牆上花還發李十門前草又春處處傷心心始悟多情不及少情人","collection":"重到城七絶句〈選五首〉","collectiondesc":"","poemindex":25},{"author":"【作者】白居易〈八〉","charstyle":"【古近体】近體詩〈三〉","id":13341,"chapter":"卷六十五","chapternum":65,"title":"仇家酒","titledesc":"","content":"年年老去歡情少處處春來感事深時到仇家非愛酒醉時心勝醒時心","collection":"重到城七絶句〈選五首〉","collectiondesc":"","poemindex":26},{"author":"【作者】白居易〈八〉","charstyle":"【古近体】近體詩〈三〉","id":13342,"chapter":"卷六十五","chapternum":65,"title":"松樹〈和元微之〉","titledesc":"","content":"白金換得青松樹君既先栽我不栽幸有西風易憑仗夜深偷得好聲來","collection":"","collectiondesc":"","poemindex":27},{"author":"【作者】白居易〈八〉","charstyle":"【古近体】近體詩〈三〉","id":13343,"chapter":"卷六十五","chapternum":65,"title":"醉後却寄元九","titledesc":"","content":"蒲池村裏匆匆别澧水橋邉兀兀迴行到城門殘酒醒萬重離恨一時來","collection":"","collectiondesc":"","poemindex":28},{"author":"【作者】白居易〈八〉","charstyle":"【古近体】近體詩〈三〉","id":13344,"chapter":"卷六十五","chapternum":65,"title":"雨夜憶元九","titledesc":"","content":"天陰一日便堪愁何况連宵雨不休一種雨中君最苦偏梁閣道向通州","collection":"","collectiondesc":"","poemindex":29},{"author":"【作者】白居易〈八〉","charstyle":"【古近体】近體詩〈三〉","id":13345,"chapter":"卷六十五","chapternum":65,"title":"雨中攜元九詩訪元八侍御","titledesc":"","content":"微之詩卷憶同開暇日多應不入臺好句無人堪共詠衝泥蹋水就君來","collection":"","collectiondesc":"","poemindex":30},{"author":"【作者】白居易〈八〉","charstyle":"【古近体】近體詩〈三〉","id":13346,"chapter":"卷六十五","chapternum":65,"title":"白牡丹","titledesc":"","content":"白花冷淡無人愛亦占芳名道牡丹應是東宫白贊善被人還喚作朝官","collection":"","collectiondesc":"","poemindex":31},{"author":"【作者】白居易〈八〉","charstyle":"【古近体】近體詩〈三〉","id":13347,"chapter":"卷六十五","chapternum":65,"title":"病中答招飲者","titledesc":"","content":"顧我鏡中悲白髮儘君花月醉青春不緣眼痛兼身病可是樽前第二人","collection":"","collectiondesc":"","poemindex":32},{"author":"【作者】白居易〈八〉","charstyle":"【古近体】近體詩〈三〉","id":13348,"chapter":"卷六十五","chapternum":65,"title":"燕子樓三首〈并序〉","titledesc":"徐州故尚書張有愛妓曰盼盼善歌舞雅多風態予為校書郎時遊徐泗間張尚書宴予酒酣出盼盼以佐飲歡甚予因贈詩云醉嬌勝不得風嫋牡丹花盡歡而去爾後絶不相聞迨兹僅一紀矣昨日司勲貟外郎張仲素繢之訪余因吟新詩有燕子樓三首詞甚婉麗詰其由為盼盼作也繢之從事武寧軍累年頗知盼盼始末云尚書既沒歸葬東洛而彭城有張氏舊第第中有小樓名燕子盼盼念舊愛而不嫁居是樓十餘年幽獨塊然於今尚在予愛繢之新詠感彭城舊遊因同其題作三絶句","content":"滿窓明月滿簾霜被冷燈殘拂卧牀燕子樓中霜月夜秋來只為一人長\n鈿暈羅衫色似煙幾回欲著即澘然自從不舞霓裳曲叠在空箱十二年\n今春有客洛陽回曽到尚書墓上來見說白楊堪作柱爭教紅粉不成灰","collection":"","collectiondesc":"","poemindex":33},{"author":"【作者】白居易〈八〉","charstyle":"【古近体】近體詩〈三〉","id":13349,"chapter":"卷六十五","chapternum":65,"title":"初貶官過望秦𡽹","titledesc":"","content":"草草辭家憂後事遲遲去國問前途望秦嶺上回頭立無限秋風吹白鬚","collection":"","collectiondesc":"","poemindex":34},{"author":"【作者】白居易〈八〉","charstyle":"【古近体】近體詩〈三〉","id":13350,"chapter":"卷六十五","chapternum":65,"title":"藍橋驛見元九詩〈詩中云江陵歸時逢春雪〉","titledesc":"","content":"藍橋春雪君歸日秦嶺秋風我去時每到驛亭先下馬循牆遶柱覓君詩","collection":"","collectiondesc":"","poemindex":35},{"author":"【作者】白居易〈八〉","charstyle":"【古近体】近體詩〈三〉","id":13351,"chapter":"卷六十五","chapternum":65,"title":"韓公堆寄元九","titledesc":"","content":"韓公堆北澗西頭冷雨涼風拂面秋努力南行少惆悵江州猶似勝通州","collection":"","collectiondesc":"","poemindex":36},{"author":"【作者】白居易〈八〉","charstyle":"【古近体】近體詩〈三〉","id":13352,"chapter":"卷六十五","chapternum":65,"title":"武闗南見元九題山石榴花見寄","titledesc":"","content":"徃來同路不同時前後相思兩不知行過闗門三四里榴花不見見君詩","collection":"","collectiondesc":"","poemindex":37},{"author":"【作者】白居易〈八〉","charstyle":"【古近体】近體詩〈三〉","id":13353,"chapter":"卷六十五","chapternum":65,"title":"白鷺","titledesc":"","content":"人生四十未全衰我為愁多白髮垂何故水邉雙白鷺無愁頭上亦垂絲","collection":"","collectiondesc":"","poemindex":38},{"author":"【作者】白居易〈八〉","charstyle":"【古近体】近體詩〈三〉","id":13354,"chapter":"卷六十五","chapternum":65,"title":"舟夜贈内","titledesc":"","content":"三聲猿後垂鄉淚一葉舟中載病身莫凭水窓南北望月明月闇總愁人","collection":"","collectiondesc":"","poemindex":39},{"author":"【作者】白居易〈八〉","charstyle":"【古近体】近體詩〈三〉","id":13355,"chapter":"卷六十五","chapternum":65,"title":"逢舊","titledesc":"","content":"我梳白髮添新恨君掃青蛾減舊容應被傍人恠惆悵少年離别老相逢","collection":"","collectiondesc":"","poemindex":40},{"author":"【作者】白居易〈八〉","charstyle":"【古近体】近體詩〈三〉","id":13356,"chapter":"卷六十五","chapternum":65,"title":"舟中讀元九詩","titledesc":"","content":"把君詩卷燈前讀詩盡燈殘天未明眼痛滅燈猶闇坐逆風吹浪打船聲","collection":"","collectiondesc":"","poemindex":41},{"author":"【作者】白居易〈八〉","charstyle":"【古近体】近體詩〈三〉","id":13357,"chapter":"卷六十五","chapternum":65,"title":"聴崔七妓人箏","titledesc":"","content":"花臉雲鬟坐玉樓十三絃裏一時愁憑君向道休彈去白盡江州司馬頭","collection":"","collectiondesc":"","poemindex":42},{"author":"【作者】白居易〈八〉","charstyle":"【古近体】近體詩〈三〉","id":13358,"chapter":"卷六十五","chapternum":65,"title":"望江州","titledesc":"","content":"江迴望見雙華表知是潯陽西郭門猶去孤舟三四里水煙沙雨欲黄昏","collection":"","collectiondesc":"","poemindex":43},{"author":"【作者】白居易〈八〉","charstyle":"【古近体】近體詩〈三〉","id":13359,"chapter":"卷六十五","chapternum":65,"title":"宿西林寺","titledesc":"","content":"木落天晴山翠開愛山騎馬入山來心知不及柴桑令一宿西林便欲回〈柴桑令劉遺民是也〉","collection":"","collectiondesc":"","poemindex":44},{"author":"【作者】白居易〈八〉","charstyle":"【古近体】近體詩〈三〉","id":13360,"chapter":"卷六十五","chapternum":65,"title":"惜落花贈崔二十四","titledesc":"","content":"漠漠紛紛不奈何狂風急雨兩相和晚來悵望君知否枝上稀疎地上多","collection":"","collectiondesc":"","poemindex":45},{"author":"【作者】白居易〈八〉","charstyle":"【古近体】近體詩〈三〉","id":13361,"chapter":"卷六十五","chapternum":65,"title":"題廬山山下湯泉","titledesc":"","content":"一眼湯泉流向東浸泥澆草煖無功驪山温水因何事流入金鋪玉甃中","collection":"","collectiondesc":"","poemindex":46},{"author":"【作者】白居易〈八〉","charstyle":"【古近体】近體詩〈三〉","id":13362,"chapter":"卷六十五","chapternum":65,"title":"大林寺桃花","titledesc":"","content":"人間四月芳菲盡山寺桃花始盛開長恨春歸無覔處不知轉入此中來","collection":"","collectiondesc":"","poemindex":47},{"author":"【作者】白居易〈八〉","charstyle":"【古近体】近體詩〈三〉","id":13363,"chapter":"卷六十五","chapternum":65,"title":"戲問山石榴","titledesc":"","content":"小樹山榴近砌栽半含紅萼帶花來爭知司馬夫人妒移到庭前便不開","collection":"","collectiondesc":"","poemindex":48},{"author":"【作者】白居易〈八〉","charstyle":"【古近体】近體詩〈三〉","id":13364,"chapter":"卷六十五","chapternum":65,"title":"聞龜兒詠詩","titledesc":"","content":"憐渠已解詠詩章搖膝支頥學二郎莫學二郎吟太苦纔年四十鬢如霜","collection":"","collectiondesc":"","poemindex":49},{"author":"【作者】白居易〈八〉","charstyle":"【古近体】近體詩〈三〉","id":13365,"chapter":"卷六十五","chapternum":65,"title":"劉十九同宿〈時淮宼初破〉","titledesc":"","content":"紅旗破賊非吾事黄紙除書無我名惟共嵩陽劉處士圍棋賭酒到天明","collection":"","collectiondesc":"","poemindex":50},{"author":"【作者】白居易〈八〉","charstyle":"【古近体】近體詩〈三〉","id":13366,"chapter":"卷六十五","chapternum":65,"title":"贈江客","titledesc":"","content":"江栁陰寒新雨地塞鴻聲急欲霜天愁君獨向沙頭宿水遶蘆花月滿船","collection":"","collectiondesc":"","poemindex":51},{"author":"【作者】白居易〈八〉","charstyle":"【古近体】近體詩〈三〉","id":13367,"chapter":"卷六十五","chapternum":65,"title":"别草堂三絶句","titledesc":"","content":"正聴山鳥向陽眠黄紙除書落枕前為感君恩須暫起爐峰不擬住多年\n乆眠褐被為居士忽挂緋袍作使君身出草堂心不出廬山未要勒移文\n三間茅舍向山開一帶山泉遶舍迴山色泉聲莫惆悵三年官滿却歸來","collection":"","collectiondesc":"","poemindex":52},{"author":"【作者】白居易〈八〉","charstyle":"【古近体】近體詩〈三〉","id":13368,"chapter":"卷六十五","chapternum":65,"title":"鍾陵餞送","titledesc":"","content":"翠幕紅筵髙在雲歌鐘一曲萬家聞路人指㸃滕王閣看送忠州白使君","collection":"","collectiondesc":"","poemindex":53},{"author":"【作者】白居易〈八〉","charstyle":"【古近体】近體詩〈三〉","id":13369,"chapter":"卷六十五","chapternum":65,"title":"木蓮樹生巴峽山谷間巴民亦呼為黄心樹大者髙五丈涉冬不凋身如青楊有白文葉如桂厚大無脊花如蓮香色艶膩皆同獨房蕊有異四月初始開自開迨謝僅二十日忠州西北十里有鳴玉谿生者穠茂惜其遐僻因題三絶句云","titledesc":"","content":"如折芙蓉栽旱地似抛芍藥挂髙枝雲埋水隔無人識惟有南賓太守知\n紅似臙脂膩如粉傷心好物不須臾山中風起無時節明日重來得在無\n已愁花落荒巗底復憾根生亂石間㡬度欲移移不得天教抛擲在深山","collection":"","collectiondesc":"","poemindex":54},{"author":"【作者】白居易〈八〉","charstyle":"【古近体】近體詩〈三〉","id":13370,"chapter":"卷六十五","chapternum":65,"title":"東樓招客夜飲","titledesc":"","content":"莫辭數數醉東樓除醉無因破得愁惟有緑樽紅燭下蹔時不似在忠州","collection":"","collectiondesc":"","poemindex":55},{"author":"【作者】白居易〈八〉","charstyle":"【古近体】近體詩〈三〉","id":13371,"chapter":"卷六十五","chapternum":65,"title":"竹枝詞","titledesc":"","content":"瞿塘峽口水煙低白帝城頭月向西唱到竹枝聲咽處寒猿闇鳥一時啼\n竹枝苦怨怨何人夜静山空歇又聞蠻兒巴女齊聲唱愁殺江南病使君\n巴東船舫上巴西波面風生雨脚齊水蓼冷花紅簇簇江蘺濕葉碧淒淒\n江畔誰人唱竹枝前聲斷咽後聲遲怪來調苦縁詞苦多是通州司馬詩","collection":"","collectiondesc":"","poemindex":56},{"author":"【作者】白居易〈八〉","charstyle":"【古近体】近體詩〈三〉","id":13372,"chapter":"卷六十五","chapternum":65,"title":"送髙侍御使迴因寄楊八","titledesc":"","content":"明月峽邉逢制使黄茒㟁上是忠州到城莫說忠州惡無益虚教楊八愁","collection":"","collectiondesc":"","poemindex":57},{"author":"【作者】白居易〈八〉","charstyle":"【古近体】近體詩〈三〉","id":13373,"chapter":"卷六十五","chapternum":65,"title":"三月三日","titledesc":"","content":"暮春風景初三日流世光陰半百年欲作閒遊無好伴半江惆悵却回船","collection":"","collectiondesc":"","poemindex":58},{"author":"【作者】白居易〈八〉","charstyle":"【古近体】近體詩〈三〉","id":13374,"chapter":"卷六十五","chapternum":65,"title":"寒食夜","titledesc":"","content":"四十九年身老日一百五夜月明天抱膝思量何事在癡男騃女喚鞦韆","collection":"","collectiondesc":"","poemindex":59},{"author":"【作者】白居易〈八〉","charstyle":"【古近体】近體詩〈三〉","id":13375,"chapter":"卷六十五","chapternum":65,"title":"期不至","titledesc":"","content":"紅燭青樽久延佇出門入門天欲曙星稀月落竟不來煙栁朧朧鵲飛去","collection":"","collectiondesc":"","poemindex":60},{"author":"【作者】白居易〈八〉","charstyle":"【古近体】近體詩〈三〉","id":13376,"chapter":"卷六十五","chapternum":65,"title":"傷春詞","titledesc":"","content":"深淺簷花千萬枝碧紗窓外囀黄鸝殘粧含淚下簾坐盡日傷春春不知","collection":"","collectiondesc":"","poemindex":61},{"author":"【作者】白居易〈八〉","charstyle":"【古近体】近體詩〈三〉","id":13377,"chapter":"卷六十五","chapternum":65,"title":"後宫詞","titledesc":"","content":"淚濕羅巾夢不成夜深前殿按歌聲紅顔未老恩先斷斜倚薫籠坐到明","collection":"","collectiondesc":"","poemindex":62},{"author":"【作者】白居易〈八〉","charstyle":"【古近体】近體詩〈三〉","id":13378,"chapter":"卷六十五","chapternum":65,"title":"思婦眉","titledesc":"","content":"春風搖蕩自東來折盡櫻桃綻盡梅惟餘思婦愁眉結無限春風吹不開","collection":"","collectiondesc":"","poemindex":63},{"author":"【作者】白居易〈八〉","charstyle":"【古近体】近體詩〈三〉","id":13379,"chapter":"卷六十五","chapternum":65,"title":"空閨怨","titledesc":"","content":"寒月沈沈洞房靜真珠簾外梧桐影秋霜欲下手先知燈底裁縫剪刀冷","collection":"","collectiondesc":"","poemindex":64},{"author":"【作者】白居易〈八〉","charstyle":"【古近体】近體詩〈三〉","id":13380,"chapter":"卷六十五","chapternum":65,"title":"採蓮曲","titledesc":"","content":"菱葉縈波荷颭風荷花深處小船通逢郎欲語低頭笑碧玉搔頭落水中","collection":"","collectiondesc":"","poemindex":65},{"author":"【作者】白居易〈八〉","charstyle":"【古近体】近體詩〈三〉","id":13381,"chapter":"卷六十五","chapternum":65,"title":"内鄉縣村路作","titledesc":"","content":"日下風髙野路涼緩驅疲馬闇思鄉渭邨秋物應如此棗赤梨紅稻穂黄","collection":"","collectiondesc":"","poemindex":66},{"author":"【作者】白居易〈八〉","charstyle":"【古近体】近體詩〈三〉","id":13382,"chapter":"卷六十五","chapternum":65,"title":"竹樓宿","titledesc":"","content":"小書樓下千竿竹深火爐前一盞燈此處與誰相伴宿燒丹道士坐禪僧","collection":"","collectiondesc":"","poemindex":67},{"author":"【作者】白居易〈八〉","charstyle":"【古近体】近體詩〈三〉","id":13383,"chapter":"卷六十五","chapternum":65,"title":"自感","titledesc":"","content":"宴遊寢食漸無味杯酒管絃徒繞身賓客歡娱僮僕飽始知官職為他人","collection":"","collectiondesc":"","poemindex":68},{"author":"【作者】白居易〈八〉","charstyle":"【古近体】近體詩〈三〉","id":13384,"chapter":"卷六十五","chapternum":65,"title":"醉戲諸妓","titledesc":"","content":"席上爭飛使君酒歌中多唱舍人詩不知明日休官後逐我東山去是誰","collection":"","collectiondesc":"","poemindex":69},{"author":"【作者】白居易〈八〉","charstyle":"【古近体】近體詩〈三〉","id":13385,"chapter":"卷六十五","chapternum":65,"title":"河陰夜泊憶微之","titledesc":"","content":"憶君我正泊行舟望我君應上郡樓萬里月明同此夜黄河東面海西頭","collection":"","collectiondesc":"","poemindex":70},{"author":"【作者】白居易〈八〉","charstyle":"【古近体】近體詩〈三〉","id":13386,"chapter":"卷六十五","chapternum":65,"title":"杭州迴舫","titledesc":"","content":"自别錢塘山水後不多飲酒懶吟詩欲將此意憑回棹與報西湖風月知","collection":"","collectiondesc":"","poemindex":71},{"author":"【作者】白居易〈八〉","charstyle":"【古近体】近體詩〈三〉","id":13387,"chapter":"卷六十五","chapternum":65,"title":"寫新詩寄微之偶題卷後","titledesc":"","content":"寫了吟看滿卷愁淺紅牋紙小銀鈎未容寄與微之去已被人傳到越州","collection":"","collectiondesc":"","poemindex":72},{"author":"【作者】白居易〈八〉","charstyle":"【古近体】近體詩〈三〉","id":13388,"chapter":"卷六十五","chapternum":65,"title":"種白蓮","titledesc":"","content":"吴中白藕洛中栽莫戀江南花懶開萬里攜歸爾知否紅蕉朱槿不將來","collection":"","collectiondesc":"","poemindex":73},{"author":"【作者】白居易〈八〉","charstyle":"【古近体】近體詩〈三〉","id":13389,"chapter":"卷六十五","chapternum":65,"title":"宿竇使君莊水亭","titledesc":"","content":"使君何在在江東池栁初黄杏欲紅有興即來閒便宿不知誰是主人翁","collection":"","collectiondesc":"","poemindex":74},{"author":"【作者】白居易〈八〉","charstyle":"【古近体】近體詩〈三〉","id":13390,"chapter":"卷六十五","chapternum":65,"title":"杏園花下贈劉郎中","titledesc":"","content":"怪君把酒偏惆悵曽是貞元花下人自别花來多少事東風二十四回春","collection":"","collectiondesc":"","poemindex":75},{"author":"【作者】白居易〈八〉","charstyle":"【古近体】近體詩〈三〉","id":13391,"chapter":"卷六十五","chapternum":65,"title":"酬嚴給事〈聞唐昌觀玉蕊花下有遊仙絶句〉","titledesc":"","content":"嬴女偷乘鳳去時洞中潛歇弄瓊枝不緣啼鳥春饒舌青瑣仙郎可得知","collection":"","collectiondesc":"","poemindex":76},{"author":"【作者】白居易〈八〉","charstyle":"【古近体】近體詩〈三〉","id":13392,"chapter":"卷六十五","chapternum":65,"title":"白蓮池汎舟","titledesc":"","content":"白藕新花照水開紅窓小舫信風迴誰教一片江南興逐我殷勤萬里來","collection":"","collectiondesc":"","poemindex":77},{"author":"【作者】白居易〈八〉","charstyle":"【古近体】近體詩〈三〉","id":13393,"chapter":"卷六十五","chapternum":65,"title":"晚歸府","titledesc":"","content":"晚從履道來歸府街路雖長尹不嫌馬上涼於牀上坐綠槐風透紫蕉衫","collection":"","collectiondesc":"","poemindex":78},{"author":"【作者】白居易〈八〉","charstyle":"【古近体】近體詩〈三〉","id":13394,"chapter":"卷六十五","chapternum":65,"title":"春風","titledesc":"","content":"春風先發苑中梅櫻杏桃梨次第開薺花榆莢深村裏亦道春風為我來","collection":"","collectiondesc":"","poemindex":79},{"author":"【作者】白居易〈八〉","charstyle":"【古近体】近體詩〈三〉","id":13395,"chapter":"卷六十五","chapternum":65,"title":"辨味","titledesc":"","content":"甘露太甜非正味醴泉雖潔不芳馨杯中此物何人别柔㫖之中有典型","collection":"府酒五絶〈選一首〉","collectiondesc":"","poemindex":80},{"author":"【作者】白居易〈八〉","charstyle":"【古近体】近體詩〈三〉","id":13396,"chapter":"卷六十五","chapternum":65,"title":"楊栁枝詞","titledesc":"","content":"六么水調家家唱白雪梅花處處吹古歌舊曲君休聴聴取新翻楊柳枝\n陶令門前四五樹亞夫營裏百千條何似東都正二月黄金枝映洛陽橋\n依依嫋嫋復青青勾引春風無限情白雪花繁空撲地綠絲條弱不勝鶯\n紅板江橋青酒旗館娃宫暖日斜時可憐雨歇東風定萬樹千條各自垂\n蘇州楊栁任君誇更有錢塘勝館娃若解多情尋小小緑楊深處是蘇家\n蘇家小女舊知名楊栁風前别有情剝條盤作銀環樣卷葉吹為玉笛聲\n葉含濃露如啼眼枝嫋輕風似舞腰小樹不禁攀折苦乞君留取兩三條\n人言栁葉似愁眉更有愁腸似栁絲栁絲挽斷腸牽斷彼此應無續得期","collection":"","collectiondesc":"","poemindex":81},{"author":"【作者】白居易〈八〉","charstyle":"【古近体】近體詩〈三〉","id":13397,"chapter":"卷六十五","chapternum":65,"title":"浪淘沙詞","titledesc":"","content":"白浪茫茫與海連平沙浩浩四無邉暮去朝來淘不住遂令東海變桑田\n青草湖中萬里程黄梅雨裏一人行愁見灘頭夜泊處風翻闇浪打船聲\n借問江潮與海水何似君情與妾心相恨不如潮有信相思始覺海非深\n海底飛塵終有日山頭化石豈無時誰道小郎抛小婦船頭一去没迴期","collection":"","collectiondesc":"","poemindex":82},{"author":"【作者】白居易〈八〉","charstyle":"【古近体】近體詩〈三〉","id":13398,"chapter":"卷六十五","chapternum":65,"title":"賣駱馬","titledesc":"","content":"五年花下醉騎行臨賣迴頭嘶一聲項籍顧騅猶解歎樂天别駱豈無情","collection":"病中詩十五首〈并序選二首〉","collectiondesc":"開成已未嵗余蒲栁之年六十有八冬十月甲寅旦始得風痺之疾體癏〈音闗〉目眩左足不支葢老病相乗時而至耳余早棲心釋梵浪跡老莊因疾觀身果有所得何則外形骸而内忘憂恚先禪觀而後順醫治旬月以還厥疾少間杜門髙枕澹然安閒吟諷興來亦不能遏因成十五首題為病中詩且貽所知兼用自廣昔劉公幹病漳浦謝康樂卧臨川咸有篇章抒詠其志今引而序之者慮不知我者或加誚焉","poemindex":83},{"author":"【作者】白居易〈八〉","charstyle":"【古近体】近體詩〈三〉","id":13399,"chapter":"卷六十五","chapternum":65,"title":"别栁枝","titledesc":"","content":"兩枝楊栁小樓中嫋娜多年伴醉翁明日放歸歸去後世間應不要春風","collection":"病中詩十五首〈并序選二首〉","collectiondesc":"開成已未嵗余蒲栁之年六十有八冬十月甲寅旦始得風痺之疾體癏〈音闗〉目眩左足不支葢老病相乗時而至耳余早棲心釋梵浪跡老莊因疾觀身果有所得何則外形骸而内忘憂恚先禪觀而後順醫治旬月以還厥疾少間杜門髙枕澹然安閒吟諷興來亦不能遏因成十五首題為病中詩且貽所知兼用自廣昔劉公幹病漳浦謝康樂卧臨川咸有篇章抒詠其志今引而序之者慮不知我者或加誚焉","poemindex":84},{"author":"【作者】白居易〈八〉","charstyle":"【古近体】近體詩〈三〉","id":13400,"chapter":"卷六十五","chapternum":65,"title":"夜涼","titledesc":"","content":"露白風清庭户涼老人先著夾衣裳舞腰歌袖抛何處惟對無絃琴一張","collection":"","collectiondesc":"","poemindex":85},{"author":"【作者】白居易〈八〉","charstyle":"【古近体】近體詩〈三〉","id":13401,"chapter":"卷六十五","chapternum":65,"title":"客有說〈客即李浙東也所說不能具録其事自注〉","titledesc":"","content":"近有人從海上迴海山深處見樓臺中有仙龕虚一室多傳此待樂天來〈按逸史㑹昌元年李師稷中丞為浙東觀察使有商客遭風飄蕩至一大山盡非人間維舟上岸至一處若大寺觀一道人鬚眉悉白侍衛數人坐大殿上與語曰汝中國人有縁方得一到此蓬萊山也遣左右引遊觀院宇數十皆有名號至一院扃鏁甚嚴因窺之衆花滿庭堂有裀褥焚香階下客問之答曰此是白樂天院樂天未來耳乃潛記之歸旬日至越具白廉使李公盡録以報白公先是白公平生惟脩上生業及覽李公所報乃為詩二首答之其事如此〉","collection":"","collectiondesc":"","poemindex":86},{"author":"【作者】白居易〈八〉","charstyle":"【古近体】近體詩〈三〉","id":13402,"chapter":"卷六十五","chapternum":65,"title":"答客説","titledesc":"","content":"吾學空門非學仙恐君此説是虚傳海山不是吾歸處歸即應歸兜率天〈予晚年結彌勒上生業故云〉","collection":"","collectiondesc":"","poemindex":87},{"author":"【作者】白居易〈八〉","charstyle":"【古近体】近體詩〈三〉","id":13403,"chapter":"卷六十五","chapternum":65,"title":"楊栁枝詞","titledesc":"","content":"一樹春風萬萬枝嫩於金色軟於絲永豐西角荒園裏盡日無人屬阿誰〈雲溪友議曰居易有妓樊素善歌小蠻善舞常為詩曰櫻桃樊素口楊栁小蠻腰年既髙邁而小蠻方豐艶因作楊栁詞以託意焉〉","collection":"","collectiondesc":"","poemindex":88},{"author":"【作者】白居易〈八〉","charstyle":"【古近体】近體詩〈三〉","id":13404,"chapter":"卷六十五","chapternum":65,"title":"詔取永豐栁植禁苑感賦","titledesc":"","content":"一樹衰殘委泥土雙枝榮耀植天庭定知元象今春後栁宿光中添兩星〈宣宗朝國樂唱前詞上問誰作永豐在何處左右具以對遂因東使命取永豐栁兩株植于禁中居易感上知其名且好尚風雅又為詩一章〉","collection":"","collectiondesc":"","poemindex":89},{"author":"【作者】白居易〈八〉","charstyle":"【古近体】近體詩〈三〉","id":13405,"chapter":"卷六十五","chapternum":65,"title":"胡杲〈懷州司馬年八十九〉","titledesc":"","content":"閒居同㑹在三春大抵愚年最出羣霜鬢不嫌杯酒興白頭仍愛玉爐薫徘徊玩栁心猶健老大看花意却勤鑿落滿斟判酩酊香囊髙掛任氤氲搜神得句題紅紙望景長吟對白雲今日交情何不替齊年同事聖明君","collection":"七老㑹詩〈并序〉","collectiondesc":"胡吉劉鄭盧張等六賢皆多年夀余亦次焉於東都敝居履道坊為尚齒之㑹七老相顧既醉且歡靜而思之此㑹希有因各賦七言六韻詩一章以記之或傳諸好事者時㑹昌五年三月二十四日樂天序","poemindex":90},{"author":"【作者】白居易〈八〉","charstyle":"【古近体】近體詩〈三〉","id":13406,"chapter":"卷六十五","chapternum":65,"title":"吉皎〈衛尉卿致仕年八十八〉","titledesc":"","content":"休官罷任已閒居林苑園亭興有餘對酒最宜花藻發邀歡不厭栁條初低腰醉舞垂緋袖擊筯謳歌任褐裾寧用管絃來合雜自親松竹且清虚飛觥酒到須先酌賦詠詩成不住書借問商山賢四皓不知此後更何如","collection":"七老㑹詩〈并序〉","collectiondesc":"胡吉劉鄭盧張等六賢皆多年夀余亦次焉於東都敝居履道坊為尚齒之㑹七老相顧既醉且歡靜而思之此㑹希有因各賦七言六韻詩一章以記之或傳諸好事者時㑹昌五年三月二十四日樂天序","poemindex":91},{"author":"【作者】白居易〈八〉","charstyle":"【古近体】近體詩〈三〉","id":13407,"chapter":"卷六十五","chapternum":65,"title":"劉真〈前磁州刺史年八十七〉","titledesc":"","content":"垂絲今日幸同筵朱紫居身是大年賞景尚知心未退吟詩猶覺力完全閒庭飲酒當三月在席揮毫象七賢山茗煮時秋霧碧玉杯斟處綵霞鮮臨堦花笑如歌妓傍竹泉聲當管絃雖未學窮生死訣人間豈不是神仙","collection":"七老㑹詩〈并序〉","collectiondesc":"胡吉劉鄭盧張等六賢皆多年夀余亦次焉於東都敝居履道坊為尚齒之㑹七老相顧既醉且歡靜而思之此㑹希有因各賦七言六韻詩一章以記之或傳諸好事者時㑹昌五年三月二十四日樂天序","poemindex":92},{"author":"【作者】白居易〈八〉","charstyle":"【古近体】近體詩〈三〉","id":13408,"chapter":"卷六十五","chapternum":65,"title":"鄭據〈前龍武軍長史年八十五〉","titledesc":"","content":"東洛幽閒日暮春邀歡多是白頭賓官班朱紫多相似年紀髙低次第勻聨句每言松竹意停杯多説古今人更無外事來心肺空有清虚入思神醉舞兩迴迎勸酒狂歌一曲㑹閒身今朝何事偏情重同作明時列任人","collection":"七老㑹詩〈并序〉","collectiondesc":"胡吉劉鄭盧張等六賢皆多年夀余亦次焉於東都敝居履道坊為尚齒之㑹七老相顧既醉且歡靜而思之此㑹希有因各賦七言六韻詩一章以記之或傳諸好事者時㑹昌五年三月二十四日樂天序","poemindex":93},{"author":"【作者】白居易〈八〉","charstyle":"【古近体】近體詩〈三〉","id":13409,"chapter":"卷六十五","chapternum":65,"title":"盧眞〈前侍御史内供奉官年八十四〉","titledesc":"","content":"三春已盡洛陽宫天氣初晴景象中千朶嫩桃迎曉日萬株垂栁逐和風非論官位皆相似及至年髙亦共同對酒歌聲猶覺妙玩花詩思豈能窮先時共作三朝貴今日猶逢七老翁但願醁醽常滿酌煙霞萬里㑹應通","collection":"七老㑹詩〈并序〉","collectiondesc":"胡吉劉鄭盧張等六賢皆多年夀余亦次焉於東都敝居履道坊為尚齒之㑹七老相顧既醉且歡靜而思之此㑹希有因各賦七言六韻詩一章以記之或傳諸好事者時㑹昌五年三月二十四日樂天序","poemindex":94},{"author":"【作者】白居易〈八〉","charstyle":"【古近体】近體詩〈三〉","id":13410,"chapter":"卷六十五","chapternum":65,"title":"張渾〈前永州刺史年七十七〉","titledesc":"","content":"幽亭春盡共為歡印綬居身是大官遁跡豈勞登逺岫垂絲何必坐溪磻詩聮六韻猶應易酒飲三杯未覺難每况襟懷同宴㑹共將心事比波瀾風吹野栁懸羅帶日照庭花落綺紈此席不須鋪錦帳斯筵堪作畫圖看","collection":"七老㑹詩〈并序〉","collectiondesc":"胡吉劉鄭盧張等六賢皆多年夀余亦次焉於東都敝居履道坊為尚齒之㑹七老相顧既醉且歡靜而思之此㑹希有因各賦七言六韻詩一章以記之或傳諸好事者時㑹昌五年三月二十四日樂天序","poemindex":95},{"author":"【作者】白居易〈八〉","charstyle":"【古近体】近體詩〈三〉","id":13411,"chapter":"卷六十五","chapternum":65,"title":"白居易〈刑部尚書致仕年七十四〉","titledesc":"","content":"七人五百八十四拖紫紆朱垂白鬚囊裏無金莫嗟歎樽中有酒且歡娱吟成六韻神還壯飲到三杯氣尚麄嵬峩狂歌教婢拍婆娑醉舞遣孫扶天年髙過二疏傳人數多於四皓圖除却三山五天竺人間此㑹且應無〈樂天云其年夏又有二老年貌絶倫同歸故鄉亦來斯㑹續命書姓名年齒寫其形貌附于圖右與前七老題為九老圖仍以一絶贈之曰雪作鬚眉雲作衣遼東華表暮雙歸當時一鶴猶希有何况今逢兩令威二老者洛中遺老李元爽年一百三十六禪僧如滿年九十五又云時秘書狄兼謨河南尹盧貞以年未及七十雖與㑹而不及列〉","collection":"七老㑹詩〈并序〉","collectiondesc":"胡吉劉鄭盧張等六賢皆多年夀余亦次焉於東都敝居履道坊為尚齒之㑹七老相顧既醉且歡靜而思之此㑹希有因各賦七言六韻詩一章以記之或傳諸好事者時㑹昌五年三月二十四日樂天序","poemindex":96}]