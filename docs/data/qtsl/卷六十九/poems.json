[{"author":"李紳","charstyle":"古體詩","content":"春種一粒粟，秋收萬顆子。\n四海無閒田，農夫猶餓死。\n鋤禾日當午，汗滴禾下土。\n誰知盤中飱，粒粒皆辛苦〈紳初以古風求知於吕溫溫見其憫農詩曰此人必為宰相果如其言〉。\n","id":63670,"chapter":"卷六十九","chapternum":69,"title":"憫農詩","titledesc":"","collection":"","collectiondesc":"","poemindex":1},{"author":"李紳","charstyle":"古體詩","content":"秋波入白水，帆去侵空小。\n五兩劇奔星，檣烏疾飛鳥。\n湓城依落日，湓浦看雲\ud859。\n\udd48雲𦕈更，蒼蒼匡山低。\n夕陽楚客喜，風水秦人悲。\n異鄉異鄉秋，思苦江臯月。\n華吐漾漾隠，波亭悠悠通。\n月浦津橋歸，𠉀吏竹巷。\n開門戸容膝，有匡牀及肩。\n纔數堵隙光，非白駒懸磬。\n我無虞體瘦，寡行立家肥。\n安啜哺天書，憐譴謫重作。\n朱轓客四座，眼全青一麾。\n頭半白今來，思往事往事。\n益悽然風月，同今昔悲歡。\n異目前四時，嗟閱水一紀。\n換流年獨有，西庭鶴孤鳴。\n","id":63671,"chapter":"卷六十九","chapternum":69,"title":"移九江","titledesc":"","collection":"","collectiondesc":"","poemindex":2},{"author":"李紳","charstyle":"古體詩","content":"上家山家山依舊，好昔去松桂長今。\n來容鬢老上家山，臨古道髙低入雲。\n樹蕪没連天草草，色緑萋萋寒蛩徧。\n草啼噪鴉啼樹逺，行鴈帖雲齊嵒光。\n翻落日僧火開經，室竹洞磬聲長松。\n樓鐘韻疾苔堦泉，溜缺石甃青莎密。\n舊徑行處迷前交，坐中失歎息整華。\n冠持杯强自歡笑，歌憐稚孺絃竹縱。\n吹彈山明溪月上，酒滿心聊放丱髪。\n此淹留垂絲匪閒，曠青山不可上昔。\n事還惆悵况復白，頭人追懐空望望。\n","id":63672,"chapter":"卷六十九","chapternum":69,"title":"上家山〈余頃居梅里常於惠山肄業舊室猶在垂白重遊追感多思因效吴均體〉","titledesc":"","collection":"","collectiondesc":"","poemindex":3},{"author":"李紳","charstyle":"古體詩","content":"昔余過稚齒從師昧知奥徒懐利物心不獲藏身寶曳婁一縫掖出處勞昏早醒醉迷啜哺衣裳辨顛倒忠誠貫白日直已憑蒼昊卷舌墮讒諛驚波息行潦衰禽識舊木疲馬知歸道楊栁長庭柯蘭荃覆堦草旌旄光里舎騎服歡妻嫂綠鬢絶新知蒼鬚稀舊老冠緌身忝貴齋沐心常禱笙磬諒諧和庭除還灑掃栖遲還竹巷物役侵江島倐忽變星霜悲傷滿懐抱","id":63673,"chapter":"卷六十九","chapternum":69,"title":"憶東郭居〈效丘遲〉","titledesc":"","collection":"","collectiondesc":"","poemindex":4},{"author":"李紳","charstyle":"古體詩","content":"江城鬱鬱春草長，悠悠漢水浮青光。\n雜英飛盡空晝景，綠楊重隂官舎靜。\n此時醉客縱横書，公言可薦承明廬。\n青天詔下寵光至，頒籍金閨徵石渠。\n柹歸山路烟嵐隔，山木幽深晚花拆。\n澗底紅光奪火燃，揺風扇毒愁行客。\n杜鵑啼咽花亦殷，聲悲絶艶連空山。\n斜陽瞥映淺深樹，雲雨翻迷崕谷間。\n山雞錦質矜毛羽，透竹穿蘿命儔侣。\n喬木幽谿上下同，雄雌不惑飛棲處。\n望秦峯迥過商顔，浪疊雲堆萬簇山。\n行盡杳冥青嶂外，九重鐘漏紫霄間。\n元和列侍明光殿，諫草初焚市朝變。\n北闕趨承半隙塵，南梁嘯咏皆飛霰。\n追思感歎却昏迷，霜鬢愁吟到曉雞。\n故篋嵗深開斷簡，秋堂月曙掩遺題。\n嗚嗚曉角霞輝粲，撫劍當楹一長歎。\n蒭狗無由學聖賢，空持感激終昏旦。\n","id":63674,"chapter":"卷六十九","chapternum":69,"title":"南梁行","titledesc":"","collection":"","collectiondesc":"","poemindex":5},{"author":"李紳","charstyle":"古體詩","content":"荆江水濶烟波轉，荆門路遶山葱蒨。\n帆勢侵雲滅又明，山程背日昏還見。\n青青麥隴啼飛鴉，寂寞野徑棠梨花。\n行行驅馬萬里逺，漸入烟嵐危棧賖。\n林中有鳥飛出谷，月上千巗一聲哭。\n腸斷思歸不可聞，人言恨魄來巴蜀。\n我聽此鳥祝我魂，魂死勿學聲衘寃。\n縱為羽族莫棲息，直上青雲呼帝閽。\n此時山月如衘鏡，嵒樹參差互輝映。\n皎潔深看入澗泉，分明細見樵人徑。\n隂森鬼廟當郵亭，雞豚日宰聞羶腥。\n愚夫禍福自迷惑，魍魎憑何通百靈。\n月低山曉問行客，已酹椒漿拜荒陌。\n惆悵忠貞徒自持，誰祭山頭望夫石。\n","id":63675,"chapter":"卷六十九","chapternum":69,"title":"過荆門","titledesc":"","collection":"","collectiondesc":"","poemindex":6},{"author":"李紳","charstyle":"古體詩","content":"屈原死處瀟，湘隂滄浪淼。\n淼雲沉沉蛟，龍長怒虎長。\n嘯山木翛翛，波浪深烟横。\n日落驚鴻起，山映餘霞杳。\n千里鴻叫離，離入暮天霞。\n消漠漠深雲，水水虚江暗。\n揚波濤黿鼉，動盪風騷騷。\n行人愁望待，明月星漢沈。\n浮𩳤鬼號，屈原爾為懐。\n王没水府通，天化靈物何。\n不驅雷擊電，除奸邪可憐。\n空作沉泉抱，寃骨舉杯瀝。\n酒招爾魂月，影滉漾開乾。\n坤波明水黒，山隠見汨羅。\n之上遥昏昏，風帆𠉀曉。\n看五兩戍鼓，鼕鼕逺山響。\n潮滿江津猿，鳥啼荆夫楚。\n語飛蠻槳瀟，湘島浦無人。\n居風驚水暗，惟鮫魚行來。\n擊棹獨長歎，問爾精魂何。\n","id":63676,"chapter":"卷六十九","chapternum":69,"title":"涉沅瀟","titledesc":"","collection":"","collectiondesc":"","poemindex":7},{"author":"李紳","charstyle":"古體詩","content":"天將南北分寒燠，北被羔裘南卉服。\n寒氣凝為戎鹵驕，炎蒸結作蟲虺毒。\n周王止化惟荆蠻，漢武鑿逺通孱顔。\n南標銅柱限荒徼，五嶺從兹窮險艱。\n衡山截斷炎方北，迴雁峯南瘴烟黑。\n萬壑奔湯溢作瀧，湍飛浪激如繩直。\n千崖傍聳猿嘯悲，丹蛇玄虺潛蛟螭。\n瀧夫擬檝劈髙浪，瞥忽浮沉如電隨。\n嶺頭刺竹䝉籠密，火拆紅蕉焰燒日。\n嶺上泉分南北流，行人照水愁傷骨。\n隂森石路盤縈紆，雨寒日燠常斯湏。\n瘴雲暫卷火山外，蒼茫海氣窮番禺。\n鷓鴣猿鳥聲相續，椎髻嘵呼同戚促。\n百處谿灘異雨晴，四時雷電迷昏旭。\n魚腸雁足望緘封，地逺三江嶺萬重。\n魚躍豈通清逺峽，雁飛難渡瘴江東。\n雲蒸地熱無霜霰，桃李冬華匪時變。\n天際長垂飲澗虹，簷前不去衘泥燕。\n幸逢雷雨盪妖昏，提挈悲歡出海門。\n西日眼明看少長，北風身醒辨寒温。\n賈生謫去因前席，痛哭書成竟何益。\n物忌忠良表是非，朝驅絳灌為讐敵。\n明皇聖徳異文皇，不使無辜困鬼方。\n漢日傅臣終委棄，如今衰叟重輝光。\n髙明白日恩深海，齒髪雖殘壯心在。\n空媿駑駘異一毫，無令朽骨慙千載。\n","id":63677,"chapter":"卷六十九","chapternum":69,"title":"逾嶺嶠止荒陬抵髙要","titledesc":"","collection":"","collectiondesc":"","poemindex":8},{"author":"李紳","charstyle":"古體詩","content":"穆皇夜幸蓬池曲，金鑾殿開髙秉燭。\n東頭弟子曹善才，琵琶請奏新翻曲。\n翠蛾列坐層城女，笙笛參差齊笑語。\n天顔靜聽朱絲彈，衆樂寂然無敢舉。\n衘花金鳳當承撥，轉腕攏絃促揮抹。\n扶花翻鳳天上來，徘徊滿殿飛春雪。\n抽絃度曲新聲發，金鈴玉珮相瑳切。\n流鶯子母飛上林，仙鶴雌雄唳明月。\n此時奉詔侍金鑾，别殿承恩許召看。\n三月曲江春草緑，九霄天樂下雲端。\n紫髯供奉前屈膝，盡彈妙曲當春日。\n寒泉注射隴水開，塞雁翻飛朔天没。\n日曛塵暗車馬散，為惜新聲有餘歎。\n明年冠劍閉橋山，萬里孤臣投海畔。\n籠禽鎩翮尚還飛，白首生從五嶺歸。\n聞道善才成朽骨，空餘弟子奉宣徽。\n南譙寂寞三春晚，有客彈絃獨凄怨。\n靜聽深奏楚明光，憶昔初開曲江宴。\n心悲不覺淚䦨干，更為調絃反覆彈。\n秋吹動揺神女佩，月珠敲擊水晶盤。\n自憐淮海同泥滓，恨魄癡心未能死。\n惆悵追懐萬事空，雍門琴感徒為爾。\n","id":63678,"chapter":"卷六十九","chapternum":69,"title":"悲善才〈并序〉","titledesc":"余守郡日有客遊者善彈琵琶問其所傳乃善才所授頃在内庭日别承恩顧賜宴曲江勑善才等二十人備樂自余經播遷善才已殁因追感前事為悲善才此一篇在郡日所為今編於新錄","collection":"","collectiondesc":"","poemindex":9},{"author":"李紳","charstyle":"近體詩","content":"九五當乾徳，三千應瑞符。\n纂堯昌聖厯，宗禹盛丕圖。\n畫象垂新令，消兵易舊謨。\n選賢方去智，招諫忽升愚。\n大樂調元氣，神功運化罏。\n脫鱗趨沆瀣，翻翼集蓬壺。\n捧日恩光别，抽毫顧問殊。\n鳳形憐彩筆，龍頷借驪珠。\n擲地聲名寡，摩天羽翮孤。\n潔身酬雨露，利口扇讒諛。\n碧海同宸眷，鴻毛比賤軀。\n辨疑分黒白，舉直觝朋徒。\n庭獸方呈角，階蓂始効莩。\n日傾烏掩魄，星落斗摧樞。\n墜劍悲喬岳，號弓泣鼎湖。\n亂羣逢害馬，擇肉縱狂貙。\n膽為隳肝竭，心因瀝血枯。\n滿帆推駭浪，征棹折危途。\n燕客書方詐，堯門信未孚。\n謗興金就鑠，毁極玉生瘉。\n礪吻矜先搏，張羅騁疾驅。\n地嫌稀魍魎，海恨止番禺。\n瘴嶺衝蛇入，蒸池躡虺趨。\n望天收雪涕，看鏡攬霜鬚。\n草毒人驚剪，茅荒室未誅。\n火風晴處扇，山鬼雨中呼。\n窮老鄉闗逺，羇愁骨肉無。\n鵲靈窺戸牖，龜瑞出泥途。\n烟島深千瘴，滄波淼四隅。\n海標傳信使，江棹認妻孥。\n到接三冬暮，來經六月徂。\n暗灘朝不怒，驚瀨夜無虞。\n俛首安羸業，齊眉慰病夫。\n涸魚思雨潤，僵燕望雷蘇。\n詔下因頒朔，恩移詎省辜。\n誑夫猶指鹿，依社尚憑狐。\n度嶺瞻牛斗，浮江淬轆轤。\n未平人睚眦，誰懼鬼揶揄。\n湓浦潮通楚，匡山地接吴。\n庾樓清桂滿，逺寺碧蓮敷。\n髣髴皆停馬，悲歡盡隙駒。\n舊交封宿草，衰鬢重生芻。\n萬㦸分梁苑，雙旌寄魯儒。\n駸駸移嵗月，冉冉近桑榆。\n疲馬愁千里，孤鴻念五湖。\n終當賦歸去，那更學楊朱。\n","id":63679,"chapter":"卷六十九","chapternum":69,"title":"趨翰苑遭誣搆四十六韻","titledesc":"","collection":"","collectiondesc":"","poemindex":10},{"author":"李紳","charstyle":"近體詩","content":"烟水吴都郭，閶門架碧流。\n綠楊深淺巷，青翰往來舟。\n朱戸千家室，丹楹百處樓。\n水光揺極浦，草色辨長洲。\n憶作麻衣客，曾為旅棹遊。\n放歌隨楚老，清宴奉諸侯。\n花寺聽鶯入，春湖看雁留。\n里吟傳綺唱，鄉語認歈謳。\n橋轉攢虹飲，波通鬭鷁浮。\n竹扉梅圃靜，水檻橘園幽。\n縫堵荒麋苑，穿巗破虎丘。\n舊風猶越鼔，餘俗尚吴鈎。\n故館曾閒訪，遺踪亦徧搜。\n吹臺山木盡，香徑佛宫秋。\n帳殿菰蒲掩，雲房霧露收。\n苧蘿妖覆滅，荆棘鬼包羞。\n風月俄黄綬，經過半白頭。\n重來冠蓋客，非復别離愁。\n𠉀火分通，陌前旌駐外。\n郵水風揺綵，斾堤柳引鳴。\n騶問吏兒孫，隔呼名禮敬。\n修顧瞻殊夙，昔語黙過悲。\n憂義感心空，在容衰日易。\n偷還持滄海，詔從此布皇。\n","id":63680,"chapter":"卷六十九","chapternum":69,"title":"過吴門二十四韻","titledesc":"","collection":"","collectiondesc":"","poemindex":11},{"author":"李紳","charstyle":"近體詩","content":"宫鶯曉報瑞烟開，三島靈禽拂水迴。\n橋轉彩虹當綺殿，艦浮花鷁近蓬萊。\n草承香輦王孫長，桃艶仙顔阿母栽。\n簪筆此時方侍從，却思金馬笑鄒枚。\n","id":63681,"chapter":"卷六十九","chapternum":69,"title":"憶春日太液池東亭𠉀對","titledesc":"","collection":"","collectiondesc":"","poemindex":12},{"author":"李紳","charstyle":"近體詩","content":"月當銀漢玉繩低，深聽簫韶碧落齊。\n門壓紫垣髙綺樹，閣連青鎖近丹梯。\n墨宣外渥催飛詔，草定新恩促換題。\n明日獨歸花路逺，可憐人世隔雲霓。\n","id":63682,"chapter":"卷六十九","chapternum":69,"title":"憶夜直金鑾殿承㫖","titledesc":"","collection":"","collectiondesc":"","poemindex":13},{"author":"李紳","charstyle":"近體詩","content":"春風上苑開桃李，詔許看花入御園。\n香徑草中迴玉勒，鳳凰池畔泛金樽。\n綠絲垂栁遮風暗，紅藥低叢拂砌繁。\n歸繞曲江烟景晚，未央明月鎖千門。\n","id":63683,"chapter":"卷六十九","chapternum":69,"title":"憶春日曲江宴後許至芙蓉園","titledesc":"","collection":"","collectiondesc":"","poemindex":14},{"author":"李紳","charstyle":"近體詩","content":"白榆星底開紅甲，珠樹宫中長紫梢。\n丹彩結心纔辨質，碧姿抽葉乍舒條。\n羽衣道士偷懸圃，金簡真人護玉苖。\n長帶九天餘雨露，近來葱翠欲成喬。\n","id":63684,"chapter":"卷六十九","chapternum":69,"title":"新昌宅書堂前有藥樹一枝今巳盈拱長慶中於翰林院内西軒藥樹下移得纔長一寸僕夫封一泥丸以歸植今則長成名之天上樹","titledesc":"","collection":"","collectiondesc":"","poemindex":15},{"author":"李紳","charstyle":"近體詩","content":"西園到日栽桃李，紅白低枝拂酒杯。\n繁艶只愁風處落，醉筵多就月中開。\n勸人莫折憐芳早，把燭頻㸔畏曉催。\n聞道數年深草露，幾株猶得近池臺。\n","id":63685,"chapter":"卷六十九","chapternum":69,"title":"滁陽春日懐果園開宴","titledesc":"","collection":"","collectiondesc":"","poemindex":16},{"author":"李紳","charstyle":"近體詩","content":"青莎滿地無三徑，白髪緣頭忝四人。\n官職謬齊商嶺客，姓名那重漢廷臣。\n聖朝寡罪容衰齒，愚叟多慙未退身。\n惟有門人憐鈍拙，勸教沉醉洛陽春。\n","id":63686,"chapter":"卷六十九","chapternum":69,"title":"七年初到洛陽寓居宣教里時已春暮而四老俱在洛中分司","titledesc":"","collection":"","collectiondesc":"","poemindex":17},{"author":"李紳","charstyle":"近體詩","content":"鞏樹翻紅秋日斜，水分伊洛照餘霞。\n弓開後騎低初月，鶚駐前旌拂暮鴉。\n閨信坐遲青玉案，弄兒閒望白羊車。\n今來憶事凉風晚，烟浦空悲黄菊花。\n","id":63687,"chapter":"卷六十九","chapternum":69,"title":"憶至鞏縣河宿待家累追懐","titledesc":"","collection":"","collectiondesc":"","poemindex":18},{"author":"李紳","charstyle":"近體詩","content":"江横渡濶烟波晚，潮過金陵落葉秋。\n嘹唳塞鴻經楚澤，淺深紅樹見揚州。\n夜橋燈火連星漢，水郭帆檣近斗牛。\n今日市朝風俗變，不須開口問迷樓。\n","id":63688,"chapter":"卷六十九","chapternum":69,"title":"宿揚州","titledesc":"","collection":"","collectiondesc":"","poemindex":19},{"author":"李紳","charstyle":"近體詩","content":"故山一别光隂改，秋露春風嵗月多。\n松下壯心年少去，池邉衰影老人過。\n白雲生滅依巖岫，青桂榮枯託薜蘿。\n惟有此身長是客，又驅旌斾寄烟波。\n","id":63689,"chapter":"卷六十九","chapternum":69,"title":"憶題惠山寺書堂","titledesc":"","collection":"","collectiondesc":"","poemindex":20},{"author":"李紳","charstyle":"近體詩","content":"洛陽城見迎梅雪，魚口橋逢送雪梅。\n劍外寺前芳草合，鏡湖亭上野花開。\n江鴻斷續翻雲去，海燕差池拂水迴。\n料得心知近寒食，潛聽喜鵲望歸來。\n","id":63690,"chapter":"卷六十九","chapternum":69,"title":"江南暮春寄家","titledesc":"","collection":"","collectiondesc":"","poemindex":21},{"author":"李紳","charstyle":"近體詩","content":"江城物𠉀傷心，地逺寺經過禁火。\n辰芳草壠邉迴首，客野花叢裏斷腸。\n人紫荆繁艶空門，晝紅藥深開古殿。\n春歎息光隂催白，髪莫悲風月獨沾。\n","id":63691,"chapter":"卷六十九","chapternum":69,"title":"建元寺〈并序〉","titledesc":"寺在常州東郭松扉竹院各在岡阜地甚疎通接郊外每嵗寒食里人灑掃經過之所大厯中詩人郭鄖曽賦寒食詩贈吏部先兄詩云蘭陵士女滿晴川郊外紛紛拜古埏萬井人家初禁火九原松柏自生烟人間後事非前事鏡裏今年老去年介子終知祿不及王孫誰復更相憐當時以為絶唱嘗在兒童即聞此詩非欲繼和蓋紀事因書","collection":"","collectiondesc":"","poemindex":22},{"author":"李紳","charstyle":"近體詩","content":"丹橘村邉燭火微，碧流明處雁初飛。\n蕭條落葉垂楊㟁，隔水寥寥聞𢷬。\n","id":63692,"chapter":"卷六十九","chapternum":69,"title":"却到無錫望芙蓉湖","titledesc":"","collection":"","collectiondesc":"","poemindex":23},{"author":"施肩吾","charstyle":"古體詩","content":"黄金無舊釵緗綺無舊裾惟有一寸心長貯萬里夫南軒夜蟲織已促北牖飛蛾遶殘燭秖言衆口鑠千金誰信獨愁銷片玉不知嵗晚歸不歸又將淚眼縫征衣","id":63693,"chapter":"卷六十九","chapternum":69,"title":"效古體","titledesc":"","collection":"","collectiondesc":"","poemindex":24},{"author":"施肩吾","charstyle":"古體詩","content":"蘭缸如晝買不眠，玉堂夜起沉香烟。\n青娥一行十二仙，欲笑不笑桃花然。\n碧牕弄嬌妝洗晚，戸外不知銀漢轉。\n被郎嗔罰琉璃盞，酒入四肢紅玉軟。\n","id":63694,"chapter":"卷六十九","chapternum":69,"title":"夜宴詞","titledesc":"","collection":"","collectiondesc":"","poemindex":25},{"author":"施肩吾","charstyle":"近體詩","content":"寒牕羞見影相隨，嫁得五陵輕薄兒。\n長短艶歌君不解，淺深更漏妾偏知。\n畫裙多淚鴛鴦濕，雲鬢慵梳玳瑁垂。\n何事不看霜雪裏，堅貞惟有古松枝。\n","id":63695,"chapter":"卷六十九","chapternum":69,"title":"代征婦怨","titledesc":"","collection":"","collectiondesc":"","poemindex":26},{"author":"施肩吾","charstyle":"近體詩","content":"輕生奉國不為難，戰苦身多舊箭瘢。\n玉匣鎖龍鱗甲冷，金鈴襯鶻羽毛寒。\n皂貂擁出花當背，白馬騎來月在鞍。\n猶恐羌戎臨塞下，柳營特把陣圖看。\n","id":63696,"chapter":"卷六十九","chapternum":69,"title":"贈邉將","titledesc":"","collection":"","collectiondesc":"","poemindex":27},{"author":"施肩吾","charstyle":"近體詩","content":"見說南遊偏不易，中途莫忘寄書頻。\n凌空瘴氣墮飛鳥，解語山魈惱病人。\n閩縣緑蛾能引客，泉州烏藥好防身。\n異花竒草分明看，待汝歸來畫取真。\n","id":63697,"chapter":"卷六十九","chapternum":69,"title":"送人南遊","titledesc":"","collection":"","collectiondesc":"","poemindex":28},{"author":"施肩吾","charstyle":"近體詩","content":"十訪九不見，甚於菖蒲花。\n可憐雲中月，今夜墮我家。\n","id":63698,"chapter":"卷六十九","chapternum":69,"title":"古相思","titledesc":"","collection":"","collectiondesc":"","poemindex":29},{"author":"施肩吾","charstyle":"近體詩","content":"萬古湘江竹，無窮奈怨何。\n年年長春笋，只是淚痕多。\n","id":63699,"chapter":"卷六十九","chapternum":69,"title":"湘竹詞","titledesc":"","collection":"","collectiondesc":"","poemindex":30},{"author":"施肩吾","charstyle":"近體詩","content":"幼女纔六嵗，未知巧與拙。\n向夜在堂前，學人拜新月。\n","id":63700,"chapter":"卷六十九","chapternum":69,"title":"幼女詞","titledesc":"","collection":"","collectiondesc":"","poemindex":31},{"author":"施肩吾","charstyle":"近體詩","content":"牕牖月色多，坐卧禪心靜。\n青鬼來試人，夜深弄燈影。\n","id":63701,"chapter":"卷六十九","chapternum":69,"title":"宿南一上人山房","titledesc":"","collection":"","collectiondesc":"","poemindex":32},{"author":"施肩吾","charstyle":"近體詩","content":"家在洞水西，身作蘭渚客。\n天晝無纎雲，獨坐空江碧。\n","id":63702,"chapter":"卷六十九","chapternum":69,"title":"蘭渚泊","titledesc":"","collection":"","collectiondesc":"","poemindex":33},{"author":"施肩吾","charstyle":"近體詩","content":"醉騎白馬走空衢，惡少皆稱電不如。\n五鳳街頭閒勒轡，半垂衫袖揖金吾。\n","id":63703,"chapter":"卷六十九","chapternum":69,"title":"少年行","titledesc":"","collection":"","collectiondesc":"","poemindex":34},{"author":"施肩吾","charstyle":"近體詩","content":"黄鳥啼多春日髙，紅芳開盡井邉桃。\n美人手暖裁衣易，片片輕雲落剪刀。\n","id":63704,"chapter":"卷六十九","chapternum":69,"title":"春詞〈一作沈亞之詩稍有不同〉","titledesc":"","collection":"","collectiondesc":"","poemindex":35},{"author":"施肩吾","charstyle":"近體詩","content":"世間無逺可為遊，六合朝行夕已周。\n壇上夜深風雨靜，小仙乗月繫蒼虬。\n","id":63705,"chapter":"卷六十九","chapternum":69,"title":"仙翁詞","titledesc":"","collection":"","collectiondesc":"","poemindex":36},{"author":"施肩吾","charstyle":"近體詩","content":"看看北雁又南飛，薄倖征夫久不歸。\n蟢子到頭無信處，凡經幾度上人衣。\n","id":63706,"chapter":"卷六十九","chapternum":69,"title":"望夫詞","titledesc":"","collection":"","collectiondesc":"","poemindex":37},{"author":"施肩吾","charstyle":"近體詩","content":"手爇寒燈向影頻，迴文機上暗生塵。\n自家夫壻無消息，却恨橋頭賣卜人。\n","id":63707,"chapter":"卷六十九","chapternum":69,"title":"望夫詞","titledesc":"","collection":"","collectiondesc":"","poemindex":38},{"author":"施肩吾","charstyle":"近體詩","content":"同心帶裏脫金錢，買取頭花翠羽連。\n手執木蘭猶未慣，今朝初上採菱船。\n","id":63708,"chapter":"卷六十九","chapternum":69,"title":"少女詞","titledesc":"","collection":"","collectiondesc":"","poemindex":39},{"author":"施肩吾","charstyle":"近體詩","content":"簇錦攢花鬬勝遊，萬人行處最風流。\n無端自向春園裏，笑摘青梅叫阿侯。\n","id":63709,"chapter":"卷六十九","chapternum":69,"title":"少婦遊春詞","titledesc":"","collection":"","collectiondesc":"","poemindex":40},{"author":"施肩吾","charstyle":"近體詩","content":"皎潔西樓月未斜，笛聲寥亮入東家。\n却令燈下裁衣婦，誤剪同心一片花。\n","id":63710,"chapter":"卷六十九","chapternum":69,"title":"夜笛詞","titledesc":"","collection":"","collectiondesc":"","poemindex":41},{"author":"施肩吾","charstyle":"近體詩","content":"千樹繁紅繞碧泉，正宜尊酒對芳年。\n明朝欲飲還來此，只怕春風却在前。\n","id":63711,"chapter":"卷六十九","chapternum":69,"title":"惜花詞","titledesc":"","collection":"","collectiondesc":"","poemindex":42},{"author":"施肩吾","charstyle":"近體詩","content":"鸞鶴每於松下見，笙歌常向坐中聞。\n手持十節龍頭杖，不指虚空即指雲。\n","id":63712,"chapter":"卷六十九","chapternum":69,"title":"山居樂","titledesc":"","collection":"","collectiondesc":"","poemindex":43},{"author":"施肩吾","charstyle":"近體詩","content":"紫烟捧日爐香動，萬馬千車踏新凍。\n繡衣年少朝欲歸，美人猶在青樓夢。\n","id":63713,"chapter":"卷六十九","chapternum":69,"title":"冬日觀早朝","titledesc":"","collection":"","collectiondesc":"","poemindex":44},{"author":"施肩吾","charstyle":"近體詩","content":"煎茶水裏花千片，𠉀客亭中酒一。\n樽獨對春光還寂，寞羅浮道士忽敲。\n","id":63714,"chapter":"卷六十九","chapternum":69,"title":"春霽","titledesc":"","collection":"","collectiondesc":"","poemindex":45},{"author":"施肩吾","charstyle":"近體詩","content":"幽居正想飡霞客，夜久月寒珠露滴。\n千年獨鶴兩三聲，飛下巖前一枝柏。\n","id":63715,"chapter":"卷六十九","chapternum":69,"title":"秋夜山居","titledesc":"","collection":"","collectiondesc":"","poemindex":46},{"author":"施肩吾","charstyle":"近體詩","content":"去雁聲遥人語絶，誰家素機織新雪。\n秋山野客醉醒時，百尺老松銜半月。\n","id":63716,"chapter":"卷六十九","chapternum":69,"title":"秋夜山居","titledesc":"","collection":"","collectiondesc":"","poemindex":47},{"author":"施肩吾","charstyle":"近體詩","content":"仙姥溪頭桑裊裊，錢唐郭外栁𣯶。\n𣯶路逢隣婦遥，相問小小如今學。\n","id":63717,"chapter":"卷六十九","chapternum":69,"title":"春日錢唐雜興","titledesc":"","collection":"","collectiondesc":"","poemindex":48},{"author":"施肩吾","charstyle":"近體詩","content":"西隣年少問東隣，栁㟁花堤幾處新。\n昨夜雨多春水濶，隔江桃葉喚何人。\n","id":63718,"chapter":"卷六十九","chapternum":69,"title":"春日錢唐雜興","titledesc":"","collection":"","collectiondesc":"","poemindex":49},{"author":"施肩吾","charstyle":"近體詩","content":"羇情含檗復含辛，淚眼看花只似塵。\n天遣春風領春色，不教分付與愁人。\n","id":63719,"chapter":"卷六十九","chapternum":69,"title":"下第春遊","titledesc":"","collection":"","collectiondesc":"","poemindex":50},{"author":"施肩吾","charstyle":"近體詩","content":"半夜尋幽上四明，手攀松桂觸雲行。\n相呼巳到無人境，何處玉簫吹一聲。\n","id":63720,"chapter":"卷六十九","chapternum":69,"title":"與諸隠者夜登四明山","titledesc":"","collection":"","collectiondesc":"","poemindex":51},{"author":"施肩吾","charstyle":"近體詩","content":"黎洲老人命余宿，杳然髙頂浮雲平。\n下視不知幾千仞，欲曉不曉天雞聲。\n","id":63721,"chapter":"卷六十九","chapternum":69,"title":"宿四明山","titledesc":"","collection":"","collectiondesc":"","poemindex":52},{"author":"施肩吾","charstyle":"近體詩","content":"暫憑春酒換愁顔，今日應須醉始還。\n池上有門君莫掩，從教野客見青山。\n","id":63722,"chapter":"卷六十九","chapternum":69,"title":"春日宴徐君池亭","titledesc":"","collection":"","collectiondesc":"","poemindex":53},{"author":"施肩吾","charstyle":"近體詩","content":"棲禪枝畔數花新，飛作琉璃地上塵。\n谷鳥自啼猿自叫，不能愁得定中人。\n","id":63723,"chapter":"卷六十九","chapternum":69,"title":"題禪僧院","titledesc":"","collection":"","collectiondesc":"","poemindex":54},{"author":"施肩吾","charstyle":"近體詩","content":"每欲尋君千萬峯，豈知人世也相逢。\n一瓢遺却在何處，應挂天台最老松。\n","id":63724,"chapter":"卷六十九","chapternum":69,"title":"遇王山人","titledesc":"","collection":"","collectiondesc":"","poemindex":55},{"author":"施肩吾","charstyle":"近體詩","content":"自笑家貧客到疎，滿庭烟草不能鋤。\n今朝誰料三千里，忽到劉京一紙書。\n","id":63725,"chapter":"卷六十九","chapternum":69,"title":"山中得劉秀才京書","titledesc":"","collection":"","collectiondesc":"","poemindex":56},{"author":"施肩吾","charstyle":"近體詩","content":"老人今年八十幾，口中零落殘牙齒。\n天隂傴僂帶𠻳，行猶向巖前種松。\n","id":63726,"chapter":"卷六十九","chapternum":69,"title":"誚山中叟","titledesc":"","collection":"","collectiondesc":"","poemindex":57},{"author":"施肩吾","charstyle":"近體詩","content":"老去惟將藥裹行，無家無累一身輕。\n却教年少取書卷，小字鐙前鬬眼明。\n","id":63727,"chapter":"卷六十九","chapternum":69,"title":"贈採藥叟","titledesc":"","collection":"","collectiondesc":"","poemindex":58},{"author":"施肩吾","charstyle":"近體詩","content":"玄髪新簪碧藕花，欲添肌雪餌紅砂。\n世間風景那堪戀，長笑劉郎漫憶家。\n","id":63728,"chapter":"卷六十九","chapternum":69,"title":"贈女道士鄭玉華","titledesc":"","collection":"","collectiondesc":"","poemindex":59},{"author":"施肩吾","charstyle":"近體詩","content":"明鏡湖中休採蓮，却師阿母學神仙。\n朱絲誤落青囊裏，猶是箜篌第幾絃。\n","id":63729,"chapter":"卷六十九","chapternum":69,"title":"贈女道士鄭玉華","titledesc":"","collection":"","collectiondesc":"","poemindex":60},{"author":"施肩吾","charstyle":"近體詩","content":"採松仙子徒銷日，喫菜山僧枉過生。\n多謝藍田王少府，人間詩酒最闗情。\n","id":63730,"chapter":"卷六十九","chapternum":69,"title":"寄王少府","titledesc":"","collection":"","collectiondesc":"","poemindex":61},{"author":"施肩吾","charstyle":"近體詩","content":"何處邀君話别情，寒山木落月華清。\n莫愁今夜無詩思，巳聽秋猿第一聲。\n","id":63731,"chapter":"卷六十九","chapternum":69,"title":"秋夜山中别友人","titledesc":"","collection":"","collectiondesc":"","poemindex":62},{"author":"施肩吾","charstyle":"近體詩","content":"欲折楊枝别恨生，一重枝上一啼鶯。\n亂山重叠雲相掩，君向亂山何處行。\n","id":63732,"chapter":"卷六十九","chapternum":69,"title":"山中送友人","titledesc":"","collection":"","collectiondesc":"","poemindex":63},{"author":"施肩吾","charstyle":"近體詩","content":"碧洞青蘿不畏深，免將饑渴累人心。\n若期野客來相訪，一室無烟何處尋。\n","id":63733,"chapter":"卷六十九","chapternum":69,"title":"送絶粒僧","titledesc":"","collection":"","collectiondesc":"","poemindex":64},{"author":"施肩吾","charstyle":"近體詩","content":"碧蹄新壓歩初成，玉色郎君弄影行。\n賺殺唱歌樓上女，伊州誤作石州聲。\n","id":63734,"chapter":"卷六十九","chapternum":69,"title":"望騎馬郎","titledesc":"","collection":"","collectiondesc":"","poemindex":65},{"author":"施肩吾","charstyle":"近體詩","content":"每坐臺前見玉容，今朝不與昨朝同。\n良人一夜出門宿，減却桃花一半紅。\n","id":63735,"chapter":"卷六十九","chapternum":69,"title":"佳人覽鏡","titledesc":"","collection":"","collectiondesc":"","poemindex":66},{"author":"施肩吾","charstyle":"近體詩","content":"傷見路傍楊栁春，一株折盡一重新。\n今年還折去年處，不送去年離别人。\n","id":63736,"chapter":"卷六十九","chapternum":69,"title":"折楊栁","titledesc":"","collection":"","collectiondesc":"","poemindex":67},{"author":"施肩吾","charstyle":"近體詩","content":"曽去玄洲看種玉，那似君家滿庭竹。\n客來不用呼清風，此處掛冠凉自足。\n","id":63737,"chapter":"卷六十九","chapternum":69,"title":"翫友人庭竹","titledesc":"","collection":"","collectiondesc":"","poemindex":68},{"author":"施肩吾","charstyle":"近體詩","content":"風吹榆錢落如雨，繞林繞屋來不住。\n知爾不堪還酒家，漫教夷甫無行處。\n","id":63738,"chapter":"卷六十九","chapternum":69,"title":"戲咏榆莢","titledesc":"","collection":"","collectiondesc":"","poemindex":69},{"author":"施肩吾","charstyle":"近體詩","content":"越椀初盛蜀茗新，薄烟輕處攪來勻。\n山僧問我將何比，欲道瓊漿却畏嗔。\n","id":63739,"chapter":"卷六十九","chapternum":69,"title":"蜀茗詞","titledesc":"","collection":"","collectiondesc":"","poemindex":70},{"author":"殷堯藩","charstyle":"近體詩","content":"吳王愛歌舞，夜夜見嬋娟。\n見日吹紅燭，和塵拂翠鈿。\n徒令勾踐霸，不信子胥賢。\n莫問長洲草，荒凉無限年。\n","id":63740,"chapter":"卷六十九","chapternum":69,"title":"吳宫","titledesc":"","collection":"","collectiondesc":"","poemindex":71},{"author":"殷堯藩","charstyle":"近體詩","content":"身坐衆香國，蒲團詩思新。\n一貧曽累我，此興未輸人。\n陋巷誰為俗，寒牕不染塵。\n石齋盟四友，岩下頓生春。\n","id":63741,"chapter":"卷六十九","chapternum":69,"title":"過友人幽居","titledesc":"","collection":"","collectiondesc":"","poemindex":72},{"author":"殷堯藩","charstyle":"近體詩","content":"落日半樓明，琳宫事事清。\n山横萬古色，鶴帶九臯聲。\n易作神仙侣，難忘父子情。\n道人應識我，未肯說長生。\n","id":63742,"chapter":"卷六十九","chapternum":69,"title":"遊王羽士山房","titledesc":"","collection":"","collectiondesc":"","poemindex":73},{"author":"殷堯藩","charstyle":"近體詩","content":"三月初三日，千家與萬家。\n蝶飛秦地草，鶯入漢宫花。\n鞍馬皆爭麗，笙歌盡鬭奢。\n吾師無所願，惟願老烟霞。\n","id":63743,"chapter":"卷六十九","chapternum":69,"title":"上已日贈都上人","titledesc":"","collection":"","collectiondesc":"","poemindex":74},{"author":"殷堯藩","charstyle":"近體詩","content":"曲水公卿宴，香塵盡滿街。\n無心修禊事，獨歩到禪齋。\n細草縈愁目，繁花逆旅懐。\n綺羅人走馬，遺落鳳皇釵。\n","id":63744,"chapter":"卷六十九","chapternum":69,"title":"上已日贈都上人","titledesc":"","collection":"","collectiondesc":"","poemindex":75},{"author":"殷堯藩","charstyle":"近體詩","content":"行邁南康路，客心離怨多。\n暮烟葵葉屋，秋月竹枝歌。\n孤鶴唳殘夢，驚猿嘯薜蘿。\n對江翹首望，愁淚叠如波。\n","id":63745,"chapter":"卷六十九","chapternum":69,"title":"送沈亞之尉南康","titledesc":"","collection":"","collectiondesc":"","poemindex":76},{"author":"殷堯藩","charstyle":"近體詩","content":"吳國水中央，波濤白𣺌。\n茫衣逢梅雨，漬船入稻花。\n香海戍通鹽，竈山村帶蜜。\n房欲知蘇小，小君試到錢。\n","id":63746,"chapter":"卷六十九","chapternum":69,"title":"送客遊吳","titledesc":"","collection":"","collectiondesc":"","poemindex":77},{"author":"殷堯藩","charstyle":"近體詩","content":"玄都開秘籙，白石禮先生。\n上界秋光淨，中元夜氣清。\n星辰朝帝處，鸞鶴歩虚聲。\n玉樹花難老，珠宫月最明。\n掃壇天地肅，投簡鬼神驚。\n倘賜刀圭藥，還留不死名。\n","id":63747,"chapter":"卷六十九","chapternum":69,"title":"中元日觀諸道士歩虚","titledesc":"","collection":"","collectiondesc":"","poemindex":78},{"author":"殷堯藩","charstyle":"近體詩","content":"春草正萋萋，知君過惡溪。\n鶯將吉了語，猿共猓然啼。\n别路魂先斷，還家夢幾迷。\n定尋雷令劍，應識越王笄。\n樹色多於北，潮聲少向西。\n栁花好為酒，誰伴醉如泥。\n","id":63748,"chapter":"卷六十九","chapternum":69,"title":"醉贈劉十二〈一作寄嶺南張明府〉","titledesc":"","collection":"","collectiondesc":"","poemindex":79},{"author":"殷堯藩","charstyle":"近體詩","content":"列郡徵才起俊髦，萬機獨使聖躬勞。\n開藩上相頒龍節，破虜將軍展豹韜。\n地入皇圖三輔壯，天垂華蓋七星髙。\n迎春别賜瑶池宴，捧進金盤五色桃。\n","id":63749,"chapter":"卷六十九","chapternum":69,"title":"帝京","titledesc":"","collection":"","collectiondesc":"","poemindex":80},{"author":"殷堯藩","charstyle":"近體詩","content":"龍虎山河御氣通，遥瞻帝闕五雲紅。\n英雄盡入江東籍，將相多收薊北功。\n禮樂日稽三代盛，梯航嵗貢萬方同。\n都將儉徳熙文治，淳俗應還太古風。\n","id":63750,"chapter":"卷六十九","chapternum":69,"title":"帝京","titledesc":"","collection":"","collectiondesc":"","poemindex":81},{"author":"殷堯藩","charstyle":"近體詩","content":"悄悄深宫不見人，倚欄惟見石麒麟。\n芙蓉帳冷愁長夜，翡翠簾垂隔小春。\n天逺難通青鳥信，風寒欲動錦花茵。\n夜深怕有羊車過，自起籠燈看雪紋。\n","id":63751,"chapter":"卷六十九","chapternum":69,"title":"宫詞","titledesc":"","collection":"","collectiondesc":"","poemindex":82},{"author":"殷堯藩","charstyle":"近體詩","content":"碧樹濃隂䕶短垣，蒼江春暖渚鳬喧。\n買魚試喚鳴榔艇，尋鶴因行隔隴邨。\n生理何憑文是業，世情縱遣酒盈樽。\n相逢謂我迂疎甚，欲辨還憎恐失言。\n","id":63752,"chapter":"卷六十九","chapternum":69,"title":"郊居作","titledesc":"","collection":"","collectiondesc":"","poemindex":83},{"author":"殷堯藩","charstyle":"近體詩","content":"烟樹寒林半有無，野人行李更蕭疎。\n堠長堠短逢官馬，山北山南聞鷓鴣。\n萬里闗河成傳舎，五更風雨憶呼盧。\n寂寥一㸃寒燈在，酒熟隣家許夜沽。\n","id":63753,"chapter":"卷六十九","chapternum":69,"title":"旅行","titledesc":"","collection":"","collectiondesc":"","poemindex":84},{"author":"殷堯藩","charstyle":"近體詩","content":"黄鶴山頭雪未消，行人歸計在今朝。\n城圍鐵甕江山壯，地接金陵草木彫。\n北府市樓聞舊酒，南橋官栁識歸橈。\n吏民莫見㕘軍面，水宿風飡鬢髪焦。\n","id":63754,"chapter":"卷六十九","chapternum":69,"title":"還京口","titledesc":"","collection":"","collectiondesc":"","poemindex":85},{"author":"殷堯藩","charstyle":"近體詩","content":"鶴髪垂肩懶著巾，晚凉獨歩楚江濵。\n一帆暝色鷗邉雨，數尺笻枝物外身。\n習巧未逢醫拙手，聞歌先識採蓮人。\n笑看斥鷃飛翔去，樂處蒿萊便有春。\n","id":63755,"chapter":"卷六十九","chapternum":69,"title":"潭州獨歩","titledesc":"","collection":"","collectiondesc":"","poemindex":86},{"author":"殷堯藩","charstyle":"近體詩","content":"去郭來尋隠者居，栁隂假歩小籃輿。\n每期㑹面初償約，却計論心舊得書。\n淺綠垣墻綿薜荔，淡紅池沼映芙蕖。\n為言𡧓共留連，飲澗有青芹罟有。\n","id":63756,"chapter":"卷六十九","chapternum":69,"title":"訪許渾","titledesc":"","collection":"","collectiondesc":"","poemindex":87},{"author":"殷堯藩","charstyle":"近體詩","content":"遐荒迢遞五羊城，歸興濃消客裏情。\n家近似忘山路險，土甘殊覺瘴烟輕。\n梅花清入羅浮夢，荔子紅分廣海程。\n此去定知償隠趣，石田春雨讀書耕。\n","id":63757,"chapter":"卷六十九","chapternum":69,"title":"送劉禹錫侍御出刺連州","titledesc":"","collection":"","collectiondesc":"","poemindex":88},{"author":"殷堯藩","charstyle":"近體詩","content":"嵩陽聽罷講經鐘，逺訪庭闈錫度空。\n蒲履漫從歸後織，衲衣猶記别時縫。\n地横龍朔連沙溟，山入烏桓碧樹重。\n梵宇傳來金貝葉，花前拜捧慰親容。\n","id":63758,"chapter":"卷六十九","chapternum":69,"title":"送景元上人還山","titledesc":"","collection":"","collectiondesc":"","poemindex":89},{"author":"殷堯藩","charstyle":"近體詩","content":"越女收龍眼，蠻兒拾象牙。\n長安千萬里，走馬送誰家。\n","id":63759,"chapter":"卷六十九","chapternum":69,"title":"偶題","titledesc":"","collection":"","collectiondesc":"","poemindex":90},{"author":"殷堯藩","charstyle":"近體詩","content":"栁花撲簾春欲盡，緑隂障林鶯亂啼。\n秖恐明日送春去，落日滿園啼竹雞。\n","id":63760,"chapter":"卷六十九","chapternum":69,"title":"春怨","titledesc":"","collection":"","collectiondesc":"","poemindex":91},{"author":"殷堯藩","charstyle":"近體詩","content":"鶴髪垂肩又許長，離家三十五端陽。\n兒童見說深驚訝，却問何方是故鄉。\n","id":63761,"chapter":"卷六十九","chapternum":69,"title":"同州端午","titledesc":"","collection":"","collectiondesc":"","poemindex":92},{"author":"殷堯藩","charstyle":"近體詩","content":"山中盡日無人到，竹外交加百鳥鳴。\n昨日小樓微雨過，櫻桃花落晚風晴。\n","id":63762,"chapter":"卷六十九","chapternum":69,"title":"遊山南寺","titledesc":"","collection":"","collectiondesc":"","poemindex":93},{"author":"殷堯藩","charstyle":"近體詩","content":"姑蘇太守青娥女，流落長沙舞柘枝。\n滿座繡衣皆不識，可憐紅臉淚雙垂〈雲溪友議云李翔在潭州席上有舞柘枝者顔色憂悴堯藩識之當筵贈詩云云翔詰其事乃故蘇臺韋中丞愛姬所生之女也曰妾以昆弟夭喪委身樂部恥辱先人言訖涕咽情不能堪亞相為之吁嘆且曰吾韋族姻舊速命更其舞服飾以袿襦延與夫人相見顧其言語清楚宛有冠蓋風儀遂於賔榻中選士而嫁之〉。\n","id":63763,"chapter":"卷六十九","chapternum":69,"title":"潭州席上贈舞柘枝妓","titledesc":"","collection":"","collectiondesc":"","poemindex":94}]