[{"author":"張說","charstyle":"古體詩","content":"同居洛陽陌，經日嬾相求。\n及爾江湖去，念别悵悠悠。\n楚雲眇羇翼，海月倦行舟。\n愛而不可見，徒嗟芳嵗流。\n","id":57888,"chapter":"卷八","chapternum":8,"title":"送王光庭","titledesc":"","collection":"","collectiondesc":"","poemindex":1},{"author":"張說","charstyle":"古體詩","content":"共君春種𤓰，本期清夏暑。\n𤓰成人已去，失望將誰語。\n裛露摘香園，感味懷心許。\n偶逢西風便，因之寄鄂渚。\n","id":57889,"chapter":"卷八","chapternum":8,"title":"寄姚司馬","titledesc":"","collection":"","collectiondesc":"","poemindex":2},{"author":"張說","charstyle":"古體詩","content":"婀娜金閨樹，離披野田草。\n雖殊兩地榮，幸共三春好。\n花殊鳥飛處，葉鏤蟲行道。\n真心獨感人，惆悵令人老。\n","id":57890,"chapter":"卷八","chapternum":8,"title":"代書答姜七崔九","titledesc":"","collection":"","collectiondesc":"","poemindex":3},{"author":"張說","charstyle":"古體詩","content":"霿歛江早明，星翻漢將没。\n卧聞峽猿響，起視榜人發。\n倚棹攀岸篠，憑船弄波月。\n水宿厭洲渚，晨光屢揮忽。\n林澤來不窮，烟波去無歇。\n結思笙竽里，揺情遊俠窟。\n年貌不暫留，歡愉及玄髪。\n雲濤戀山海，禽馬懐燕越。\n自非行役人，安知慕城闕。\n","id":57891,"chapter":"卷八","chapternum":8,"title":"江路憶郡","titledesc":"","collection":"","collectiondesc":"","poemindex":4},{"author":"張說","charstyle":"古體詩","content":"夜夢雲闕間，從容簪履列。\n朝遊洞庭上，緬望京華絶。\n潦收江未清，火退山更熱。\n重欷視欲醉，懵滿氣如噎。\n器㽜魚鼈腥，衣㸃蚊䖟血。\n髪白思益壯，心玄用彌拙。\n冠劍日苔蘚，琴書坐廢撤。\n唯有報恩字，刻意長不滅。\n","id":57892,"chapter":"卷八","chapternum":8,"title":"岳州作","titledesc":"","collection":"","collectiondesc":"","poemindex":5},{"author":"張說","charstyle":"古體詩","content":"緬邈洞庭岫，葱䝉水霿色。\n宛在太湖中，可望不可即。\n剖竹守窮渚，開門對奇域。\n城池自縶籠，纓綬為徽纆。\n靡日不思往，經時始願克。\n飛棹越溟波，維舟恣攀陟。\n䆗窱入雲步，﨑嶇倚松息。\n巖壇有鶴過，壁字無人識。\n滴石香乳溜，垂崖靈草植。\n玩幽輕霧阻，討異忘曛逼。\n寒沙際水平，霜樹籠煙直。\n空宫聞莫覩，地道窺難測。\n此處學金丹，何人生羽翼。\n誰傳九光要，幾拜三仙職。\n紫氣徒想像，清潭長眇黙。\n霓裳若有來，覯我雲峰側。\n","id":57893,"chapter":"卷八","chapternum":8,"title":"遊洞庭湖湘","titledesc":"","collection":"","collectiondesc":"","poemindex":6},{"author":"張說","charstyle":"古體詩","content":"山水佳新霽，南樓翫初旭。\n夜來枝半紅，雨後洲全緑。\n四運相終始，萬形紛代續。\n適臨青草湖，再變黄鶯曲。\n地穴穿東武，江流下西蜀。\n歌聞枉渚邅，舞見長沙促。\n心阻意徒馳，神和生自足。\n白髪悲上春，知常謝先欲。\n","id":57894,"chapter":"卷八","chapternum":8,"title":"早霽南樓","titledesc":"","collection":"","collectiondesc":"","poemindex":7},{"author":"張說","charstyle":"古體詩","content":"囷輪江上山，近在華容縣。\n常涉巴丘首，天晴遥可見。\n佳遊屢前諾，芳月愆幽春。\n及此符守移，歡言臨道便。\n既㩦賞心客，復有送行掾。\n竹徑入陰窅，松崖上空蒨。\n草共林一色，雲與峰萬變。\n探窺石門斷，縁越沙澗轉。\n兩山勢爭雄，峰巘相顧盼。\n藥妙靈仙寶，境華巖壑選。\n清都西淵絶，金地東敞宴。\n池果接園畦，風煙邇臺殿。\n髙尋去石頂，曠覽天宇遍。\n千山紛滿目，百川豁對面。\n騎來雲氣迎，人去鳥聲戀。\n長揖桃源士，舉世同企羡。\n","id":57895,"chapter":"卷八","chapternum":8,"title":"石門墨山二山相連有禪堂道觀天下絶境","titledesc":"","collection":"","collectiondesc":"","poemindex":8},{"author":"張說","charstyle":"古體詩","content":"齊公生人表，逈天聞鶴唳。\n清論早揣摩，玄心晚超詣。\n入相廟廊靜，出軍沙漠霽。\n見湥吕禄憂，舉後陳平計。\n甘心除君惡，足以報先帝。\n","id":57896,"chapter":"卷八","chapternum":8,"title":"魏齊公元忠","titledesc":"","collection":"五君詠","collectiondesc":"","poemindex":9},{"author":"張說","charstyle":"古體詩","content":"許公信國楨，克美具瞻情。\n百事資朝問，三章廣世程。\n處髙心不有，臨節自為名。\n朱户傳新㦸，青松拱舊塋。\n淒涼丞相府，餘慶在元成〈王泠然為蘇頲上說書云相公五君詠云淒涼丞相府餘慶在元成蘇公一聞此詩移公于荆府積漸至相今蘇屈居益部公坐廟堂投木報瓊義將安在 泠然書又曰相公岳陽送别詩曰譙念三千里江潭一老翁今日忘往日之棲遲貪暮年之富貴乎〉。\n","id":57897,"chapter":"卷八","chapternum":8,"title":"蘇許公瓌","titledesc":"","collection":"五君詠","collectiondesc":"","poemindex":10},{"author":"張說","charstyle":"古體詩","content":"李公實神敏，才華乃天授。\n睦親何用心，處貴不忘舊。\n故事遵臺閣，新詩冠宇宙。\n在人忠所奉，惡我誠將宥。\n南浦去莫歸，嗟嗟蔑孫秀。\n","id":57898,"chapter":"卷八","chapternum":8,"title":"李趙公嶠","titledesc":"","collection":"五君詠","collectiondesc":"","poemindex":11},{"author":"張說","charstyle":"古體詩","content":"代公舉鵬翼，懸飛摩海霧。\n志康天地屯，適與雲雷遇。\n興䘮一言決，安危萬心注。\n大勲書王府，舛命淪江路。\n勢傾北夏門，哀靡東平樹。\n","id":57899,"chapter":"卷八","chapternum":8,"title":"郭代公元振","titledesc":"","collection":"五君詠","collectiondesc":"","poemindex":12},{"author":"張說","charstyle":"古體詩","content":"耿公山嶽秀，才傑心亦妙。\n鷙鳥峻標立，哀玉扣清調。\n協贊休明啓，恩華日月照。\n何意瑶臺雲，風吹落江徼。\n湘流下潯陽，灑淚一投弔〈紀事云說謫岳州嘗鬱鬱不樂時宰以說機辨才畧互相排擯蘇頲方大用說與其父瓌善說因為五君詠以貽頲誡其使曰當𠉀忌日近暮送之是日近暮弔客至多說先公寮舊頲覽詩鳴咽流涕翼日對上大陳說忠正謇諤人望所屬不宜淪滯遐方上因降璽書勞問俄遷荆州長史因加甄叙〉。\n","id":57900,"chapter":"卷八","chapternum":8,"title":"趙耿公彦昭","titledesc":"","collection":"五君詠","collectiondesc":"","poemindex":13},{"author":"張說","charstyle":"古體詩","content":"夜卧聞夜鐘，夜靜山更響。\n霜風吹寒月，䆗窱虚中上。\n前聲既舂容，後聲復晃盪。\n聴之如可見，尋之定無像。\n信知本際空，徒掛生滅想。\n","id":57901,"chapter":"卷八","chapternum":8,"title":"山夜聞鐘","titledesc":"","collection":"","collectiondesc":"","poemindex":14},{"author":"張說","charstyle":"古體詩","content":"塞上綿應折，江南草可結。\n欲持梅嶺花，逺競榆闗雪。\n日月無他照，山川何頓别。\n茍齊兩地心，天問將安說。\n","id":57902,"chapter":"卷八","chapternum":8,"title":"冬日見牧牛人擔青草歸","titledesc":"","collection":"","collectiondesc":"","poemindex":15},{"author":"張說","charstyle":"古體詩","content":"抱薰心恒焦，舉斾心恒揺。\n天長地自久，歡樂能幾朝。\n君看西陵樹，歌舞為誰嬌。\n","id":57903,"chapter":"卷八","chapternum":8,"title":"雜詩","titledesc":"","collection":"","collectiondesc":"","poemindex":16},{"author":"張說","charstyle":"古體詩","content":"何處送客洛橋頭，洛水汎汎中行舟。\n可憐河樹葉萎㽔，闗闗河鳥聲相思。\n街鼓喧喧日將夕，去棹歸軒兩相迫。\n何人送客故人情，故人今夜何處客。\n","id":57904,"chapter":"卷八","chapternum":8,"title":"離㑹曲","titledesc":"","collection":"","collectiondesc":"","poemindex":17},{"author":"張說","charstyle":"古體詩","content":"君不見曹公草創爭天禄羣雄睚眦相馳逐晝㩦壯士破堅陣夜接詞人賦華屋都邑繚繞西山陽桑榆汗漫漳河曲城郭為墟人代改但見西園明月在鄴傍髙塚多貴臣蛾眉𥊑睩共灰塵試上銅臺歌舞處唯有秋風愁殺人","id":57905,"chapter":"卷八","chapternum":8,"title":"鄴都引","titledesc":"","collection":"","collectiondesc":"","poemindex":18},{"author":"張說","charstyle":"古體詩","content":"珂馬朝歸連萬石，矟門洞啓親迎客。\n北堂珍重琥珀酒，庭前列肆茱茰席。\n長袖遲廻意緒多，清商緩轉目騰波。\n舊傳比翼侯家舞，新出將雛主第歌。\n漢家絳灌餘兵氣，晉代浮虚安足貴。\n正逢天下金鏡清，偏加日飲醇醪意。\n誰復遨遊不復歸，閒庭莫畏不芳菲。\n會待城南春色至，竟將花柳拂羅衣。\n","id":57906,"chapter":"卷八","chapternum":8,"title":"城南亭作","titledesc":"","collection":"","collectiondesc":"","poemindex":19},{"author":"張說","charstyle":"近體詩","content":"寒山上半空，臨眺盡寰中。\n是日巡遊處，晴光逺近同。\n川明分渭氷，樹暗辨新豐。\n巖壑清音暮，天歌起大風。\n","id":57907,"chapter":"卷八","chapternum":8,"title":"奉和聖製登驪山矚眺應制","titledesc":"","collection":"","collectiondesc":"","poemindex":20},{"author":"張說","charstyle":"近體詩","content":"洞府寒山曲，天遊日旰迴。\n披雲看石鏡，拂雪上金臺。\n竹徑龍驂下，松庭鶴轡來。\n雙童還獻藥，五色耀仙材。\n","id":57908,"chapter":"卷八","chapternum":8,"title":"奉和聖製幸白鹿觀應制","titledesc":"","collection":"","collectiondesc":"","poemindex":21},{"author":"張說","charstyle":"近體詩","content":"進酒忘憂觀，簫韶喜降臨。\n帝堯敦族禮，王季友兄心。\n竹院龍鳴笛，梧宫鳳遶林。\n大風將小雅，一字重千金。\n","id":57909,"chapter":"卷八","chapternum":8,"title":"奉和聖製過寧王宅應制","titledesc":"","collection":"","collectiondesc":"","poemindex":22},{"author":"張說","charstyle":"近體詩","content":"東壁圖書府，西園翰墨林。\n誦詩聞國政，講易見天心。\n位竊和羮重，恩叨醉酒深。\n緩歌春興曲，情竭為知音。\n","id":57910,"chapter":"卷八","chapternum":8,"title":"恩制賜食於麗正殿書院宴賦得林字","titledesc":"","collection":"","collectiondesc":"","poemindex":23},{"author":"張說","charstyle":"近體詩","content":"重華昇寶厯，軒帝眇閒居。\n政成天子孝，俗返上皇初。\n忘味因觀樂，歡心寄合酺。\n自憐疲馬意，戀戀主恩餘。\n","id":57911,"chapter":"卷八","chapternum":8,"title":"東都酺宴〈并序〉","titledesc":"先天元祀孟冬十月東都留守韋公夤奉聖朝述宣嘉㫖乃合洛京之五省招河伊之二縣將吏咸集佩章有序鏘鏘濟濟侃侃誾誾供張於興教之門式酺宴也原夫樂生於心非因結風之奏和達於氣無待陽春之節葢澤之所及也湥則情之所感者逺國家天地一統君臣百年朝榮舊徳之序賴賴先疇之業元化漸漬洪恩既久太上功徳不宰夏后命子之初皇帝孝理無為漢祖事親之日生堯舜於天屬見文武於同時前古未逢斯人何幸是日六樂振作萬舞苒弱鳥獸徘徊士女踴躍則知衆庶觀徳之所樂也㫖酒絡繹大庖燔炙芳溢風烟醉流阡陌又知衣冠之所適也由近而視逺萬國之慶皆然自明而察幽三靈之欣不接若夫吟詠徳澤播越人聲斯固雅頌之餘波政教之遺美凡我詞客安敢闕如賦詩展事垂列於後","collection":"","collectiondesc":"","poemindex":24},{"author":"張說","charstyle":"近體詩","content":"曉月調金闕，朝暾對玉盤。\n爭馳羣鳥散，鬭伎百花團。\n遇聖人知幸，承恩物自歡。\n洛橋將舉燭，醉舞拂歸鞍。\n","id":57912,"chapter":"卷八","chapternum":8,"title":"東都酺宴〈并序〉","titledesc":"先天元祀孟冬十月東都留守韋公夤奉聖朝述宣嘉㫖乃合洛京之五省招河伊之二縣將吏咸集佩章有序鏘鏘濟濟侃侃誾誾供張於興教之門式酺宴也原夫樂生於心非因結風之奏和達於氣無待陽春之節葢澤之所及也湥則情之所感者逺國家天地一統君臣百年朝榮舊徳之序賴賴先疇之業元化漸漬洪恩既久太上功徳不宰夏后命子之初皇帝孝理無為漢祖事親之日生堯舜於天屬見文武於同時前古未逢斯人何幸是日六樂振作萬舞苒弱鳥獸徘徊士女踴躍則知衆庶觀徳之所樂也㫖酒絡繹大庖燔炙芳溢風烟醉流阡陌又知衣冠之所適也由近而視逺萬國之慶皆然自明而察幽三靈之欣不接若夫吟詠徳澤播越人聲斯固雅頌之餘波政教之遺美凡我詞客安敢闕如賦詩展事垂列於後","collection":"","collectiondesc":"","poemindex":25},{"author":"張說","charstyle":"近體詩","content":"愷宴惟今席，餘歡殊未窮。\n入雲歌嫋嫋，向日伎叢叢。\n駛管催酣興，留闗待曲終。\n長安若為樂，應與萬方同。\n","id":57913,"chapter":"卷八","chapternum":8,"title":"東都酺宴〈并序〉","titledesc":"先天元祀孟冬十月東都留守韋公夤奉聖朝述宣嘉㫖乃合洛京之五省招河伊之二縣將吏咸集佩章有序鏘鏘濟濟侃侃誾誾供張於興教之門式酺宴也原夫樂生於心非因結風之奏和達於氣無待陽春之節葢澤之所及也湥則情之所感者逺國家天地一統君臣百年朝榮舊徳之序賴賴先疇之業元化漸漬洪恩既久太上功徳不宰夏后命子之初皇帝孝理無為漢祖事親之日生堯舜於天屬見文武於同時前古未逢斯人何幸是日六樂振作萬舞苒弱鳥獸徘徊士女踴躍則知衆庶觀徳之所樂也㫖酒絡繹大庖燔炙芳溢風烟醉流阡陌又知衣冠之所適也由近而視逺萬國之慶皆然自明而察幽三靈之欣不接若夫吟詠徳澤播越人聲斯固雅頌之餘波政教之遺美凡我詞客安敢闕如賦詩展事垂列於後","collection":"","collectiondesc":"","poemindex":26},{"author":"張說","charstyle":"近體詩","content":"金壇啓曙闈，真氣肅微微。\n落月銜仙竇，初霞拂羽衣。\n香隨龍節下，雲逐鳳簫飛。\n暫往蓬萊戲，千年始一歸。\n","id":57914,"chapter":"卷八","chapternum":8,"title":"道家三首奉敇撰","titledesc":"","collection":"","collectiondesc":"","poemindex":27},{"author":"張說","charstyle":"近體詩","content":"窈窕流精觀，深沈紫翠庭。\n金奩調上藥，寶案讀仙經。\n作賦看神雨，乗槎辨客星。\n秖應謝人俗，輕舉託雲軿。\n","id":57915,"chapter":"卷八","chapternum":8,"title":"道家三首奉敇撰","titledesc":"","collection":"","collectiondesc":"","poemindex":28},{"author":"張說","charstyle":"近體詩","content":"道紀開中籙，真官表上清。\n焚香三鳥至，鍊藥九仙成。\n天上靈書下，空中妙伎迎。\n迎來出烟霧，渺渺戲蓬瀛。\n","id":57916,"chapter":"卷八","chapternum":8,"title":"道家三首奉敇撰","titledesc":"","collection":"","collectiondesc":"","poemindex":29},{"author":"張說","charstyle":"近體詩","content":"涼風吹夜雨，蕭瑟動寒林。\n正有髙堂宴，能忘遲暮心。\n軍中宜劒舞，寒上重笳音。\n不作邊城將，誰知恩遇湥。\n","id":57917,"chapter":"卷八","chapternum":8,"title":"幽州夜飲","titledesc":"","collection":"","collectiondesc":"","poemindex":30},{"author":"張說","charstyle":"近體詩","content":"離筵非讌喜，别酒正銷魂。\n念汝猶童孺，嗟予隔逺藩。\n津亭㧞心草，江路斷腸猿。\n他日將何見，愁來獨倚門。\n","id":57918,"chapter":"卷八","chapternum":8,"title":"岳州别子均","titledesc":"","collection":"","collectiondesc":"","poemindex":31},{"author":"張說","charstyle":"近體詩","content":"老親依北海，賤子棄南荒。\n有淚皆成血，無聲不斷腸。\n此中逢故友，彼地送還鄉。\n願作楓林葉，隨君度洛陽。\n","id":57919,"chapter":"卷八","chapternum":8,"title":"南中别蔣五岑向青州","titledesc":"","collection":"","collectiondesc":"","poemindex":32},{"author":"張說","charstyle":"近體詩","content":"秋鴈逢春返，流人何日歸。\n將余去國淚，灑子入鄉衣。\n饑狖啼相聚，悲猿喘更飛。\n南中不可問，書此示京畿。\n","id":57920,"chapter":"卷八","chapternum":8,"title":"嶺南送使","titledesc":"","collection":"","collectiondesc":"","poemindex":33},{"author":"張說","charstyle":"近體詩","content":"旅竄南方逺，傳聞北使來。\n舊庭知玉樹，合浦識珠胎。\n白髪因愁改，丹誠託夢迴。\n皇恩若再造，為憶不然灰。\n","id":57921,"chapter":"卷八","chapternum":8,"title":"盧巴驛聞張御史張判官欲到不得待留贈之","titledesc":"","collection":"","collectiondesc":"","poemindex":34},{"author":"張說","charstyle":"近體詩","content":"北極辭明代，南溟宅放臣。\n丹誠由義盡，白髪帶愁新。\n鳥墜炎洲氣，花飛洛水春。\n平生歌舞席，誰憶不歸人。\n","id":57922,"chapter":"卷八","chapternum":8,"title":"南中贈髙六戩","titledesc":"","collection":"","collectiondesc":"","poemindex":35},{"author":"張說","charstyle":"近體詩","content":"富貴還鄉國，光輝滿舊林。\n秋風樹不靜，君子歎何深。\n故老空懸劍，鄰交日散金。\n衆芳揺落盡，獨有嵗寒心。\n","id":57923,"chapter":"卷八","chapternum":8,"title":"和魏僕射還鄉","titledesc":"","collection":"","collectiondesc":"","poemindex":36},{"author":"張說","charstyle":"近體詩","content":"旅宿青山夜，荒庭白露秋。\n洞房懸月影，髙枕聴江流。\n猿響寒巖樹，螢飛古驛樓。\n他鄉對揺落，併覺起離憂。\n","id":57924,"chapter":"卷八","chapternum":8,"title":"湥渡驛","titledesc":"","collection":"","collectiondesc":"","poemindex":37},{"author":"張說","charstyle":"近體詩","content":"舊館分江日，悽然望落暉。\n相逢傳旅食，臨别換征衣。\n昔記山川是，今傷人代非。\n往來皆此路，生死不同歸。\n","id":57925,"chapter":"卷八","chapternum":8,"title":"還至端州驛前與髙六别處","titledesc":"","collection":"","collectiondesc":"","poemindex":38},{"author":"張說","charstyle":"近體詩","content":"人務南亭少，風煙北院多。\n山花迷徑路，池水拂藤蘿。\n萍散魚時躍，林幽鳥任歌。\n悠然白雲意，乘興抱琴過。\n","id":57926,"chapter":"卷八","chapternum":8,"title":"相州北亭","titledesc":"","collection":"","collectiondesc":"","poemindex":39},{"author":"張說","charstyle":"近體詩","content":"除夜清樽滿，寒庭燎火多。\n舞衣連臂拂，醉坐合聲歌。\n至樂都忘我，㝠心自委和。\n今年只如此，來嵗知如何。\n","id":57927,"chapter":"卷八","chapternum":8,"title":"岳州守嵗","titledesc":"","collection":"","collectiondesc":"","poemindex":40},{"author":"張說","charstyle":"近體詩","content":"山城豐日暇，閉户見天心。\n東曠迎朝色，西樓引夕陰。\n觀書千載近，學靜二毛深。\n忽有南風至，吹君堂上琴。\n","id":57928,"chapter":"卷八","chapternum":8,"title":"岳州山城","titledesc":"","collection":"","collectiondesc":"","poemindex":41},{"author":"張說","charstyle":"近體詩","content":"寒灰飛玉琯，湯井駐金輿。\n既得方明相，還尋大隗居。\n懸泉珠貫下，列帳錦屏舒。\n騎逺林逾宻，笳繁谷自虚。\n門旗塹複磴，殿幕褁通渠。\n舞鳳迎公主，雕龍賦媫妤。\n地幽天賞洽，酒樂御筵初。\n菲才叨侍從，連藻愧應徐〈紀事云嗣立莊在驪山鸚鵡谷中宗幸之嗣立獻食百轝及木器藤盤等物上封為逍遥公名其所居為清虚原幽棲谷中宗留詩從臣屬和嗣立並鐫于石請張說為序薛稷書之先一日太平公主上官昭容題詩數首故燕公詩云舞鳯迎公主雕龍賦媫妤〉。\n","id":57929,"chapter":"卷八","chapternum":8,"title":"扈從幸韋嗣立山莊應制〈并序〉","titledesc":"嵐氣入野榛烟出谷魚潭竹岸松齋藥畹虹泉電射雲木虚吟恍惚疑夢間闗忘術兹所謂丘壑䕫龍衣冠巢許也","collection":"","collectiondesc":"","poemindex":42},{"author":"張說","charstyle":"近體詩","content":"今日清明宴，佳境惜芳菲。\n揺揚花雜下，嬌囀鶯亂飛。\n緑渚傳歌榜，紅橋度舞旗。\n和風偏應律，細雨不霑衣。\n承恩如改火，春去春來歸。\n","id":57930,"chapter":"卷八","chapternum":8,"title":"清明日詔宴寜王山池賦得飛字","titledesc":"","collection":"","collectiondesc":"","poemindex":43},{"author":"張說","charstyle":"近體詩","content":"大塊鎔羣品，經生偶聖時。\n猥承三事命，虚忝百僚師。\n右揆謀華碩，前星傅重資。\n連騫求舊禮，濫㸃樂賢詩。\n賜釡同榮拜，摐金宴宰司。\n菊花吹御酒，蘭葉捧天詞。\n寶厯休明盛，頽年晷漏衰。\n少留青史筆，未便赤松期。\n","id":57931,"chapter":"卷八","chapternum":8,"title":"三相同日拜官奉和御製","titledesc":"","collection":"","collectiondesc":"","poemindex":44},{"author":"張說","charstyle":"近體詩","content":"漢苑佳遊地，軒庭近侍臣。\n共持榮幸日，來賞艶陽春。\n饌玉頒王篚，摐金下帝鈞。\n池臺草色徧，宫觀柳條新。\n花綬光連榻，朱顔暢飲醇。\n聖朝多樂事，天意每隨人。\n","id":57932,"chapter":"卷八","chapternum":8,"title":"恩賜宴樂遊園","titledesc":"","collection":"","collectiondesc":"","poemindex":45},{"author":"張說","charstyle":"近體詩","content":"聖政惟稽古，賔門引上才。\n坊因購書立，殿為集賢開。\n髦彦星辰下，仙章日月迴。\n字如龍負出，韻是鳳銜來。\n庭柳餘春駐，宫櫻早夏催。\n喜承芸閣宴，幸奉柏梁杯。\n","id":57933,"chapter":"卷八","chapternum":8,"title":"春晩侍宴麗正殿探得開字","titledesc":"","collection":"","collectiondesc":"","poemindex":46},{"author":"張說","charstyle":"近體詩","content":"蒲坂横臨晉，華芝曉望秦。\n闗城雄地險，橋路扼天津。\n樓暎行宫日，隄含鞏樹春。\n黄雲隨寶鼎，紫氣逐真人。\n東詠唐虞跡，西觀周漢塵。\n山河非國寶，明主愛忠臣。\n","id":57934,"chapter":"卷八","chapternum":8,"title":"奉和聖製渡蒲闗應制","titledesc":"","collection":"","collectiondesc":"","poemindex":47},{"author":"張說","charstyle":"近體詩","content":"西嶽鎮皇京，中峰入太清。\n玉鑾重嶺應，緹騎薄雲迎。\n霽日懸髙掌，寒空類削成。\n軒遊會神處，漢幸望仙情。\n舊廟青林古，新碑緑字生。\n羣臣願封岱，還駕勒鴻名。\n","id":57935,"chapter":"卷八","chapternum":8,"title":"奉和聖製途中經華嶽應制","titledesc":"","collection":"","collectiondesc":"","poemindex":48},{"author":"張說","charstyle":"近體詩","content":"樂游形勝地，表裏望郊宫。\n北闕連天頂，南山對掌中。\n皇恩貸芳月，旬宴美成功。\n魚戲芙蓉水，鶯啼楊柳風。\n春光看欲暮，天澤戀無窮。\n長袖招斜日，留光待曲終。\n","id":57936,"chapter":"卷八","chapternum":8,"title":"三月二十日詔宴樂游園賦得風字","titledesc":"","collection":"","collectiondesc":"","poemindex":49},{"author":"張說","charstyle":"近體詩","content":"漢武横汾日，周王宴鎬年。\n何如造區夏，復此睦親賢。\n巢鳳新成閣，飛龍舊躍泉。\n棣華歌尚在，桐葉戲仍傳。\n禁籞氛埃隔，平臺景物連。\n聖慈良有裕，王道固無偏。\n問俗兆人阜，觀風五教宣。\n獻圖開益地，張樂奏鈞天。\n侍酒衢樽滿，詢芻諫鼓懸。\n永言形友愛，萬國共周旋。\n","id":57937,"chapter":"卷八","chapternum":8,"title":"奉和聖製暇日與兄弟同遊興慶宫作應制","titledesc":"","collection":"","collectiondesc":"","poemindex":50},{"author":"張說","charstyle":"近體詩","content":"豫動二靈贊，時巡四海威。\n硤闗凌曙出，平路半春歸。\n霍鎮迎雲䍐，汾河送羽旗。\n山南柳半密，谷北草全稀。\n遲日移華葢，和風入祫衣。\n上林千里近，應見百花飛。\n","id":57938,"chapter":"卷八","chapternum":8,"title":"扈從南出雀鼠谷","titledesc":"","collection":"","collectiondesc":"","poemindex":51},{"author":"張說","charstyle":"近體詩","content":"禮樂逢明主，韜鈐用老臣。\n恭憑神武策，逺御鬼方人。\n供帳榮恩餞，山川喜詔巡。\n天文日月麗，朝賦管絃新。\n幼志傳三畧，衰材謝六鈞。\n膽猶忠作伴，心故道為隣。\n漢保河南地，胡清塞北塵。\n連年大軍後，不日小康辰。\n劍舞輕離别，歌酣忘苦辛。\n從來思博望，許國不謀身。\n","id":57939,"chapter":"卷八","chapternum":8,"title":"將赴朔方軍應制","titledesc":"","collection":"","collectiondesc":"","poemindex":52},{"author":"張說","charstyle":"近體詩","content":"徐陳嘗並作，枚馬亦同時。\n各負當朝譽，俱承明主私。\n夫君邁前侣，觀國騁奇姿。\n山似鳴威鳳，泉如出寶龜。\n才雄子雲筆，學廣仲舒帷。\n紫綬拂三寺，朱門臨九逵。\n昔我含香日，聨爾縉雲司。\n朝㩦蘭省步，夕退竹林期。\n中路一分手，數載來何遲。\n求友還相得，羣英復在兹。\n留臺少人務，方駕遞尋追。\n涉玩懐同賞，霑芳憶共持。\n迎賔南澗飲，載妓東城嬉。\n春郊緑畝秀，秋澗白雲滋。\n名畫披人物，良書討滯疑。\n興來光不惜，歡往迹如遺。\n嵗晏罷行樂，層城間所思。\n夜魂燈處厭，朝髪鏡前衰。\n忽枉崔駰什，兼流韋孟詞。\n曲髙彌寡和，主善代為師。\n齋戒觀華玉，㽜連歎色絲。\n終慙起予者，何足與言詩。\n","id":57940,"chapter":"卷八","chapternum":8,"title":"酬崔光禄冬日述懐贈答〈并序〉","titledesc":"太極殿衆君子分司洛城自春涉秋日有遊討既而韋公出守兹樂便廢頃因公讌方接詠言崔光禄述志論文首貽雅唱諸公嘉徳叙事咸有報章若夫盛時榮位華景勝㑹此四者古難一遇而我輩比實兼之至於精言探道妙識發義戲謔而逢䂓戒指諷而見師表益過三友豈易得乎謂膏澤傍潤芝蘭久襲韋公近之矣以文會友以友輔仁崔公近之矣其餘尋聲響答望形影赴故亦浚碧池之漣漪增瑶林之沃若是用綴集勒成一卷永存几閣之翫無忘歡好之時焉","collection":"","collectiondesc":"","poemindex":53},{"author":"張說","charstyle":"近體詩","content":"逺蒞長沙渚，欣逢賈誼才。\n江山疲應接，風日復晴開。\n江樹雲間斷，湘山水上來。\n近洲朝鷺集，古戍夜猿哀。\n岸柳含蒼靄，河蒲秀紫臺。\n月餘偏地賞，心盡故人杯。\n自我違京洛，嗟君此泝洄。\n容華因别老，交舊與年頽。\n夢見長安陌，朝宗實盛哉。\n","id":57941,"chapter":"卷八","chapternum":8,"title":"岳州别梁六入朝","titledesc":"","collection":"","collectiondesc":"","poemindex":54},{"author":"張說","charstyle":"近體詩","content":"留侯封萬户，園令壽千金。\n本為成王業，初由賦上林。\n繁榮安足恃，霜露遞相尋。\n鳥哭楚山外，猿啼湘水陰。\n夢中城闕近，天畔海雲深。\n空對忘憂酒，離憂不去心。\n","id":57942,"chapter":"卷八","chapternum":8,"title":"對酒行巴陵作","titledesc":"","collection":"","collectiondesc":"","poemindex":55},{"author":"張說","charstyle":"近體詩","content":"杞梓滯江濵，光華向日新。\n難兄金作友，媚子玉為人。\n山水含秋興，池亭借善鄰。\n簷松風送靜，院竹鳥來馴。\n翠斚吹黄菊，琱盤鱠紫鱗。\n緩歌將醉舞，為拂繡衣塵。\n","id":57943,"chapter":"卷八","chapternum":8,"title":"岳州宴姚紹之〈并序〉","titledesc":"姚司馬往在柏臺每欽骨鯁及兹荒服偶得官聨復有令弟美尹芬芳襲予山寺外廬幽湥形勝童冠是集歡言賦詩","collection":"","collectiondesc":"","poemindex":56},{"author":"張說","charstyle":"近體詩","content":"平湖曉望分仙嶠氣氛氲鼓枻乘清渚尋峰弄白雲江寒天一色日靜水重紋樹坐㕘猿嘯沙行入鷺羣縁源斑篠密罥徑緑蘿紛洞穴傳虚應楓林覺自薰雙童有靈藥願取獻明君","id":57944,"chapter":"卷八","chapternum":8,"title":"遊洞庭湖","titledesc":"","collection":"","collectiondesc":"","poemindex":57},{"author":"張說","charstyle":"近體詩","content":"炎洲苦三伏，永日卧孤城。\n賴此閒庭夜，蕭條夜月明。\n獨歌還太息，幽感見餘聲。\n江近鶴時叫，山深猿屢鳴。\n息心觀有欲，棄知返無名。\n五十知天命，吾其達此生。\n","id":57945,"chapter":"卷八","chapternum":8,"title":"岳州夜坐","titledesc":"","collection":"","collectiondesc":"","poemindex":58},{"author":"張說","charstyle":"近體詩","content":"念别㴩湖去，浮舟更一臨。\n千峰出浪險，萬木抱烟深。\n南郡延恩渥，東山戀宿心。\n露花香欲醉，時鳥囀餘音。\n涉趣皆留賞，無奇不遍尋。\n莫言山水間，幽意在鳴琴。\n","id":57946,"chapter":"卷八","chapternum":8,"title":"别㴩湖","titledesc":"","collection":"","collectiondesc":"","poemindex":59},{"author":"張說","charstyle":"近體詩","content":"別館芳菲上苑東，飛花澹蕩御筵紅。\n城臨渭水天河靜，闕對南山雨露通。\n繞殿流鶯凡幾樹，當蹊亂蝶許多業。\n春園既醉心和樂，共識皇恩造化同。\n","id":57947,"chapter":"卷八","chapternum":8,"title":"奉和聖製春日幸望春宫應制","titledesc":"","collection":"","collectiondesc":"","poemindex":60},{"author":"張說","charstyle":"近體詩","content":"金天誕聖千秋節，玉醴還分萬壽觴。\n試聽紫騮歌樂府，何如騄驥舞華岡。\n連騫勢出魚龍變，躞蹀驕生鳥獸行。\n嵗嵗相傳指樹日，翩翩來伴慶雲翔。\n","id":57948,"chapter":"卷八","chapternum":8,"title":"舞馬千秋萬嵗樂府詞","titledesc":"","collection":"","collectiondesc":"","poemindex":61},{"author":"張說","charstyle":"近體詩","content":"逺聽明君愛逸才，玉鞭金翅引龍媒。\n不因兹白人間有，定是飛黄天上來。\n影弄日華相照耀，噴含雲色且徘徊。\n莫言闕下桃花舞，别有河中蘭葉開。\n","id":57949,"chapter":"卷八","chapternum":8,"title":"舞馬千秋萬嵗樂府詞","titledesc":"","collection":"","collectiondesc":"","poemindex":62},{"author":"張說","charstyle":"近體詩","content":"空山寂歴道心生，虚谷迢遥野鳥聲。\n禪室從來塵外賞，香臺豈是世中情。\n雲間東嶺千尋出，樹裏南湖一片明。\n若使巢由知此意，不將蘿薜易簪纓。\n","id":57950,"chapter":"卷八","chapternum":8,"title":"㴩湖山寺","titledesc":"","collection":"","collectiondesc":"","poemindex":63},{"author":"張說","charstyle":"近體詩","content":"去嵗荆南梅似雪，今春薊北雪如梅。\n共知人事何常定，且喜年華去復來。\n邊鎮戍歌連夜動，京城燎火徹明開。\n遥遥西向長安日，願上南山壽一杯。\n","id":57951,"chapter":"卷八","chapternum":8,"title":"幽州新嵗作","titledesc":"","collection":"","collectiondesc":"","poemindex":64},{"author":"張說","charstyle":"近體詩","content":"醉後方知樂，彌勝未醉時。\n動容皆是舞，出語總成詩。\n","id":57952,"chapter":"卷八","chapternum":8,"title":"醉中作","titledesc":"","collection":"","collectiondesc":"","poemindex":65},{"author":"張說","charstyle":"近體詩","content":"青郊上已艷陽年，紫禁皇遊祓渭川。\n幸得歡娛承湛露，心同草樹樂春天。\n","id":57953,"chapter":"卷八","chapternum":8,"title":"奉和三日祓禊渭濵應制","titledesc":"","collection":"","collectiondesc":"","poemindex":66},{"author":"張說","charstyle":"近體詩","content":"花蕚樓前雨露新，長安城裏太平人。\n龍銜火樹千重艶，雞踏蓮花萬嵗春。\n","id":57954,"chapter":"卷八","chapternum":8,"title":"十五日夜御前口號踏歌詞","titledesc":"","collection":"","collectiondesc":"","poemindex":67},{"author":"張說","charstyle":"近體詩","content":"帝宫三五戲春臺，行雨流風莫妒來。\n西域燈輪千影合，東華金闕萬重開。\n","id":57955,"chapter":"卷八","chapternum":8,"title":"十五日夜御前口號踏歌詞","titledesc":"","collection":"","collectiondesc":"","poemindex":68},{"author":"蘇頲","charstyle":"古體詩","content":"朝上髙樓上，俯見洛陽陌。\n揺蕩吹花風，落英紛已積。\n美人不共此，芳好空所惜。\n攬鏡塵網滋，當窻苔蘚碧。\n緬懐在雲漢，良願暌枕席。\n翻似無見時，如何久為客。\n","id":57956,"chapter":"卷八","chapternum":8,"title":"和杜主簿春日有所思","titledesc":"","collection":"","collectiondesc":"","poemindex":69},{"author":"蘇頲","charstyle":"近體詩","content":"御道紅旗出，芳園翠輦遊。\n繞花開水殿，架竹起山樓。\n荷芰輕薰幄，魚龍出負舟。\n寧如穆天子，空賦白雲秋。\n","id":57957,"chapter":"卷八","chapternum":8,"title":"春日芙蓉園侍宴應制","titledesc":"","collection":"","collectiondesc":"","poemindex":70},{"author":"蘇頲","charstyle":"近體詩","content":"嘉會宜長日，髙筵順動時。\n曉光雲外洗，晴色雨餘滋。\n降鶴因韶徳，吹花入御詞。\n願陪陽數節，億萬九秋期〈紀事作并數登髙日延齡命賞時宸遊天上轉秋物雨來滋降鶴承仙馭吹花入睿詞㣲臣復何幸長得奉恩私語多不同今並載之〉。\n","id":57958,"chapter":"卷八","chapternum":8,"title":"奉和九日幸臨渭亭登髙應制〈得時字〉","titledesc":"","collection":"","collectiondesc":"","poemindex":71},{"author":"蘇頲","charstyle":"近體詩","content":"仙蹕御層氛，髙髙積翠分。\n巖聲中谷應，天語半空聞。\n豐樹連黄葉，函闗入紫雲。\n聖圖恢㝢縣，歌賦小横汾。\n","id":57959,"chapter":"卷八","chapternum":8,"title":"奉和聖製登驪山髙頂寓目應制","titledesc":"","collection":"","collectiondesc":"","poemindex":72},{"author":"蘇頲","charstyle":"近體詩","content":"平明敞帝居，霰雪下凌虚。\n寫月含珠綴，從風薄綺疏。\n年驚花絮蚤，春應管絃初。\n已屬雲天外，欣承霈澤餘。\n","id":57960,"chapter":"卷八","chapternum":8,"title":"遊禁苑幸臨渭亭遇雪應制","titledesc":"","collection":"","collectiondesc":"","poemindex":73},{"author":"蘇頲","charstyle":"近體詩","content":"聞道還沂上，因聲寄洛濱。\n別時花欲盡，歸處酒應春。\n聚散同行客，悲歡屬故人。\n少年追樂地，遥贈一霑巾。\n","id":57961,"chapter":"卷八","chapternum":8,"title":"春晚送瑕丘田少府還任因寄洛中鏡上人","titledesc":"","collection":"","collectiondesc":"","poemindex":74},{"author":"蘇頲","charstyle":"近體詩","content":"危途曉未分，驅馬傍江濆。\n滴滴泫花露，微微出岫雲。\n松梢半吐月，蘿翳漸移曛。\n旅客腸應斷，吟猿更使聞。\n","id":57962,"chapter":"卷八","chapternum":8,"title":"興州出行","titledesc":"","collection":"","collectiondesc":"","poemindex":75},{"author":"蘇頲","charstyle":"近體詩","content":"海外秋鷹擊，霜前旅鴈歸。\n邊風思鞞鼓，落日慘旌麾。\n浦暗漁舟入，川長獵騎稀。\n客悲逢薄暮，况乃事戎機。\n","id":57963,"chapter":"卷八","chapternum":8,"title":"邊秋薄暮","titledesc":"","collection":"","collectiondesc":"","poemindex":76},{"author":"蘇頲","charstyle":"近體詩","content":"三月松作花，春行日漸賒。\n竹妨山鳥路，藤蔓野人家。\n透石飛梁下，尋雲絶磴斜。\n此中誰與樂，揮涕語年華。\n","id":57964,"chapter":"卷八","chapternum":8,"title":"經三泉路作","titledesc":"","collection":"","collectiondesc":"","poemindex":77},{"author":"蘇頲","charstyle":"近體詩","content":"尚書列侯第，外戚近臣家。\n飛棟臨青綺，迴輿轉翠華。\n日交當户樹，泉漾滿池花。\n圓頂圖嵩石，方流擁魏沙。\n豫遊今聽履，侍從昔鳴笳。\n自有天文降，無勞訪海槎。\n","id":57965,"chapter":"卷八","chapternum":8,"title":"奉和聖製幸禮部尚書竇希玠宅應制","titledesc":"","collection":"","collectiondesc":"","poemindex":78},{"author":"蘇頲","charstyle":"近體詩","content":"雨施巡方罷，雲從訓俗迴。\n密途汾水衞，清蹕晉郊陪。\n寒著山邊盡，春當日下來。\n御祠玄鳥應，仙仗緑楊開。\n作頌音傳雅，觀文色動台。\n更知西向樂，宸𦸼協鹽梅〈頲詩盡是中宗時作惟此一篇明皇時作〉。\n","id":57966,"chapter":"卷八","chapternum":8,"title":"奉和聖製答張說出雀䑕谷","titledesc":"","collection":"","collectiondesc":"","poemindex":79},{"author":"蘇頲","charstyle":"近體詩","content":"露渥灑雲霄，天官次斗杓。\n昆明四十里，空水極晴朝。\n雁似銜紅葉，鯨疑噴海潮。\n翠山來徹底，白日去迴標。\n泳廣漁杈溢，浮湥妓舫揺。\n飽恩皆醉止，合舞共歌堯。\n","id":57967,"chapter":"卷八","chapternum":8,"title":"恩制尚書省寮宴昆明池〈同用堯字〉","titledesc":"","collection":"","collectiondesc":"","poemindex":80},{"author":"蘇頲","charstyle":"近體詩","content":"北風吹早雁，日夕渡河飛。\n氣冷膠應折，霜明草正腓。\n老臣帷幄算，元宰廟堂機。\n餞飲迴仙蹕，臨戎解御衣。\n軍裝乘曉發，師律候春歸。\n方佇勲庸盛，天詞降紫微。\n","id":57968,"chapter":"卷八","chapternum":8,"title":"奉和聖製幸望春宫送朔方大總管張仁亶","titledesc":"","collection":"","collectiondesc":"","poemindex":81},{"author":"蘇頲","charstyle":"近體詩","content":"右地接龜沙，中朝任虎牙。\n然明方改俗，去病不為家。\n將禮登壇盛，軍容出塞華。\n朔風揺漢鼔，邊馬思胡笳。\n旗合無邀正，冠危有觸邪。\n當看勞還日，及此御溝花。\n","id":57969,"chapter":"卷八","chapternum":8,"title":"同餞陽將軍兼源州都督御史中丞","titledesc":"","collection":"","collectiondesc":"","poemindex":82},{"author":"蘇頲","charstyle":"近體詩","content":"獨好中林隠，先期上月春。\n閒花傍户落，喧鳥逼簷馴。\n寂寞東陂叟，傳呼北里人。\n在山琴易調，開甕酒歸醇。\n佇望應三接，彌留忽幾旬。\n不疑丹火變，空負緑條新。\n鬭蟻聞常日，歌龍值此辰。\n其如衆君子，嘉會阻清塵。\n","id":57970,"chapter":"卷八","chapternum":8,"title":"先是新昌小園期京兆尹一訪兼郎官數子自頃沈疴年復一年兹願不果率然成章","titledesc":"","collection":"","collectiondesc":"","poemindex":83},{"author":"蘇頲","charstyle":"近體詩","content":"主第山門起灞川，宸遊風景入初年。\n鳳凰樓下交天仗，鳥鵲橋頭敞御筵。\n往往花間逢綵石，時時竹裏見紅泉。\n今朝扈蹕平陽館，不羡乗槎雲漢邊。\n","id":57971,"chapter":"卷八","chapternum":8,"title":"奉和初春幸太平公主南莊應制","titledesc":"","collection":"","collectiondesc":"","poemindex":84},{"author":"蘇頲","charstyle":"近體詩","content":"東望望春春可憐，更逢晴日柳含烟。\n宫中下見南山盡，城上平臨北斗懸。\n細草偏承迴輦處，飛花故落舞觴前。\n宸遊對此歡無極，鳥哢聲聲入管絃。\n","id":57972,"chapter":"卷八","chapternum":8,"title":"奉和春日幸望春宫應制","titledesc":"","collection":"","collectiondesc":"","poemindex":85},{"author":"蘇頲","charstyle":"近體詩","content":"疏龍磴道切昭回，建鳳旗門繞帝臺。\n七葉仙蓂依月吐，千株御柳拂烟開。\n初年競帖宜春勝，長命先浮獻壽杯。\n是日皇靈知竊幸，羣心就捧大明來。\n","id":57973,"chapter":"卷八","chapternum":8,"title":"人日重宴大明宫恩賜綵縷人勝應制","titledesc":"","collection":"","collectiondesc":"","poemindex":86},{"author":"蘇頲","charstyle":"近體詩","content":"駸駸羽騎歴城池，帝女樓臺向晩披。\n霧灑旌旗雲外出，風迴巖岫雨中移。\n當軒半落天河水，繞逕全低月樹枝。\n簫鼔宸遊陪宴日，和鳴雙鳳喜來儀。\n","id":57974,"chapter":"卷八","chapternum":8,"title":"侍宴安樂公主山莊應制","titledesc":"","collection":"","collectiondesc":"","poemindex":87},{"author":"蘇頲","charstyle":"近體詩","content":"降鶴池前迴步輦，棲鸞樹杪出行宫。\n山光積翠遥疑逼，水態含青近若空。\n直視天河垂象外，俯窺京室畫圖中。\n皇歡未使恩波極，日暮樓船更起風。\n","id":57975,"chapter":"卷八","chapternum":8,"title":"興慶池侍宴應制","titledesc":"","collection":"","collectiondesc":"","poemindex":88},{"author":"蘇頲","charstyle":"近體詩","content":"翠輦紅旗出帝京，長楊鄠杜昔知名。\n雲山一一看皆美，竹樹蕭蕭畫不成。\n羽騎將過持袂拂，香車欲度捲簾行。\n漢家曾草巡遊賦，何似今來應聖明。\n","id":57976,"chapter":"卷八","chapternum":8,"title":"扈從鄠杜間奉呈刑部尚書舅崔黄門馬常侍","titledesc":"","collection":"","collectiondesc":"","poemindex":89},{"author":"蘇頲","charstyle":"近體詩","content":"直省清華接建章，向來無事日猶長。\n花間燕子棲鳷鵲，竹下鵷雛繞鳳凰。\n内史通宵承紫誥，中人落晩愛紅妝。\n别離不慣無窮憶，莫誤卿卿學太常。\n","id":57977,"chapter":"卷八","chapternum":8,"title":"春晩紫微省直寄内","titledesc":"","collection":"","collectiondesc":"","poemindex":90},{"author":"蘇頲","charstyle":"近體詩","content":"子推山上歌龍罷，定國門前結駟來。\n始覩元昆鏘玉至，旋聞季子佩刀迴。\n晴花處處因風起，御柳條條向日開。\n自有長筵歡不極，還將綵服詠南陔。\n","id":57978,"chapter":"卷八","chapternum":8,"title":"寒食宴于中舍别駕兄弟宅","titledesc":"","collection":"","collectiondesc":"","poemindex":91}]