[{"author":"陸龜䝉","charstyle":"古體詩","content":"茱萸匣中鏡，欲照心還懶。\n本是細腰人，别來羅帶緩。\n從君出門後，不奏雲和管。\n妾思冷如簧，時時望君暖。\n心期夢中見，路永魂夢短。\n怨坐泣西風，秋窗月華滿。\n","id":65319,"chapter":"卷八十五","chapternum":85,"title":"贈逺曲","titledesc":"","collection":"","collectiondesc":"","poemindex":1},{"author":"陸龜䝉","charstyle":"古體詩","content":"城中一掊土，手中千萬杵。\n築城畏不堅，堅城在何處。\n莫歎築城勞，將軍要却敵。\n城高功亦高，爾命何足惜。\n","id":65320,"chapter":"卷八十五","chapternum":85,"title":"築城詞","titledesc":"","collection":"","collectiondesc":"","poemindex":2},{"author":"陸龜䝉","charstyle":"古體詩","content":"美人傷别離，汲井常待曉。\n愁因轆轤轉，驚起雙棲鳥。\n獨立傍銀床，碧梧風嫋嫋。\n","id":65321,"chapter":"卷八十五","chapternum":85,"title":"井上桐","titledesc":"","collection":"","collectiondesc":"","poemindex":3},{"author":"陸龜䝉","charstyle":"古體詩","content":"門前向城路，一直復一曲。\n曲去日中還，直行日暮宿。\n何必日中還，曲塗荆棘間。\n","id":65322,"chapter":"卷八十五","chapternum":85,"title":"門前路","titledesc":"","collection":"","collectiondesc":"","poemindex":4},{"author":"陸龜䝉","charstyle":"古體詩","content":"人壽期滿百，花開唯一春。\n其間風雨至，旦夕旋為塵。\n若使花解愁，愁於看花人。\n","id":65323,"chapter":"卷八十五","chapternum":85,"title":"惜花","titledesc":"","collection":"","collectiondesc":"","poemindex":5},{"author":"陸龜䝉","charstyle":"古體詩","content":"上嗣位六載，吾宗刾桐川。\n余來拜旌㦸，詔下之明年。\n是時春三月，繞郭花蟬聫。\n嵐盤百萬髻，上插黃金鈿。\n授以道士館，置榻於東偏。\n滿院聲碧樹，空堂形老仙。\n本性樂凝澹，及來更虚玄。\n焚香禮真像，盥手披靈編。\n新定山角角，烏龍獨巉然。\n除非淨睛目，不見蒼崖巔。\n上有拏雲峰，下有噴壑泉。\n泉分數十汊，落處皆崢潺。\n寒聲入爛醉，聒破西窗眠。\n支笻起獨尋，祇在牆東邊。\n呼童具畚鍤，立鑿莓苔穿。\n□漴一𣲖，墮練帶橫斜。\n牽亂石抛落，落寒流響濺。\n濺狂奴七里，瀨縮到疎楹。\n前跳花潑半，散涌沫飛旋。\n圓勢束三峽，掛瀉危孤磴。\n懸曽聞瑤池，溜亦灌朱草。\n田鳧伯㺯翠，蕋鸞雛舞丹。\n烟凌風捩桂，柂隔霞馳犀。\n舩况當玄元，家甞著道德。\n篇上善可比，水斯文參五。\n千精靈若在，此肯惡微波。\n傳不擬爭滴，瀝還應㑹淪。\n漣出門後飛，箭合勢浮青。\n天必有學真，子鹿冠秋鶴。\n顏如能輔余，志日使疏其。\n","id":65324,"chapter":"卷八十五","chapternum":85,"title":"引泉〈睦州龍興觀老君院作〉","titledesc":"","collection":"","collectiondesc":"","poemindex":6},{"author":"陸龜䝉","charstyle":"古體詩","content":"昔臥嵩高雲，雲窗正寒夕。\n披裘忽生夢，似到空王宅。\n峩天一峯立，欄楯橫半壁。\n級倚緑巔差，闗臨赤霄闢。\n捫虚陟孤峭，不翅千餘尺。\n疊掌望罘罳，分明袒肩釋。\n焚香稽首罷，嘹喨依長揖。\n高户承北風，聲號太波白。\n光中目難送，定驗方可覿。\n樹細鴻濛烟，島疎零落碧。\n須臾羣籟入，空水相噴激。\n積浪亞寒堆，呀如鬬危石。\n跳音簇鞞鼓，濺沬交矛㦸。\n鳥疾帆亦奔，紛紛助勍敵。\n思非水靈怒，即是饑龍擘。\n怯懾不敢前，荷襟汗霑霡。\n迴經定僧處，泉木光相射。\n巖嶝雲族栖，松柯露華適。\n逍遙得真趣，邐迤尋常跡。\n山腹貯孤亭，嵐根四垂帟。\n誰題雪月句，乃是曹劉格〈愛樹亭有故太尉房公詩〉。\n閬闕一枝瓊，邊樓數聲笛。\n吟高矍然起，若自蒼旻擲。\n短燭墮餘花，圓蟾掛斜魄。\n自從神錫境，無處不登陟。\n忽上南徐山，心期豁而獲。\n豈伊煩惱骨，合到清涼域。\n暗得蝴蝶身，幽期盡相識。\n奈何有名氏，未列金閨籍。\n翻慙丱頂童，得奉真如策。\n雲濤觸風望，毫管和烟搦。\n聊紀夢中遊，留之問禪客。\n","id":65325,"chapter":"卷八十五","chapternum":85,"title":"紀夢游甘露寺〈寺在京口北固山上〉","titledesc":"","collection":"","collectiondesc":"","poemindex":7},{"author":"陸龜䝉","charstyle":"古體詩","content":"漢臯古來雄，山水天下秀。\n高當軫翼分，化作英髦囿。\n暴秦之前人，灰滅不可究。\n自從宋生賢，特立冠耆舊。\n離騷既日月，九辯即列宿。\n卓哉悲秋辭，合在風雅右。\n龎公樂幽隱，辟聘無所就。\n秖愛鹿門泉，泠泠倚巖潄。\n孔明臥龍者，潛伏躬耕耨。\n忽遭玄德雲，遂起麟角鬬。\n三胡節皆峻，二習名亦茂。\n其餘文武家，相望如斥堠。\n緬思齊梁降，寂寞寡清胄。\n凝融為漪瀾，復結作瑩琇。\n不知粹和氣，有得方大受。\n將生皮夫子，上帝可其奏。\n并包數公才，用以殿厥後。\n甞聞兒童歳，嬉戲陳俎豆。\n積漸開詞源，一派分萬溜。\n先崇丘旦室，大懼隳結搆。\n次補荀孟垣，所貴亡罅漏。\n仰瞻三皇道，蟣虱在宇宙。\n却視五霸圖，股掌㺯孩幼。\n或能醢髖髀，或與翼雛鷇。\n或喜掉直舌，或樂斬邪脰。\n或耨鉏翳薈，或整理錯謬。\n或如百千騎，合沓原野狩。\n又如曉江平，風死波不皺。\n幽埋力須掘，遺落貲必購。\n乃於文學中，十倍猗頓富。\n囊乏向咸鎬，馬重遲步驟。\n專場射䇿時，縛虎當羿彀。\n歸來把通籍，且作高堂壽。\n未足逞戈矛，誰云被文繡。\n從知偶東下，帆影拂吳岫。\n物象悉摧藏，精靈畏雕鏤。\n伊余抱沈疾，顦顇守圭竇。\n方推洪範疇，更念大元首〈去聲〉。\n陳詩採風俗，學古窮篆籀。\n朝朝貰薪米，往往逢責詬。\n既被鄰里輕，亦為妻子陋。\n持冠適甌越，敢怨不得售。\n窘若曬沙魚，悲如哭霜狖。\n唯君枉車轍，以逐海上臭。\n披襟兩相對，半夜忽白晝。\n執熱濯清風，忘憂飲醇酎。\n驅為文翰侣，駑皁參驥廏。\n有時諧宫商，自喜真邂逅。\n道孤情易苦，語直詩還瘦。\n藻匠如見詶，終身置懐褏。\n","id":65326,"chapter":"卷八十五","chapternum":85,"title":"讀襄陽耆舊傳因作詩五百言寄皮襲美","titledesc":"","collection":"","collectiondesc":"","poemindex":8},{"author":"陸龜䝉","charstyle":"古體詩","content":"積雨晦皋圃，門前烟水平。\n蘋蘅増遙吹，枕席分餘清。\n村斾詫酒美，賒來滿鋞程。\n未必減宣子，何羨謝公榮。\n借宅去人逺，敗牆連古城。\n愁鴟占枯枿，野鼠趨前楹。\n昨日雲破損，晚林先覺晴。\n幽篁倚數照，碧粉含疎莖。\n蠧簡有遺字，㾌琴無泛聲。\n蠶寒繭尚薄，鷰喜雛新成。\n覽物正搖思，得君初夏行。\n誠明復散誕，化匠安能爭。\n海浪刷三島，天風吹六英。\n洪崖領玉節，坐使虚音生。\n吾祖傲洛客，因言㡬為傖。\n末裔實漁者，敢懐干墨卿。\n唯思釣璜老，遂得持竿情。\n何須乞鵞炙，豈在斟羊羹。\n畦蔬與甕醁，便可相攜迎。\n蟠木几甚曲，筍皮冠且輕。\n閒心放羈靮，醉脚從欹傾。\n一逕有餘逺，一窗有餘明。\n秦皇苦不達，天下何足并。\n","id":65327,"chapter":"卷八十五","chapternum":85,"title":"奉酬襲美先輩初夏見寄次韻","titledesc":"","collection":"","collectiondesc":"","poemindex":9},{"author":"陸龜䝉","charstyle":"古體詩","content":"洪範分九疇，轉成天下規。\n河圖孕八卦，煥作玄中奇。\n先開否臧源，次築經緯基。\n粤若魯聖出，正當周德衰。\n越疆必載質，歴國將扶危。\n諸侯恣崛强，王室方凌遲。\n歌鳯時不偶，獲麟心益悲。\n始嗟吾道窮，竟使空言垂。\n首贊五十易，又刪三百詩。\n遂令篇籍光，可竝日月姿。\n向非筆削功，未必無瑕疵。\n逮至夫子没，微言散如枝〈一作披〉。\n所宗既不同，所得亦異宜。\n名法在深刻，虚玄致希夷。\n自從戰伐來，一派縱橫馳。\n寒谷生艶木，沸潭結流澌。\n驚奔失壯士，好惡隨纖兒。\n嬴氏并六合，勢尊丞相斯。\n加於挾書律，盡取坑焚之。\n南勒㑹稽頌，北恢胡亥阺。\n猶懐徧巡狩，不暇親維持。\n及漢文景後，鴻生方鋠槻〈出三都賦〉。\n簸揚堯舜風，反作三代吹。\n飄飄四百載，左右為籓籬。\n鄴下曹父子，獵賢甚熊羆。\n發論若霞駁〈魏文帝典論有論文篇〉，裁詩如錦摛。\n徐王應劉輩，頭角咸相衰。\n或有妙絶賞，或為獨步推。\n或許潤色美，或嫌詆訶癡。\n倐以中利病，且非混醇醨。\n雅當乎魏文，麗矣哉陳思。\n不肯少選忘，恐貽後世嗤。\n吾祖仗才力〈士衡文賦〉，革車䝉虎皮。\n手持一白旄，直向文場麾。\n輕〈去聲〉若脱鉗釱，豁如抽扊扅。\n精鋼不足利，腰褭何勞追。\n大可罩山岳，微堪析毫釐。\n十體免負贅，百家咸起痿。\n爭入鬼神奥，不容天地私。\n一篇邁華藻，萬古無孑遺。\n刻鵠尚未已，雕龍奮而為〈劉勰有文心雕龍〉。\n劉生吐英辯，上下窮高卑。\n下臻宋與齊，上指軒從羲。\n豈但標八索，殆將包兩儀。\n人謠洞野老，騷怨明湘纍。\n立本以致詰，驅宏來抵□。\n清如朔雪嚴，緩若春烟羸。\n或欲開户牖，或將飾纓緌。\n雖非倚天劒，亦是囊中錐。\n皆由内史意，致得東筦詞。\n梁元竟降魏，後主終歸隋。\n哀音但浮脆，豈望分雄雌。\n吾唐揖讓初，陛列森咎夔。\n作頌嫓吉甫，直言過祖伊。\n明皇踐中日，墨客肩參差。\n岳凈秀擢削，海寒光陸離。\n皆能取穴鳯，盡擬乘雲螭。\n邇來二十祀，俊造相追隨。\n余生落其下，亦值文明時。\n少小不好㺯，逡巡奉弓箕。\n雖然苦貧賤，未省親嚅㖇。\n秋倚抱風桂，曉烹承露葵。\n窮年只敗袍，積日無晨炊。\n逺訪賣藥客，閒尋捕魚師。\n歸來蠧編上，得以含情窺。\n抗韻吟比雅，覃思念棿㰚。\n因知昭明前，剖石呈清琪。\n又嗟昭明後，敗葉埋芳蕤。\n縱有月旦評，未能天下知。\n徒為强貔豹，不免參狐狸。\n誰蹇行地足，誰抽刺天鬐。\n誰作河畔草，誰為洞中芝。\n誰若靈囿鹿，誰猶清廟犧。\n誰輕如舉毛，誰密如凝脂。\n誰比蜀嚴靜，誰方巴賨貲。\n誰能釣抃鼇，誰能灼神龜。\n誰肯如水火，誰同若塤箎。\n誰可作梁棟，誰敢驅谷蠡。\n用此常不快，無人動交鈹。\n空銷病裏骨，枉白愁中髭。\n鹿門先生才，大小無不怡。\n就彼六籍内，説詩直解頤。\n顧我迷未逺，開懐潰其疑。\n初開鑿本源，漸乃疏旁支。\n邃古派泛濫，皇朝光赫曦。\n揣摩是非際，一一如襟期。\n李杜氣不易，孟陳節難移。\n信知君子言，可並神明蓍。\n枯腐尚求律，膏肓猶謁醫。\n况將太牢味，見㗖逋懸饑。\n今來置家地，正枕呉江湄。\n餌薄鈎不曲，跫然守空坻。\n嘿坐無影響，唯君欵茅茨。\n抽書亂籖帙，酌茗煩甌㰕。\n或伴補缺砌，或偕詣荒祠。\n孤笻倚烟蔓，細木橫風漪。\n觸雨妨扉屨，臨流泥江蘺。\n既狎野人調，甘為豪士訾。\n不敢負建鼓，唯憂掉降旗。\n希君念餘勇，挽褏登文陴。\n","id":65328,"chapter":"卷八十五","chapternum":85,"title":"襲美先輩以龜䝉所獻五百言既䝉見和復示榮唱至于千字提奬之重蔑有稱實再抒鄙懐用伸酬謝","titledesc":"","collection":"","collectiondesc":"","poemindex":10},{"author":"陸龜䝉","charstyle":"古體詩","content":"吳都涵汀洲，碧液浸郡郭。\n微雨蕩春醉，上下一清廓。\n奇蹤欲探討，靈物先瘵瘼。\n飄然蘭葉舟，旋倚烟霞泊。\n吟譚亂篙艣，夢寐雜巘崿。\n纖情不可逃，洪筆難暫閣。\n豈知楞伽㑹，乃在山水箔。\n金仙著書日，世界名極樂。\n薝蔔冠諸香，琉璃代華堊。\n禽言經不輟，象口川寧涸。\n萬善峻為城，巉巉扞羣惡。\n清晨欲登造，安得無自愕。\n險穴駭坤牢，高蘿挂天索。\n池容澹相向，蛟怪如可摸。\n苔蔽石髄根，蒲差水心鍔。\n嵐侵荅摩髻，日照狻猊絡。\n仰首乍眩旋，迴眸更煇㸌。\n簷端凝飛羽，磴外浮碧落。\n到迥解風襟，臨幽濯雲屩。\n塵機性非便，靜境心所著。\n自取海鷗知，何煩尸祝酢。\n峯圍震澤岸，翠浪舞綃幕。\n瀲灔豈堯遭，㟞嵃非禹鑿。\n潛聽鐘梵處，别有松桂壑。\n靄重燈不光，泉寒網猶薄。\n童能躡孤刹，鳥慣親摐鐸。\n服道身可遺，乞閒心已諾。\n人間亦何事，萬態相毒蠚。\n戰壘競高深，儒衣漫褒博。\n宣尼名位達，未必春秋作。\n管氏包霸圖，須人解其縛。\n伊余採樵者，蓬藋方索漠。\n近得風雅情，聊將聖賢度。\n多君富遒采，識度兩清恪。\n詎寵生滅詞，肯敎夷夏錯。\n未為堯舜用，且向烟霞託。\n我亦擺塵埃，他年附鴻鶴。\n","id":65329,"chapter":"卷八十五","chapternum":85,"title":"和襲美初夏逰楞伽精舎次韻","titledesc":"","collection":"","collectiondesc":"","poemindex":11},{"author":"陸龜䝉","charstyle":"古體詩","content":"微生參最靈，天與意緒拙。\n人皆機巧求，百逕無一達。\n家為唐臣來，奕世唯稷卨。\n只垂清白風，凜凜自貽厥〈龜䝉五代祖六代祖皇朝繼在台輔〉。\n猶殘賜書在，編簡苦斷絶。\n其間忠孝字，萬古光不滅。\n孱孫誠瞢昧，有志甞榾榾。\n敢云嗣良弓，但欲終守節。\n諠譁不入耳，讒佞不挂舌。\n仰詠堯舜言，俯遵周孔轍。\n所貪既仁義，豈暇理生活。\n縱有舊田園，抛來亦蕪没。\n因之成否塞，十載真契闊。\n凍骭一䄡䄖，饑腸少糠籺。\n甘心付天壤，委分任迴斡。\n笠澤臥孤雲，桐江釣明月。\n盈筐盛芡芰，滿釜煮鱸鱖。\n酒幟風外㩻，茶槍露中擷〈江南謂茶芽未展者曰槍已展者曰旗也〉。\n歌謠非大雅，捃摭為小説。\n上可補薫莖，傍堪𧿥牙。\n蘖〈龜䝉甞著稗語三卷〉方當賣罾，罩盡以易紙。\n札蹤跡尚吳，門夢魂先魏。\n闕尋聞天子，詔赫怒誅叛。\n卒宵旰憫烝，黎謨明問征。\n伐王師雖繼，下賊壘未即。\n拔此時淮海，波半是生人。\n血霜戈驅少，壯敗屋棄羸。\n耋踐蹋比塵，埃焚燒同稿。\n秸吾皇自神，聖執事皆間。\n傑射策亦何，為春卿遂聊。\n輟伊余將貢，技未有恥可。\n刷却問漁樵，津重耕烟雨。\n墢諸侯急兵，食冗賸方剪。\n截不可抱詞，章巡門事干。\n謁歸來闔蓬，楗壁立空豎。\n褐煖手抱孤，烟披書向殘。\n雪幽憂和憤，懣忽愁自驚。\n蹶文兮乏寸，毫武也無尺。\n鐵平生所韜，蓄到死不開。\n豁念此令人，悲翕然生内。\n熱加之被皸，瘃况復久藜。\n糲既為霜露，侵一臥増百。\n疾筋骸將束，縛腠理如箠。\n撻初謂抵狂，貙又疑當毒。\n蝎江南多事，鬼巫覡連甌。\n粤可口是妖，訛恣情專賞。\n罰良醫只備，位藥肆成虚。\n設而我正萎，痿安能致訶。\n咄椒蘭任芳，苾精粣從羅。\n列醆斚既屢，傾錢刀亦隨。\n爇兼之瀆財，賄不止行盜。\n竊天地如有，知微妖豈逃。\n殺其時心力，憤益使氣息。\n惙永夜更呻，吟空床但皮。\n骨君來贊賢，牧野鶴聊簪。\n笏謂我同光，塵心中有溟。\n渤輪蹄相壓，至問遺無虚。\n月首到春鴻，濛猶殘病根。\n茇看花雖眼，暈見酒忘肺。\n渴隱几還自，怡逢盧亦爭。\n喝抽毫更唱，和劒㦸相磨。\n戛何大不包，羅何微不挑。\n刮今來值霖，雨晝夜無暫。\n歇雜若碎淵，淪高如破轇。\n轕何勞鼉吼，岸詎要鸛鳴。\n垤秪意江海，翻更愁山岳。\n裂初驚蚩尤，陣虎豹爭摶。\n嚙又疑伍胥，濤蛟蛋相蹙。\n拶千家濛瀑，練忽似好披。\n拂萬瓦垂玉，繩如堪取縈。\n結况余居低，下本是蛙蚓。\n窟邇來増號，呼得以恣唐。\n突先夸屋舎，好又恃頭角。\n凸厚地雖直，方身能徧穿。\n穴常參莊辯，裏亦造揚玄。\n末偃仰縱無，機形容且相。\n忽低頭増歎，詫到口復嗢。\n咽沮洳漬琴，書莓苔染巾。\n襪解衣換倉，粟秕稗猶未。\n脱饑鳥屢窺，臨泥僮苦舂。\n䑔或聞秋稼，穡大半沈澎。\n汃耕父蠧齊，民農夫思旱。\n魃吾觀天之，意未必洪水。\n割且要虐飛，龍又圖滋跛。\n鼈三吳明太，守左右皆儒。\n哲有力即扶，危懐仁過救。\n暍鹿門皮夫，子氣調真俊。\n逸截海上雲，鷹橫空下霜。\n鶻文壇如命，將可以持玉。\n鉞不獨扆羲，軒便當城老。\n佛顧余為山，者所得纔簣。\n撮譬如飾箭，材尚欠鏃與。\n筈閒將歈兒，唱强倚帝子。\n瑟幸得逺瀟，湘不然嗤賈。\n屈開緘窺寶，肆璣貝光比。\n櫛朗詠衝樂，懸陶匏嚮鏗。\n擖古來愁霖，賦不是不清。\n越非君頓挫，才沴氣難摧。\n折馳情扣虚，寂力盡無所。\n掇不足謝徽，音祇令凋鬢。\n","id":65330,"chapter":"卷八十五","chapternum":85,"title":"奉詶襲美先輩吳中苦雨一百韻","titledesc":"","collection":"","collectiondesc":"","poemindex":12},{"author":"陸龜䝉","charstyle":"古體詩","content":"東南具區雄，天水合為一。\n高帆大弓滿，羿射爭箭疾。\n時當暑雨後，氣象仍鬱密。\n乍如開雕笯，聳翅忽飛出。\n行將十洲近，坐覺八極溢。\n耳目駭鴻濛，精神寒佶栗。\n坑來斗呀豁，涌處驚嵳崒。\n𡽗異拔龍，湫喧如破蛟。\n室斯須風妥，帖若受命平。\n秩微茫識端，倪逺嶠疑格〈音閣〉。\n筆巉巉見銅，闕〈湖中穹崇山有銅闕〉左右皆輔。\n弼盤空儼相，趨去勢猶橫。\n逸甞聞咸池，氣下注作清。\n質至今涵赤，霄尚且浴白。\n日〈太湖上稟咸池五車之氣故一水五名也〉又云構浮，玉宛與崑閬。\n匹肅為靈官，家此事難致。\n詰〈太湖乃仙家浮玉之北堂〉纔迎沙嶼，好指顧俄已。\n失山川互蔽，虧魚鳥空聱。\n耴何當授真，檢得召天呉。\n術一一問朝，宗方應可譚。\n","id":65331,"chapter":"卷八十五","chapternum":85,"title":"初入太湖","titledesc":"","collection":"和皮襲美太湖詩","collectiondesc":"","poemindex":13},{"author":"陸龜䝉","charstyle":"古體詩","content":"曉帆逗碕岸高步入神景灑灑襟褏清如臨蕋珠屏雖然羣動息此地常寂靜翠鑷有寒鏘碧花無定影馮軒羽人傲夾户天獸猛稽首朝元君褰衣就虚省呀空雪牙利嗽水石齒冷香母未垂嬰芝田不論頃遙通河漢口近撫松桂頂飯薦七白蔬杯釃九光杏人間附塵躅固陋真鉗頸肯信抃鼇傾猶疑夏蟲永玄津蕩瓊壟紫汞啼金鼎盡出氷霜書期君一披省","id":65332,"chapter":"卷八十五","chapternum":85,"title":"曉次神景宫","titledesc":"","collection":"和皮襲美太湖詩","collectiondesc":"","poemindex":14},{"author":"陸龜䝉","charstyle":"古體詩","content":"知名十小天，林屋當第九〈人間三十六洞天知名者十爾餘二十六天出九微志未行於世〉。\n題之為左神，理之以天后〈林屋為左神幽虚之天即天后真君之便闕〉。\n魁罡辟邪輩，左右專備守。\n自非方瞳人，不敢窺洞口。\n唯君好奇士，復嘯忘情友。\n致傘在風林，低冠入雲竇。\n中深劇苔井，傍坎纔藥臼。\n石角忽支頤，藤根時束肘。\n初為大幽怖，漸見微明誘。\n屹若造靈封，森如達仙藪。\n常聞白芝秀，狀與琅花偶。\n又坐紫泉光，甘如酌天酒〈白芝紫泉皆此洞所出乃神仙之飲餌非常人所能得〉。\n何人能挹嚼，餌以代漿糗。\n却笑探五符，徒勞步雙斗。\n真君不可見，焚盥空遲久。\n眷戀玉碣文，行行但迴首。\n","id":65333,"chapter":"卷八十五","chapternum":85,"title":"入林屋洞","titledesc":"","collection":"和皮襲美太湖詩","collectiondesc":"","poemindex":15},{"author":"陸龜䝉","charstyle":"古體詩","content":"包山信神仙，主者上真職。\n及棲鐘梵侣，又是清涼域。\n乃知烟霞地，絶俗無不得。\n巖開一徑分，柏擁深殿黑。\n僧閒若圖畫，像古非雕刻。\n海客施明珠，湘㽔料〈平聲〉淨食。\n有魚皆玉尾，有烏盡金臆。\n手攜鞞鐸佉〈唐言楊枝〉，若在中印國。\n千峯殘雨過，萬籟清且極。\n此時空寂心，可以遺智識。\n知君戰未勝，尚倚功名力。\n却下聽經徒〈生公有聽經石〉，孤帆有行色。\n","id":65334,"chapter":"卷八十五","chapternum":85,"title":"雨中遊包山精舎","titledesc":"","collection":"和皮襲美太湖詩","collectiondesc":"","poemindex":16},{"author":"陸龜䝉","charstyle":"古體詩","content":"靈蹤未徧尋不覺溪色暝迴頭問棲所稍下杉蘿逕巖居更幽絶澗户相隱映過此即神宫虚堂愜雲性四軒盡疎達一榻何清零〈去聲〉髣髴聞玉笙敲鏗動涼磬風凝古松粒露壓修荷柄萬籟既無聲澄明但心聽希微辨真語若授虚皇命尺宅按來平華池漱餘淨頻窺宿羽麗三吸晨霞盛豈獨冷衣襟便堪遺造請徒深物外趣未脱塵中病舉首謝靈峰徜徉事歸榜","id":65335,"chapter":"卷八十五","chapternum":85,"title":"三宿神景宫","titledesc":"","collection":"和皮襲美太湖詩","collectiondesc":"","poemindex":17},{"author":"陸龜䝉","charstyle":"古體詩","content":"古有韓終道，授之劉先生。\n身如碧鳳凰，羽翼披輕輕。\n先生盛驅役，臣伏甲與丁。\n勢可倒五嶽，不唯鞭羣靈。\n飄颻駕翔螭，白日朝太清。\n空遺古壇在，稠叠烟蘿屏。\n逺懐步罡夕，列宿森然明。\n四角鎮露獸，三層差羽嬰。\n迴眸盻七炁，運足馳疎星。\n象外真既感，區中道俄成。\n邇來向千祀，雲嶠空崢嶸。\n石上橘花落，石根瑤草青。\n時時白鹿下，此外無人行。\n我訪岑寂境，自言齋戒精。\n如今君安死〈字君安〉，魂魄猶羶腥。\n有笈皆緑字，有芝皆紫莖。\n相將望瀛島，浩蕩凌滄溟。\n","id":65336,"chapter":"卷八十五","chapternum":85,"title":"毛公壇","titledesc":"","collection":"和皮襲美太湖詩","collectiondesc":"","poemindex":18},{"author":"陸龜䝉","charstyle":"古體詩","content":"先生鍊飛精，羽化成翩翻。\n荒壇與古甃，隱軫清冷存。\n四面蹙山骨，中心含月魂。\n除非紫水胍，即是金沙源。\n香實灑桂蕋，甘惟漬雲根。\n向來探幽人，酌罷祛䝉昏。\n况公珪璋質，近處諫諍垣。\n又聞虚靜姿，早挂冰雪痕。\n君對瑤華味，重獻蘭薫言。\n當應滌煩暑，朗詠翬飛軒。\n我願得一掬，攀天叫重閽。\n霏霏散為雨，用以移焦原。\n","id":65337,"chapter":"卷八十五","chapternum":85,"title":"以毛公泉獻大諫清河公","titledesc":"","collection":"和皮襲美太湖詩","collectiondesc":"","poemindex":19},{"author":"陸龜䝉","charstyle":"古體詩","content":"左右皆跳岑，孤峯挺然起。\n因思縹緲稱，乃在虚無裏。\n清晨躋磴道，便是孱顏始。\n據石即更歌，遇泉還徙倚。\n花奇忽如薦，樹曲渾成几。\n樂靜烟靄知，忘機猿狖喜。\n頻攀峻過斗，末造平如砥。\n舉首閡青冥，迴眸聊下眎。\n高帆大於鳥，廣墠纔類蟻。\n就此微茫中，爭先未甞已。\n葛洪話剛氣，云地四千里。\n茍能乘之游，止若道路耳。\n吾將自峯頂，便可朝帝扆。\n盡欲活羣生，不唯私一已。\n超騎明月蜍，復弄華星蕋。\n却下蓬萊巔，重窺清淺水。\n身為大塊客，自號天隨子。\n他日向華陽，敲雲問名氏。\n","id":65338,"chapter":"卷八十五","chapternum":85,"title":"縹緲峯","titledesc":"","collection":"和皮襲美太湖詩","collectiondesc":"","poemindex":20},{"author":"陸龜䝉","charstyle":"古體詩","content":"昔聞明月觀〈在建業故臺城〉，祇傷荒野基。\n今逢明月灣，不值三五時。\n擇此二明月，洞庭最看奇。\n連山忽中斷，逺樹分毫釐。\n周迴二十里，一片澄風漪。\n見説秋半夜，淨無雲物欺。\n兼之星斗藏，獨有神仙期。\n初聞鏘鐐跳〈音姚〉，積漸調參差。\n空中卓羽衛，波上停龍螭。\n縱舞玉烟節，高歌碧霜辭。\n清光悄不動，萬象寒咿咿。\n此㑹非俗致，無由得旁窺。\n但當乘扁舟，酒甕仍相隨。\n或徹三弄笛，或成數聯詩。\n自然瑩心骨，何用神仙為。\n","id":65339,"chapter":"卷八十五","chapternum":85,"title":"明月灣","titledesc":"","collection":"和皮襲美太湖詩","collectiondesc":"","poemindex":21},{"author":"陸龜䝉","charstyle":"古體詩","content":"越恃君子衆大將壓全呉〈越有私卒君子六千人〉吳將派天澤以練舟師徒一鏡止千里支流忽然迂蒼奩束洪波坐似馮夷驅戰艦百萬輩浮宫三十餘平川盛丁寧絶島分儲胥鳯押半鶴膝錦杠雜肥胡香烟與殺氣浩浩隨風驅彈射盡高鳥杯觥醉潛魚山靈恐見鞭水府愁為墟兵利德日削反為讎國屠至今鉤鏃殘尚與泥沙俱照此月倍苦來兹烟亦孤丁魂尚有淚合灑青楓枯","id":65340,"chapter":"卷八十五","chapternum":85,"title":"練瀆〈一云呉王開以練兵〉","titledesc":"","collection":"和皮襲美太湖詩","collectiondesc":"","poemindex":22},{"author":"陸龜䝉","charstyle":"古體詩","content":"浮屠從西來，事者極梁武。\n巖幽與水曲，結搆無遺土。\n窮山林榦盡，竭海珠璣聚。\n况即侍從臣，敢愛烟波塢。\n幡條玉龍扣，殿角金虬舞。\n釋子厭樓臺，生人露風雨。\n今來四百載，像設藏雲浦。\n輕鴿亂馴鷗，鳴鐘和朝艣。\n庭蕉裂旗斾，野蔓差纓組。\n石上解空人，窗前聽經虎。\n林虚葉如織，水淨沙堪數。\n徧問得中天，歸修釋迦譜。\n","id":65341,"chapter":"卷八十五","chapternum":85,"title":"孤園寺","titledesc":"","collection":"和皮襲美太湖詩","collectiondesc":"","poemindex":23},{"author":"陸龜䝉","charstyle":"古體詩","content":"甞聞昇三清，真有上中下。\n官居乘佩服，一一自相亞。\n霄裙或霞粲，侍女忽玉奼。\n坐進金碧腴，去馳飇歘駕。\n今來上真觀，恍若心靈訝。\n祇恐暫神遊，又疑新羽化。\n風餘撼朱草，雲破生瑤榭。\n望極覺波平，行虚信烟藉。\n閒開飛龜帙，靜倚宿鳳架。\n俗狀既能遺，塵冠聊以卸。\n人間方大火，此境無朱夏。\n松蓋蔭日車，泉紳拖天罅。\n窮幽不知倦，復息芝園舎。\n鏘佩引涼姿，焚香禮遙夜。\n無情走聲利，有志依閒暇。\n何處好迎僧，希將石樓借。\n","id":65342,"chapter":"卷八十五","chapternum":85,"title":"上真觀","titledesc":"","collection":"和皮襲美太湖詩","collectiondesc":"","poemindex":24},{"author":"陸龜䝉","charstyle":"古體詩","content":"霞島焰難泊，雲峯奇未收。\n蕭條千里灣，獨自清如秋。\n古岸過新雨，高蘿蔭橫流。\n遙風吹蒹葭，折處鳴颼颼。\n昔余守圭竇，過於囘禄囚。\n日為籧筁徒〈渠曲二音簟之異名〉，分作祗禂讎〈氐刁二音並單衣〉。\n願狎寒水怪，不封朱轂侯。\n豈知烟浪涯，坐可思重裘。\n健若數尺鯉，泛然雙白鷗。\n不識號火井，孰問名焦丘。\n我真魚鳥家，盡室營扁舟。\n遺名復避世，消夏還消憂。\n","id":65343,"chapter":"卷八十五","chapternum":85,"title":"消夏灣","titledesc":"","collection":"和皮襲美太湖詩","collectiondesc":"","poemindex":25},{"author":"陸龜䝉","charstyle":"古體詩","content":"靜境林麓好，古祠烟靄濃。\n自非通靈才，敢陟羣仙峯。\n百里波浪沓，中堂簫鼓重。\n真君具瓊轝，髣髴來相從。\n清露濯巢鳥，隂雲生晝龍。\n風飄橘柚香，日動旛蓋容。\n將命禮且潔，所祈年不凶。\n終當以疏聞，特用諸侯封。\n","id":65344,"chapter":"卷八十五","chapternum":85,"title":"包山祠","titledesc":"","collection":"和皮襲美太湖詩","collectiondesc":"","poemindex":26},{"author":"陸龜䝉","charstyle":"古體詩","content":"渺𣺌洞庭，水盈盈芳嶼。\n神因知古佳，麗不獨湘夫。\n人流蘇蕩遙，吹斜領生輕。\n塵蜀綵駮霞，碎呉綃盤霧。\n勻可憐飛鷰，姿合是乘鸞。\n賓坐想烟雨，夕兼知花草。\n春空登油壁，車窈窕誰相。\n親好贈玉條，脱堪依紫綸。\n巾殷勤撥香，池重薦汀洲。\n蘋明朝動蘭，檝不翅星河。\n","id":65345,"chapter":"卷八十五","chapternum":85,"title":"聖姑廟","titledesc":"","collection":"和皮襲美太湖詩","collectiondesc":"","poemindex":27},{"author":"陸龜䝉","charstyle":"古體詩","content":"他山豈無石，厥狀皆可薦。\n端然遇良工，坐使天質變。\n或裁基棟宇，礧砢成廣殿。\n或剖出温瑜，精光具華瑱。\n或將破仇敵，百礮資苦戰。\n或用鏡功名，萬古如㑹面。\n今之洞庭者，一以非此選。\n槎牙真不材，反作天下彥。\n所奇者嵌空，所尚者蔥蒨。\n旁穿參洞穴，内竅均環釧。\n刻削九琳窗，玲瓏五明扇。\n新雕碧霞叚，旋剖秋天片。\n無力置池塘，臨風只流盼。\n","id":65346,"chapter":"卷八十五","chapternum":85,"title":"太湖石","titledesc":"","collection":"和皮襲美太湖詩","collectiondesc":"","poemindex":28},{"author":"陸龜䝉","charstyle":"古體詩","content":"山橫路若絶，轉檝逢平川。\n川中水木幽，高下兼良田。\n溝塍墮微溜，桑柘含疎烟。\n處處倚蠶箔，家家下魚筌。\n騃犢臥新□，野禽爭折蓮。\n試招搔首翁，共語殘陽邊。\n今來九州内，未得皆恬然。\n賊陣始吉語，狂波又凶年。\n吾翁欲何道，守此常安眠。\n笑我掉頭去，蘆中聞刺船。\n余知隠地術，可以齊真仙。\n終當從之游，庶復全於天。\n","id":65347,"chapter":"卷八十五","chapternum":85,"title":"崦裏","titledesc":"","collection":"和皮襲美太湖詩","collectiondesc":"","poemindex":29},{"author":"陸龜䝉","charstyle":"古體詩","content":"一片倒山屏，何時隳洞門。\n屹然空濶中，萬古波濤痕。\n我意上帝命，持來壓泉源。\n恐爲庚辰宮，囚怪力所掀。\n又疑廣袤次，零落潛驚奔。\n不然遭霹靂，强半沈無垠。\n如何造化首，便截秋雲根。\n往事不足問，奇蹤安可論。\n吾今病煩暑，據簟常昏昏。\n欲從石公乞〈石板在石公山前〉，瑩理平如璊。\n前後植桂檜，東西置琴樽。\n盡攜天壤徒，浩唱羲皇言。\n","id":65348,"chapter":"卷八十五","chapternum":85,"title":"石板","titledesc":"","collection":"和皮襲美太湖詩","collectiondesc":"","poemindex":30},{"author":"陸龜䝉","charstyle":"古體詩","content":"甞聞四書曰，經史子集焉。\n茍非天禄中，此事無由全。\n自從秦火來，歴代逢迍邅。\n漢祖入闗日，蕭何為政年。\n盡力取圖籍，遂持天下權。\n中興熹平時，敎化還相宣。\n立石刻五經，置於太學前。\n賊卓亂王室，君臣如轉圜。\n洛陽且煨燼，載籍宜為烟。\n逮晉武革命，生民纔息肩。\n惠懷並寡昧，戎馬俄腥羶。\n已覺天地閉，競為東南遷。\n日既不暇給，墳索何由專。\n爾後國脆弱，人多尚虚玄。\n任學者得謗，清言者為賢。\n直至沈范輩〈沈約范雲皆藏書數萬卷〉，始家藏簡編。\n御府有不足，仍令就之傳。\n梁元渚宮日，盡取如蚳蝝。\n兵威忽破碎，焚爇無遺篇。\n近者隋後主，搜羅勢駢闐。\n寶函映玉軸，彩翠明霞鮮。\n伊唐受命初，載史聲連延。\n砥柱不我助，驚波湧淪漣。\n遂令往古書，半在餘浮泉。\n貞觀購亡逸，蓬瀛漸周旋。\n炅然東壁光，與月爭流天。\n偉矣開元中，王道真平平。\n八萬五千卷，一一皆塗鉛〈開元麗正殿書錄〉。\n人間盛傳寫，海内奔窮研。\n目云西齋書，有過東臯田。\n吾聞徐氏子，奕世皆才賢。\n因知遺孫謀，不在黃金錢。\n插架㡬萬軸，森森若戈鋋。\n風吹籖牌聲，滿室鏗鏘然。\n佳哉鹿門子，好問如除㾓。\n倐來參卿處，遂得參卿憐。\n開懷展橱簏，惟在性所便。\n素業已千仞，今為峻雲巔。\n雄才舊百派，相近浮日川。\n君抱王佐圖，縱步凌陶甄。\n他時若報德，誰在參卿先。\n","id":65349,"chapter":"卷八十五","chapternum":85,"title":"徐詩","titledesc":"","collection":"奉和襲美二游詩","collectiondesc":"","poemindex":31},{"author":"陸龜䝉","charstyle":"古體詩","content":"呉之辟疆園，在昔勝槩敵。\n前聞富脩竹，後説紛怪石〈竟陵子陸羽玩月詩云辟疆舊林閬怪石紛相向〉。\n風烟慘無主，載祀將六百。\n草色與行人，誰能問遺跡。\n不知清景在，盡付任君宅。\n却是五湖光，偷來傍簷隙。\n出門向城路，車馬聲躙躒。\n入門望亭隈，水木氣岑寂。\n犨牆繞曲岸，勢似行無極。\n十步一危梁，乍疑當絶壁。\n池容澹而古，樹意蒼然僻。\n魚驚尾半紅，鳥下衣全碧。\n斜來島嶼隠，恍若瀟湘隔。\n雨靜挂殘絲，烟消有餘胍。\n朅來任公子，擺落名利役。\n雖將禄代耕，頗愛巾隨䇿。\n秋籠支遁鶴，夜榻戴顒客。\n說史足為師，譚禪差作伯。\n君多鹿門思，到此情便適。\n偶䕃桂堪帷，縱吟苔可席。\n顧余真任誕，雅遂中心獲。\n但喜醉還醒，豈知玄尚白。\n甘閒在雞口，不貴封龍額。\n即此自怡神，何勞謝公屐。\n","id":65350,"chapter":"卷八十五","chapternum":85,"title":"任詩","titledesc":"","collection":"奉和襲美二游詩","collectiondesc":"","poemindex":32},{"author":"陸龜䝉","charstyle":"古體詩","content":"大罟網目繁，空江波浪黑。\n沈沈到波底，恰共波同色。\n牽時萬鬐入，已有千鈞力。\n尚悔不橫流，恐他人更得。\n","id":65351,"chapter":"卷八十五","chapternum":85,"title":"網","titledesc":"","collection":"漁具詩〈并序〉","collectiondesc":"天隨子䱷於海山之顏有年矣矢漁之具莫不窮極其趣大凡結繩持網者總謂之網罟網罟之流曰罛曰罾曰罺圓而縱捨曰罩挾而昇降曰曷緡而竿者總謂之筌筌之流曰筒曰車橫川曰梁承虚曰笱編而沈之曰箄矛而卓之曰矠棘而中之曰义鏃而綸之曰射扣而騃之曰根置而守之曰神列竹於海澨曰滬錯薪於水中曰𥶠所載之舟曰舴艋所貯之器曰笭箵其他或術以招之或藥而盡之皆出於詩書雜傳及今之聞見可考而驗之不誣也今擇其任詠者作十五題以諷〈今選十二首〉噫矢魚之具也如此今既歌之矣矢民之具也如彼誰其嗣之鹿門子有高灑之才必為我同作 曷字書作𦊔女減切矠矛也桹者以薄板置瓦器上撃之以驅魚鯉魚滿三百六十歳蛟龍輙率而飛去年置一神守之則不能去矣神鼈也滬呉之滬瀆是也","poemindex":33},{"author":"陸龜䝉","charstyle":"古體詩","content":"左手揭圓罛，輕橈弄舟子。\n不知潛鱗處，但去籠烟水。\n時穿紫萍破，忽値朱衣起〈松江有朱衣鮒〉。\n貴得不貴名，敢論魴與鯉。\n","id":65352,"chapter":"卷八十五","chapternum":85,"title":"罩","titledesc":"","collection":"漁具詩〈并序〉","collectiondesc":"天隨子䱷於海山之顏有年矣矢漁之具莫不窮極其趣大凡結繩持網者總謂之網罟網罟之流曰罛曰罾曰罺圓而縱捨曰罩挾而昇降曰曷緡而竿者總謂之筌筌之流曰筒曰車橫川曰梁承虚曰笱編而沈之曰箄矛而卓之曰矠棘而中之曰义鏃而綸之曰射扣而騃之曰根置而守之曰神列竹於海澨曰滬錯薪於水中曰𥶠所載之舟曰舴艋所貯之器曰笭箵其他或術以招之或藥而盡之皆出於詩書雜傳及今之聞見可考而驗之不誣也今擇其任詠者作十五題以諷〈今選十二首〉噫矢魚之具也如此今既歌之矣矢民之具也如彼誰其嗣之鹿門子有高灑之才必為我同作 曷字書作𦊔女減切矠矛也桹者以薄板置瓦器上撃之以驅魚鯉魚滿三百六十歳蛟龍輙率而飛去年置一神守之則不能去矣神鼈也滬呉之滬瀆是也","poemindex":34},{"author":"陸龜䝉","charstyle":"古體詩","content":"有意烹小鮮，乘流駐孤棹。\n雖然煩取舎，未肯求津要。\n多為蝦蜆誤，已分鵁鶄笑。\n寄語龍伯人，荒唐不同調。\n","id":65353,"chapter":"卷八十五","chapternum":85,"title":"𠉁","titledesc":"","collection":"漁具詩〈并序〉","collectiondesc":"天隨子䱷於海山之顏有年矣矢漁之具莫不窮極其趣大凡結繩持網者總謂之網罟網罟之流曰罛曰罾曰罺圓而縱捨曰罩挾而昇降曰曷緡而竿者總謂之筌筌之流曰筒曰車橫川曰梁承虚曰笱編而沈之曰箄矛而卓之曰矠棘而中之曰义鏃而綸之曰射扣而騃之曰根置而守之曰神列竹於海澨曰滬錯薪於水中曰𥶠所載之舟曰舴艋所貯之器曰笭箵其他或術以招之或藥而盡之皆出於詩書雜傳及今之聞見可考而驗之不誣也今擇其任詠者作十五題以諷〈今選十二首〉噫矢魚之具也如此今既歌之矣矢民之具也如彼誰其嗣之鹿門子有高灑之才必為我同作 曷字書作𦊔女減切矠矛也桹者以薄板置瓦器上撃之以驅魚鯉魚滿三百六十歳蛟龍輙率而飛去年置一神守之則不能去矣神鼈也滬呉之滬瀆是也","poemindex":35},{"author":"陸龜䝉","charstyle":"古體詩","content":"溪上持雙輪，溪邊指茅屋。\n閒乘風水便，敢議朱丹轂。\n高多倚衡懼，下有折軸速。\n曷若載逍遙，歸來臥雲族。\n","id":65354,"chapter":"卷八十五","chapternum":85,"title":"釣車","titledesc":"","collection":"漁具詩〈并序〉","collectiondesc":"天隨子䱷於海山之顏有年矣矢漁之具莫不窮極其趣大凡結繩持網者總謂之網罟網罟之流曰罛曰罾曰罺圓而縱捨曰罩挾而昇降曰曷緡而竿者總謂之筌筌之流曰筒曰車橫川曰梁承虚曰笱編而沈之曰箄矛而卓之曰矠棘而中之曰义鏃而綸之曰射扣而騃之曰根置而守之曰神列竹於海澨曰滬錯薪於水中曰𥶠所載之舟曰舴艋所貯之器曰笭箵其他或術以招之或藥而盡之皆出於詩書雜傳及今之聞見可考而驗之不誣也今擇其任詠者作十五題以諷〈今選十二首〉噫矢魚之具也如此今既歌之矣矢民之具也如彼誰其嗣之鹿門子有高灑之才必為我同作 曷字書作𦊔女減切矠矛也桹者以薄板置瓦器上撃之以驅魚鯉魚滿三百六十歳蛟龍輙率而飛去年置一神守之則不能去矣神鼈也滬呉之滬瀆是也","poemindex":36},{"author":"陸龜䝉","charstyle":"古體詩","content":"春溪正含緑，良夜才參半。\n持矛若羽輕，列燭如星爛。\n傷鱗跳密藻，碎首沈遥岸。\n盡族染東流，傍人作佳翫。\n","id":65355,"chapter":"卷八十五","chapternum":85,"title":"义魚","titledesc":"","collection":"漁具詩〈并序〉","collectiondesc":"天隨子䱷於海山之顏有年矣矢漁之具莫不窮極其趣大凡結繩持網者總謂之網罟網罟之流曰罛曰罾曰罺圓而縱捨曰罩挾而昇降曰曷緡而竿者總謂之筌筌之流曰筒曰車橫川曰梁承虚曰笱編而沈之曰箄矛而卓之曰矠棘而中之曰义鏃而綸之曰射扣而騃之曰根置而守之曰神列竹於海澨曰滬錯薪於水中曰𥶠所載之舟曰舴艋所貯之器曰笭箵其他或術以招之或藥而盡之皆出於詩書雜傳及今之聞見可考而驗之不誣也今擇其任詠者作十五題以諷〈今選十二首〉噫矢魚之具也如此今既歌之矣矢民之具也如彼誰其嗣之鹿門子有高灑之才必為我同作 曷字書作𦊔女減切矠矛也桹者以薄板置瓦器上撃之以驅魚鯉魚滿三百六十歳蛟龍輙率而飛去年置一神守之則不能去矣神鼈也滬呉之滬瀆是也","poemindex":37},{"author":"陸龜䝉","charstyle":"古體詩","content":"彎弓注碧潯，掉尾行涼沚。\n青楓下晚照，正在澄明裏。\n抨弦斷荷扇，濺血殷菱蕋。\n若使禽荒聞，移之暴烟水。\n","id":65356,"chapter":"卷八十五","chapternum":85,"title":"射魚","titledesc":"","collection":"漁具詩〈并序〉","collectiondesc":"天隨子䱷於海山之顏有年矣矢漁之具莫不窮極其趣大凡結繩持網者總謂之網罟網罟之流曰罛曰罾曰罺圓而縱捨曰罩挾而昇降曰曷緡而竿者總謂之筌筌之流曰筒曰車橫川曰梁承虚曰笱編而沈之曰箄矛而卓之曰矠棘而中之曰义鏃而綸之曰射扣而騃之曰根置而守之曰神列竹於海澨曰滬錯薪於水中曰𥶠所載之舟曰舴艋所貯之器曰笭箵其他或術以招之或藥而盡之皆出於詩書雜傳及今之聞見可考而驗之不誣也今擇其任詠者作十五題以諷〈今選十二首〉噫矢魚之具也如此今既歌之矣矢民之具也如彼誰其嗣之鹿門子有高灑之才必為我同作 曷字書作𦊔女減切矠矛也桹者以薄板置瓦器上撃之以驅魚鯉魚滿三百六十歳蛟龍輙率而飛去年置一神守之則不能去矣神鼈也滬呉之滬瀆是也","poemindex":38},{"author":"陸龜䝉","charstyle":"古體詩","content":"水淺藻荇澁，釣罩無所及。\n鏗如木鐸音，勢若金鉦急。\n敺之就深處，用以資俯拾。\n搜羅爾甚微，遁去將何入。\n","id":65357,"chapter":"卷八十五","chapternum":85,"title":"鳴桹","titledesc":"","collection":"漁具詩〈并序〉","collectiondesc":"天隨子䱷於海山之顏有年矣矢漁之具莫不窮極其趣大凡結繩持網者總謂之網罟網罟之流曰罛曰罾曰罺圓而縱捨曰罩挾而昇降曰曷緡而竿者總謂之筌筌之流曰筒曰車橫川曰梁承虚曰笱編而沈之曰箄矛而卓之曰矠棘而中之曰义鏃而綸之曰射扣而騃之曰根置而守之曰神列竹於海澨曰滬錯薪於水中曰𥶠所載之舟曰舴艋所貯之器曰笭箵其他或術以招之或藥而盡之皆出於詩書雜傳及今之聞見可考而驗之不誣也今擇其任詠者作十五題以諷〈今選十二首〉噫矢魚之具也如此今既歌之矣矢民之具也如彼誰其嗣之鹿門子有高灑之才必為我同作 曷字書作𦊔女減切矠矛也桹者以薄板置瓦器上撃之以驅魚鯉魚滿三百六十歳蛟龍輙率而飛去年置一神守之則不能去矣神鼈也滬呉之滬瀆是也","poemindex":39},{"author":"陸龜䝉","charstyle":"古體詩","content":"萬植禦洪波，森然倒林薄。\n千顱咽雲上，過半隨潮落。\n其間風信背，更值雷聲惡。\n天道亦裒多，吾將移海若。\n","id":65358,"chapter":"卷八十五","chapternum":85,"title":"滬〈吳人今謂之籪〉","titledesc":"","collection":"漁具詩〈并序〉","collectiondesc":"天隨子䱷於海山之顏有年矣矢漁之具莫不窮極其趣大凡結繩持網者總謂之網罟網罟之流曰罛曰罾曰罺圓而縱捨曰罩挾而昇降曰曷緡而竿者總謂之筌筌之流曰筒曰車橫川曰梁承虚曰笱編而沈之曰箄矛而卓之曰矠棘而中之曰义鏃而綸之曰射扣而騃之曰根置而守之曰神列竹於海澨曰滬錯薪於水中曰𥶠所載之舟曰舴艋所貯之器曰笭箵其他或術以招之或藥而盡之皆出於詩書雜傳及今之聞見可考而驗之不誣也今擇其任詠者作十五題以諷〈今選十二首〉噫矢魚之具也如此今既歌之矣矢民之具也如彼誰其嗣之鹿門子有高灑之才必為我同作 曷字書作𦊔女減切矠矛也桹者以薄板置瓦器上撃之以驅魚鯉魚滿三百六十歳蛟龍輙率而飛去年置一神守之則不能去矣神鼈也滬呉之滬瀆是也","poemindex":40},{"author":"陸龜䝉","charstyle":"古體詩","content":"斬木置水中，枝條互相蔽。\n寒魚遂家此，自以為生計。\n春冰忽融冶，盡取無遺裔。\n所託成禍機，臨川一凝睇。\n","id":65359,"chapter":"卷八十五","chapternum":85,"title":"𥶠〈呉人今謂之叢〉","titledesc":"","collection":"漁具詩〈并序〉","collectiondesc":"天隨子䱷於海山之顏有年矣矢漁之具莫不窮極其趣大凡結繩持網者總謂之網罟網罟之流曰罛曰罾曰罺圓而縱捨曰罩挾而昇降曰曷緡而竿者總謂之筌筌之流曰筒曰車橫川曰梁承虚曰笱編而沈之曰箄矛而卓之曰矠棘而中之曰义鏃而綸之曰射扣而騃之曰根置而守之曰神列竹於海澨曰滬錯薪於水中曰𥶠所載之舟曰舴艋所貯之器曰笭箵其他或術以招之或藥而盡之皆出於詩書雜傳及今之聞見可考而驗之不誣也今擇其任詠者作十五題以諷〈今選十二首〉噫矢魚之具也如此今既歌之矣矢民之具也如彼誰其嗣之鹿門子有高灑之才必為我同作 曷字書作𦊔女減切矠矛也桹者以薄板置瓦器上撃之以驅魚鯉魚滿三百六十歳蛟龍輙率而飛去年置一神守之則不能去矣神鼈也滬呉之滬瀆是也","poemindex":41},{"author":"陸龜䝉","charstyle":"古體詩","content":"鑿池收頳鱗，疎疎置雲嶼。\n還同汗漫遊，遂以江湖處。\n如非一神守，潛被蛟龍主。\n蛟龍若無道，跛鼈亦可禦。\n","id":65360,"chapter":"卷八十五","chapternum":85,"title":"種魚","titledesc":"","collection":"漁具詩〈并序〉","collectiondesc":"天隨子䱷於海山之顏有年矣矢漁之具莫不窮極其趣大凡結繩持網者總謂之網罟網罟之流曰罛曰罾曰罺圓而縱捨曰罩挾而昇降曰曷緡而竿者總謂之筌筌之流曰筒曰車橫川曰梁承虚曰笱編而沈之曰箄矛而卓之曰矠棘而中之曰义鏃而綸之曰射扣而騃之曰根置而守之曰神列竹於海澨曰滬錯薪於水中曰𥶠所載之舟曰舴艋所貯之器曰笭箵其他或術以招之或藥而盡之皆出於詩書雜傳及今之聞見可考而驗之不誣也今擇其任詠者作十五題以諷〈今選十二首〉噫矢魚之具也如此今既歌之矣矢民之具也如彼誰其嗣之鹿門子有高灑之才必為我同作 曷字書作𦊔女減切矠矛也桹者以薄板置瓦器上撃之以驅魚鯉魚滿三百六十歳蛟龍輙率而飛去年置一神守之則不能去矣神鼈也滬呉之滬瀆是也","poemindex":42},{"author":"陸龜䝉","charstyle":"古體詩","content":"篷棹兩三事，天然相與閒。\n朝隨稚子去，暮唱菱歌還。\n倚石遲後侣，徐橈供遠山。\n君看萬斛載，沈溺須臾間。\n","id":65361,"chapter":"卷八十五","chapternum":85,"title":"舴艋","titledesc":"","collection":"漁具詩〈并序〉","collectiondesc":"天隨子䱷於海山之顏有年矣矢漁之具莫不窮極其趣大凡結繩持網者總謂之網罟網罟之流曰罛曰罾曰罺圓而縱捨曰罩挾而昇降曰曷緡而竿者總謂之筌筌之流曰筒曰車橫川曰梁承虚曰笱編而沈之曰箄矛而卓之曰矠棘而中之曰义鏃而綸之曰射扣而騃之曰根置而守之曰神列竹於海澨曰滬錯薪於水中曰𥶠所載之舟曰舴艋所貯之器曰笭箵其他或術以招之或藥而盡之皆出於詩書雜傳及今之聞見可考而驗之不誣也今擇其任詠者作十五題以諷〈今選十二首〉噫矢魚之具也如此今既歌之矣矢民之具也如彼誰其嗣之鹿門子有高灑之才必為我同作 曷字書作𦊔女減切矠矛也桹者以薄板置瓦器上撃之以驅魚鯉魚滿三百六十歳蛟龍輙率而飛去年置一神守之則不能去矣神鼈也滬呉之滬瀆是也","poemindex":43},{"author":"陸龜䝉","charstyle":"古體詩","content":"誰謂笭箵小，我謂笭箵大。\n盛魚自足飡，寘璧能為害。\n時將刷蘋浪，又取懸藤帶。\n不及腰上金，何勞問蓍蔡。\n","id":65362,"chapter":"卷八十五","chapternum":85,"title":"笭箵","titledesc":"","collection":"漁具詩〈并序〉","collectiondesc":"天隨子䱷於海山之顏有年矣矢漁之具莫不窮極其趣大凡結繩持網者總謂之網罟網罟之流曰罛曰罾曰罺圓而縱捨曰罩挾而昇降曰曷緡而竿者總謂之筌筌之流曰筒曰車橫川曰梁承虚曰笱編而沈之曰箄矛而卓之曰矠棘而中之曰义鏃而綸之曰射扣而騃之曰根置而守之曰神列竹於海澨曰滬錯薪於水中曰𥶠所載之舟曰舴艋所貯之器曰笭箵其他或術以招之或藥而盡之皆出於詩書雜傳及今之聞見可考而驗之不誣也今擇其任詠者作十五題以諷〈今選十二首〉噫矢魚之具也如此今既歌之矣矢民之具也如彼誰其嗣之鹿門子有高灑之才必為我同作 曷字書作𦊔女減切矠矛也桹者以薄板置瓦器上撃之以驅魚鯉魚滿三百六十歳蛟龍輙率而飛去年置一神守之則不能去矣神鼈也滬呉之滬瀆是也","poemindex":44},{"author":"陸龜䝉","charstyle":"古體詩","content":"結茅次烟水，用以資嘯傲。\n豈謂釣家流，忽同禪室號。\n閒憑山叟占，晚有溪禽嫪。\n華屋莫相非，各隨吾所好。\n","id":65363,"chapter":"卷八十五","chapternum":85,"title":"漁菴","titledesc":"","collection":"和襲美添漁具詩","collectiondesc":"","poemindex":45},{"author":"陸龜䝉","charstyle":"古體詩","content":"揀得白雲根，秋潮未曽没。\n坡陁坐鼇背，散漫垂龍髮。\n持竿從掩霧，置酒復待月。\n即此放神情，何勞適吳越。\n","id":65364,"chapter":"卷八十五","chapternum":85,"title":"釣磯","titledesc":"","collection":"和襲美添漁具詩","collectiondesc":"","poemindex":46},{"author":"陸龜䝉","charstyle":"古體詩","content":"朝攜下楓浦，晚戴出烟艇。\n冐雪或平簷，聽泉時仄頂。\n飇移靄然色，波亂危如影。\n不識九衢塵，終年居下浻。\n","id":65365,"chapter":"卷八十五","chapternum":85,"title":"篛笠","titledesc":"","collection":"和襲美添漁具詩","collectiondesc":"","poemindex":47},{"author":"陸龜䝉","charstyle":"古體詩","content":"草木黃落時，比隣見相喜。\n門當清澗盡，屋在寒雲裏。\n山棚日纔下，野竈烟初起。\n所謂順天民，唐堯亦如此。\n","id":65366,"chapter":"卷八十五","chapternum":85,"title":"樵家","titledesc":"","collection":"樵人十詠〈并序選七首〉","collectiondesc":"環中先生謂天隨子曰子與鹿門子應和為漁具詩信盡其道而美矣世言樵漁者必聮其命稱且常與隠君子事詩之言錯薪禮之言負薪傳之言積薪史之言束薪非樵者之實乎可不足以寄興詠獨闕其詞邪退作十樵以補其闕漏寄鹿門子","poemindex":48},{"author":"陸龜䝉","charstyle":"古體詩","content":"自小即胼胝，至今凋鬢髮。\n所圖山褐厚，所愛山爐熱。\n不知冠葢好，但信烟霞活。\n富貴如疾顛，吾從老巖穴。\n","id":65367,"chapter":"卷八十五","chapternum":85,"title":"樵叟","titledesc":"","collection":"樵人十詠〈并序選七首〉","collectiondesc":"環中先生謂天隨子曰子與鹿門子應和為漁具詩信盡其道而美矣世言樵漁者必聮其命稱且常與隠君子事詩之言錯薪禮之言負薪傳之言積薪史之言束薪非樵者之實乎可不足以寄興詠獨闕其詞邪退作十樵以補其闕漏寄鹿門子","poemindex":49},{"author":"陸龜䝉","charstyle":"古體詩","content":"生在蒼崖邊，能諳白雲養〈去聲山家謂養柴地為養〉。\n纔穿遠林去，已在孤峯上。\n薪和野花束，步帶山詞唱。\n日暮不歸來，柴扉有人望。\n","id":65368,"chapter":"卷八十五","chapternum":85,"title":"樵子","titledesc":"","collection":"樵人十詠〈并序選七首〉","collectiondesc":"環中先生謂天隨子曰子與鹿門子應和為漁具詩信盡其道而美矣世言樵漁者必聮其命稱且常與隠君子事詩之言錯薪禮之言負薪傳之言積薪史之言束薪非樵者之實乎可不足以寄興詠獨闕其詞邪退作十樵以補其闕漏寄鹿門子","poemindex":50},{"author":"陸龜䝉","charstyle":"古體詩","content":"淬礪秋水清，攜持遠山曙。\n丁丁在前澗，杳杳無尋處。\n巢傾鳥猶在，樹盡猿方去。\n授鉞者何人，吾今易其慮。\n","id":65369,"chapter":"卷八十五","chapternum":85,"title":"樵斧","titledesc":"","collection":"樵人十詠〈并序選七首〉","collectiondesc":"環中先生謂天隨子曰子與鹿門子應和為漁具詩信盡其道而美矣世言樵漁者必聮其命稱且常與隠君子事詩之言錯薪禮之言負薪傳之言積薪史之言束薪非樵者之實乎可不足以寄興詠獨闕其詞邪退作十樵以補其闕漏寄鹿門子","poemindex":51},{"author":"陸龜䝉","charstyle":"古體詩","content":"輕無斗儲價，重則筋力絶。\n欲下半巖時，憂襟兩如結。\n風高勢還却，雪厚疑中折。\n負荷誠獨難，移之贈來哲。\n","id":65370,"chapter":"卷八十五","chapternum":85,"title":"樵擔","titledesc":"","collection":"樵人十詠〈并序選七首〉","collectiondesc":"環中先生謂天隨子曰子與鹿門子應和為漁具詩信盡其道而美矣世言樵漁者必聮其命稱且常與隠君子事詩之言錯薪禮之言負薪傳之言積薪史之言束薪非樵者之實乎可不足以寄興詠獨闕其詞邪退作十樵以補其闕漏寄鹿門子","poemindex":52},{"author":"陸龜䝉","charstyle":"古體詩","content":"朝隨早潮去，暮帶殘陽返。\n向背得清飇，相追無近遠。\n採山一何遲，服道常苦蹇。\n仙術信能為，年華未將晚。\n","id":65371,"chapter":"卷八十五","chapternum":85,"title":"樵風","titledesc":"","collection":"樵人十詠〈并序選七首〉","collectiondesc":"環中先生謂天隨子曰子與鹿門子應和為漁具詩信盡其道而美矣世言樵漁者必聮其命稱且常與隠君子事詩之言錯薪禮之言負薪傳之言積薪史之言束薪非樵者之實乎可不足以寄興詠獨闕其詞邪退作十樵以補其闕漏寄鹿門子","poemindex":53},{"author":"陸龜䝉","charstyle":"古體詩","content":"縱調為野吟，徐徐下雲磴。\n因知負樵樂，不減援琴興。\n出林方自轉，隔水猶相應。\n但取天壤情，何來郢人稱。\n","id":65372,"chapter":"卷八十五","chapternum":85,"title":"樵歌","titledesc":"","collection":"樵人十詠〈并序選七首〉","collectiondesc":"環中先生謂天隨子曰子與鹿門子應和為漁具詩信盡其道而美矣世言樵漁者必聮其命稱且常與隠君子事詩之言錯薪禮之言負薪傳之言積薪史之言束薪非樵者之實乎可不足以寄興詠獨闕其詞邪退作十樵以補其闕漏寄鹿門子","poemindex":54},{"author":"陸龜䝉","charstyle":"古體詩","content":"落塵花片排香㾗，闌珊醉露栖愁魂。\n洞庭波色惜不得，東風領入黃金樽。\n千筠擲毫春譜大，碧舞紅啼相唱和。\n安知寂寞西海頭，青𥳇未垂孤鳯。\n","id":65373,"chapter":"卷八十五","chapternum":85,"title":"置酒行","titledesc":"","collection":"","collectiondesc":"","poemindex":55},{"author":"陸龜䝉","charstyle":"古體詩","content":"江草秋窮似秋半，十角吳牛放江岸。\n隣肩抵尾乍依隈，橫去斜奔忽分散。\n荒波斷壍無端入，背上時時孤鳥立。\n日暮相將帶雨歸，田家烟火微茫濕。\n","id":65374,"chapter":"卷八十五","chapternum":85,"title":"放牛","titledesc":"","collection":"","collectiondesc":"","poemindex":56},{"author":"陸龜䝉","charstyle":"古體詩","content":"水鳥山禽雖，異名天工各。\n與雙翅翎雛，巢吞啄即一。\n例游處高卑，殊不停别有。\n觜鈹爪㦸勁，立直眎者撃。\n搏挽裂圖羶，腥如此等色。\n恣豪橫聳身，往往凌青冥。\n為人羅絆取，材力韋韝綵。\n綬懸金鈴三，驅不以鳥捕。\n鳥天下先得，聞諸經超然。\n可繼義勇後，恰似有志行。\n天刑鷗閒鶴，散兩自遂意。\n思不受人丁，寧今朝櫂倚。\n寒江汀舂鉏，翡翠參鵁鶄。\n孤翹側睨瞥，滅没未是即。\n肯馴簷楹婦，女衣襟便佞。\n舌始得金籠，日提挈精神。\n卓犖背人飛，冷抱蒹葭宿。\n烟月我與時，情太乖剌祇。\n是江禽有毛，髮慇勤謝汝。\n莫相猜歸來，長短同羣活。\n","id":65375,"chapter":"卷八十五","chapternum":85,"title":"水鳥","titledesc":"","collection":"","collectiondesc":"","poemindex":57},{"author":"陸龜䝉","charstyle":"古體詩","content":"自春徂秋天勿雨，廉廉早稻纔遮畆。\n芒粒稀疎熟更輕，地與禾頭不相拄。\n我來愁築心如堵，更聽農夫夜深語。\n凶年是物即為災，百陣野鳬千穴鼠。\n平明抱杖入田中，十穗蕭然九穗空。\n敢言一歳囷倉實，不了如今朝暮舂。\n天職誰司下民籍，茍有區區宜㭊析。\n本作耕耘意若何，蟲豸兼教食人食。\n古者為邦須蓄積，魯饑尚責如齊糴。\n今之為政異當時，一任流離恣徴索。\n平生幸遇華陽客，向日飡霞轉肥白。\n欲賣耕牛棄水田，移家直傍三茅宅。\n","id":65376,"chapter":"卷八十五","chapternum":85,"title":"刈穫","titledesc":"","collection":"","collectiondesc":"","poemindex":58},{"author":"陸龜䝉","charstyle":"古體詩","content":"屋小茅乾雨聲大，自疑身著簔衣臥。\n兼似孤舟小泊時，風吹折葦來相佐。\n我有愁襟無可那，纔成好夢剛驚破。\n背壁殘燈不及螢，重挑却向燈前坐。\n","id":65377,"chapter":"卷八十五","chapternum":85,"title":"雨夜","titledesc":"","collection":"","collectiondesc":"","poemindex":59},{"author":"陸龜䝉","charstyle":"古體詩","content":"江南春早魚無澤，歳晏未曽腥鼎鬲。\n今朝有客賣鱸魴，手提見我長於尺。\n呼兒舂取紅蓮米，輕重相當加十倍。\n且作呉羹助早餐，飽臥晴簷曝寒背。\n橫戈負羽正紛紛，祇用驍雄不用文。\n爭如曉夕謳吟樣，好伴滄洲白鳥羣。\n","id":65378,"chapter":"卷八十五","chapternum":85,"title":"食魚","titledesc":"","collection":"","collectiondesc":"","poemindex":60},{"author":"陸龜䝉","charstyle":"古體詩","content":"偶繋漁舟汀樹枝因看射鳥令人悲盤空野鶴忽然下背翳見媒心不疑媒閒靜立如無事清唳時時入遙吹徘徊未忍過南塘且應同聲就同類梳翎宛若相逢喜祇怕纔來又驚起窺鱗啄藻乍低昂注定當胷流一矢媒懽舞躍勢離披似諂功能罾弩兒雲飛水宿各自物妬侣害羣猶爾為而况世間有名利外頭笑語中猜忌君不見荒陂野鶴陷良媒同類同聲真可畏","id":65379,"chapter":"卷八十五","chapternum":85,"title":"鶴媒歌","titledesc":"","collection":"","collectiondesc":"","poemindex":61},{"author":"陸龜䝉","charstyle":"古體詩","content":"松篁交加午隂黑，别是江南烟靄國。\n頑雲猛雨更相欺，聲似虓號色如墨。\n茅茨裛爛簷生衣，夜夜化為螢火飛。\n螢飛漸多屋漸薄，一注愁霖當面落。\n愁霖愁霖爾何錯，滅頂于余奚所作。\n既不能賦似陳思，王又不能詩似謝。\n康樂〈曹有愁霖賦謝有愁霖詩〉昔年甞過杜，子美亦得高歌破。\n印紙慣曽掀攪大，筆多為我才情也。\n如此高揖愁霖詞，未已披文忽自皮。\n夫子哀絃怨柱合，為吟㤞我窮棲蓬。\n藋裏初悲濕翼何，由起末欲牋天叩。\n天耳其如玉女正，投壺笑電霏霏作。\n天喜我本曽無一，稜〈去聲〉田平生嘯傲空。\n漁船有時赤脚㺯，明月踏破五湖光。\n底天去嵗王師東，下急輸兵粟盡民。\n相泣伊余不戰不，耕人敢怨烝黎無。\n糝粒不然受性圓，如規千姿萬態分。\n毫氂唾壺虎子盡，能執䑛痔折枝無。\n所辭有頭强方心，强直撐柱頺風不。\n量力自愛垂名野，史中寧論抱困荒。\n城側唯君浩嘆非，庸人分衣輟飲來。\n相親橫眠木榻忘，華薦對食露葵輕。\n八珍欲窮玄鳳未，白欲懐仙鯨尚隔。\n不如驅入醉鄉中，只恐醉鄉田地窄。\n","id":65380,"chapter":"卷八十五","chapternum":85,"title":"奉酬襲美苦雨見寄","titledesc":"","collection":"","collectiondesc":"","poemindex":62}]