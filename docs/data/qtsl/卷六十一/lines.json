[
  {
    "id": 132843,
    "uid": "line-61-1",
    "chapter": "卷六十一",
    "chapternum": 61,
    "charstyle": "",
    "linenum": 1,
    "type": "章节说明",
    "linetype": "bookdesc",
    "content": "欽定四庫全書",
    "author": ""
  },
  {
    "id": 132844,
    "uid": "line-61-2",
    "chapter": "卷六十一",
    "chapternum": 61,
    "charstyle": "",
    "linenum": 2,
    "type": "章节说明",
    "linetype": "bookdesc",
    "content": "御定全唐詩録卷六十一",
    "author": ""
  },
  {
    "id": 132845,
    "uid": "line-61-3",
    "chapter": "卷六十一",
    "chapternum": 61,
    "charstyle": "",
    "linenum": 3,
    "type": "作者",
    "linetype": "author",
    "content": "白居易",
    "author": "白居易"
  },
  {
    "id": 132846,
    "uid": "line-61-4",
    "chapter": "卷六十一",
    "chapternum": 61,
    "charstyle": "古體詩",
    "linenum": 4,
    "type": "古近体",
    "linetype": "charstyle",
    "content": "古體詩",
    "author": "白居易"
  },
  {
    "id": 132847,
    "uid": "line-61-5",
    "chapter": "卷六十一",
    "chapternum": 61,
    "charstyle": "古體詩",
    "linenum": 5,
    "type": "标题",
    "linetype": "title",
    "content": "孟夏思渭村舊居寄舍弟",
    "author": "白居易"
  },
  {
    "id": 132848,
    "uid": "line-61-6",
    "chapter": "卷六十一",
    "chapternum": 61,
    "charstyle": "古體詩",
    "linenum": 6,
    "type": "内容",
    "linetype": "content",
    "content": "嘖嘖雀引雛稍稍笋成竹時物感人情思我故鄉曲故園渭水上十載事樵牧手種榆栁成陰陰覆墻屋兎隱豆苗肥鳥鳴桑椹熟前年當此時與爾同遊矚詩書課弟姪農圃資童僕日暮麥登塲天晴蠶拆簇弄泉南澗坐待月東亭宿興發飲數杯悶來棋一局一朝忽分散萬里仍羈束井鮒思反泉籠鶯悔出谷九江地卑濕四月天炎燠苦雨初入梅瘴雲稍合毒泥秧水畦稻灰種畬田粟巳訝殊歲時仍嗟異風俗閒登郡樓望日落江山綠歸雁拂鄉心平湖斷人目如我方漂泊舊里君幽獨何時同一瓢飲水心亦足",
    "author": "白居易"
  },
  {
    "id": 132849,
    "uid": "line-61-7",
    "chapter": "卷六十一",
    "chapternum": 61,
    "charstyle": "古體詩",
    "linenum": 7,
    "type": "标题",
    "linetype": "title",
    "content": "感情",
    "author": "白居易"
  },
  {
    "id": 132850,
    "uid": "line-61-8",
    "chapter": "卷六十一",
    "chapternum": 61,
    "charstyle": "古體詩",
    "linenum": 8,
    "type": "内容",
    "linetype": "content",
    "content": "中庭曬服玩忽見故鄉履昔贈我者誰東隣嬋姢子因思贈時語特用結終始永願如履綦雙行復雙止自吾謫江郡漂蕩三千里為感長情人提擕同到此今朝一惆悵反覆看未巳人隻履猶雙何曾得相似可嗟復可惜錦表繡為裏况經梅雨來色黯花草死",
    "author": "白居易"
  },
  {
    "id": 132851,
    "uid": "line-61-9",
    "chapter": "卷六十一",
    "chapternum": 61,
    "charstyle": "古體詩",
    "linenum": 9,
    "type": "标题",
    "linetype": "title",
    "content": "早秋晩望兼呈韋侍郎",
    "author": "白居易"
  },
  {
    "id": 132852,
    "uid": "line-61-10",
    "chapter": "卷六十一",
    "chapternum": 61,
    "charstyle": "古體詩",
    "linenum": 10,
    "type": "内容",
    "linetype": "content",
    "content": "九𣲖繞孤城城髙生逺思人煙半在船野水多於地穿霞日脚直驅雁風頭利去國來幾時江上秋三至夫君亦淪落此地同漂寄憫然向隅心摧頽觸籠翅且謀眼前計莫問胸中事潯陽酒甚濃相勸時時醉",
    "author": "白居易"
  },
  {
    "id": 132853,
    "uid": "line-61-11",
    "chapter": "卷六十一",
    "chapternum": 61,
    "charstyle": "古體詩",
    "linenum": 11,
    "type": "标题",
    "linetype": "title",
    "content": "夢與李七庾三十三同訪元九",
    "author": "白居易"
  },
  {
    "id": 132854,
    "uid": "line-61-12",
    "chapter": "卷六十一",
    "chapternum": 61,
    "charstyle": "古體詩",
    "linenum": 12,
    "type": "内容",
    "linetype": "content",
    "content": "夜夢歸長安見我故親友損之在我左順之在我右云是二月天春風出擕手同過靖安里下馬尋元九元九正獨坐見我笑開口還指西院花仍開北亭酒如言各有故似惜歡難久神合俄頃間神離欠伸後覺來疑在側求索無所有殘燈影閃墻斜月光穿牖天明西北望萬里君知否老去無見期踟蹰搔白首",
    "author": "白居易"
  },
  {
    "id": 132855,
    "uid": "line-61-13",
    "chapter": "卷六十一",
    "chapternum": 61,
    "charstyle": "古體詩",
    "linenum": 13,
    "type": "标题",
    "linetype": "title",
    "content": "過昭君村〈邨在歸州東北四十里〉",
    "author": "白居易"
  },
  {
    "id": 132856,
    "uid": "line-61-14",
    "chapter": "卷六十一",
    "chapternum": 61,
    "charstyle": "古體詩",
    "linenum": 14,
    "type": "内容",
    "linetype": "content",
    "content": "靈珠産無種彩雲出無根亦如彼姝子生此遐陋村至麗物難掩遽選入君門獨美衆所嫉終棄如塞垣惟此希代色豈無一顧恩事排勢須去不得由至尊白黑既可變丹青何足論竟埋代北骨不返巴東魂慘淡晩雲水依稀舊鄉園妍姿化巳久但有邨名存村中有遺老指㸃為我言不取徃者戒恐貽來者寃至今邨女面燒灼成瘢㾗",
    "author": "白居易"
  },
  {
    "id": 132857,
    "uid": "line-61-15",
    "chapter": "卷六十一",
    "chapternum": 61,
    "charstyle": "古體詩",
    "linenum": 15,
    "type": "标题",
    "linetype": "title",
    "content": "初到忠州登東樓寄萬州楊八使君",
    "author": "白居易"
  },
  {
    "id": 132858,
    "uid": "line-61-16",
    "chapter": "卷六十一",
    "chapternum": 61,
    "charstyle": "古體詩",
    "linenum": 16,
    "type": "内容",
    "linetype": "content",
    "content": "山東邑居窄峽牽氣𠉀偏林巒少平地霧雨多隂天隱隱煮鹽火漠漠燒畬煙頼此東樓夕風月得翛然慿軒望所思目斷心㳙㳙背春有去雁上水無來船我懐巴東守乃是闗西賢平生巳不淺流落重相怜水梗漂萬里籠禽囚五年新恩同雨露逺郡隣山川書信雖徃復封疆徒接連其如美人面欲見杳無縁",
    "author": "白居易"
  },
  {
    "id": 132859,
    "uid": "line-61-17",
    "chapter": "卷六十一",
    "chapternum": 61,
    "charstyle": "古體詩",
    "linenum": 17,
    "type": "标题",
    "linetype": "title",
    "content": "西樓夜",
    "author": "白居易"
  },
  {
    "id": 132860,
    "uid": "line-61-18",
    "chapter": "卷六十一",
    "chapternum": 61,
    "charstyle": "古體詩",
    "linenum": 18,
    "type": "内容",
    "linetype": "content",
    "content": "悄悄復悄悄城隅隱林杪山郭燈火稀峽天星漢少年光東流水生計南枝鳥月沒光沉沉西樓殊未曉",
    "author": "白居易"
  },
  {
    "id": 132861,
    "uid": "line-61-19",
    "chapter": "卷六十一",
    "chapternum": 61,
    "charstyle": "古體詩",
    "linenum": 19,
    "type": "标题",
    "linetype": "title",
    "content": "東樓曉",
    "author": "白居易"
  },
  {
    "id": 132862,
    "uid": "line-61-20",
    "chapter": "卷六十一",
    "chapternum": 61,
    "charstyle": "古體詩",
    "linenum": 20,
    "type": "内容",
    "linetype": "content",
    "content": "脉脉復脉脉東樓無宿客城闇雲霧多峽深田地窄宵燈尚留焰晨禽初展翮欲知山髙低不見東方白",
    "author": "白居易"
  },
  {
    "id": 132863,
    "uid": "line-61-21",
    "chapter": "卷六十一",
    "chapternum": 61,
    "charstyle": "古體詩",
    "linenum": 21,
    "type": "标题",
    "linetype": "title",
    "content": "寄王質夫",
    "author": "白居易"
  },
  {
    "id": 132864,
    "uid": "line-61-22",
    "chapter": "卷六十一",
    "chapternum": 61,
    "charstyle": "古體詩",
    "linenum": 22,
    "type": "内容",
    "linetype": "content",
    "content": "憶始識君時愛君世縁薄我亦吏王畿不為名利着春尋仙遊洞秋上雲居閤樓觀水潺潺龍潭花漠漠吟詩石上坐引酒泉邉酌因話出處心心期老巗壑忽從風雨别遂被簪纓縛君作出山雲我為入籠鶴籠深鶴憔悴山逺雲飄泊去處雖不同同負平生約今來各何在老去隨所託我守巴南城君佐征西幕年顔漸衰颯生計仍蕭索方舍去國愁且羨從軍樂舊遊疑是夢徃事思如昨相憶春又深故山花正落",
    "author": "白居易"
  },
  {
    "id": 132865,
    "uid": "line-61-23",
    "chapter": "卷六十一",
    "chapternum": 61,
    "charstyle": "古體詩",
    "linenum": 23,
    "type": "标题",
    "linetype": "title",
    "content": "南賓郡齋即事寄楊萬川",
    "author": "白居易"
  },
  {
    "id": 132866,
    "uid": "line-61-24",
    "chapter": "卷六十一",
    "chapternum": 61,
    "charstyle": "古體詩",
    "linenum": 24,
    "type": "内容",
    "linetype": "content",
    "content": "山上巴子城山下巴江水中有窮獨人强名為刺史時時竊自笑刺史豈如是倉粟餧家人黄縑裹妻子〈忠州刺史巳下悉以畬田粟給禄食黄絹支俸〉莓苔翳冠帶霧雨霾樓雉衙鼓暮復朝郡齋卧還起回首望南浦亦在煙波裏而我復何嗟夫君猶滯此",
    "author": "白居易"
  },
  {
    "id": 132867,
    "uid": "line-61-25",
    "chapter": "卷六十一",
    "chapternum": 61,
    "charstyle": "古體詩",
    "linenum": 25,
    "type": "标题",
    "linetype": "title",
    "content": "招蕭處士",
    "author": "白居易"
  },
  {
    "id": 132868,
    "uid": "line-61-26",
    "chapter": "卷六十一",
    "chapternum": 61,
    "charstyle": "古體詩",
    "linenum": 26,
    "type": "内容",
    "linetype": "content",
    "content": "峽内豈無人所逢非所思門前亦有客相對不相知仰望但雲樹俯顧惟妻兒寢食起居外端然無所為東郊蕭處士聊可與開眉能飲滿杯酒善吟長句詩庭前吏散後江畔路乾時請君擕竹杖一赴郡齋期",
    "author": "白居易"
  },
  {
    "id": 132869,
    "uid": "line-61-27",
    "chapter": "卷六十一",
    "chapternum": 61,
    "charstyle": "古體詩",
    "linenum": 27,
    "type": "标题",
    "linetype": "title",
    "content": "庭槐",
    "author": "白居易"
  },
  {
    "id": 132870,
    "uid": "line-61-28",
    "chapter": "卷六十一",
    "chapternum": 61,
    "charstyle": "古體詩",
    "linenum": 28,
    "type": "内容",
    "linetype": "content",
    "content": "南方繞竹樹惟有青槐稀十種七八死縱活亦支離何此郡庭下一株獨華滋蒙蒙碧煙葉嫋嫋黄花枝我家渭水上此樹蔭前墀忽向天涯見憶在故園時人生有情感遇物牽所思樹木猶復爾况見舊親知",
    "author": "白居易"
  },
  {
    "id": 132871,
    "uid": "line-61-29",
    "chapter": "卷六十一",
    "chapternum": 61,
    "charstyle": "古體詩",
    "linenum": 29,
    "type": "标题",
    "linetype": "title",
    "content": "東樓竹",
    "author": "白居易"
  },
  {
    "id": 132872,
    "uid": "line-61-30",
    "chapter": "卷六十一",
    "chapternum": 61,
    "charstyle": "古體詩",
    "linenum": 30,
    "type": "内容",
    "linetype": "content",
    "content": "瀟灑城東樓遶樓多修竹森然一萬竿白粉封青玉捲簾睡初覺歌枕看未足影轉色入樓牀席生浮緑空城絶賓客向夕彌幽獨樓上夜不歸此君留我宿",
    "author": "白居易"
  },
  {
    "id": 132873,
    "uid": "line-61-31",
    "chapter": "卷六十一",
    "chapternum": 61,
    "charstyle": "古體詩",
    "linenum": 31,
    "type": "标题",
    "linetype": "title",
    "content": "東城尋春",
    "author": "白居易"
  },
  {
    "id": 132874,
    "uid": "line-61-32",
    "chapter": "卷六十一",
    "chapternum": 61,
    "charstyle": "古體詩",
    "linenum": 32,
    "type": "内容",
    "linetype": "content",
    "content": "老色日上面歡情日去心今既不如昔後當不如今今猶未甚衰每事力可任花時仍愛出酒後尚能吟但恐如此興亦隨日消沉東城春欲老勉强一來尋",
    "author": "白居易"
  },
  {
    "id": 132875,
    "uid": "line-61-33",
    "chapter": "卷六十一",
    "chapternum": 61,
    "charstyle": "古體詩",
    "linenum": 33,
    "type": "标题",
    "linetype": "title",
    "content": "花下對酒",
    "author": "白居易"
  },
  {
    "id": 132876,
    "uid": "line-61-34",
    "chapter": "卷六十一",
    "chapternum": 61,
    "charstyle": "古體詩",
    "linenum": 34,
    "type": "内容组合",
    "linetype": "contentgroup",
    "content": "",
    "author": "白居易"
  },
  {
    "id": 132877,
    "uid": "line-61-35",
    "chapter": "卷六十一",
    "chapternum": 61,
    "charstyle": "古體詩",
    "linenum": 35,
    "type": "内容",
    "linetype": "content",
    "content": "藹藹江氣春南賓閏正月梅櫻與桃杏次第城上發紅房爛簇火素艶粉圍雪香惜委風飄愁牽壓枝折樓中老太守頭上新白髮冷淡病心情暄和好時節故園音信斷逺郡親賓絶欲問花前樽依然為誰設",
    "author": "白居易"
  },
  {
    "id": 132878,
    "uid": "line-61-36",
    "chapter": "卷六十一",
    "chapternum": 61,
    "charstyle": "古體詩",
    "linenum": 36,
    "type": "内容",
    "linetype": "content",
    "content": "引手攀紅櫻紅櫻落似霰仰首看白日白日委如箭年芳與時景頃刻猶衰變况是血肉身安能長强健人心苦迷執慕貴憂貧賤愁色常在眉歡容不上面況吾頭半白把鏡非不見何必花下杯更待他人勸",
    "author": "白居易"
  },
  {
    "id": 132879,
    "uid": "line-61-37",
    "chapter": "卷六十一",
    "chapternum": 61,
    "charstyle": "古體詩",
    "linenum": 37,
    "type": "内容组合",
    "linetype": "contentgroup",
    "content": "",
    "author": "白居易"
  },
  {
    "id": 132880,
    "uid": "line-61-38",
    "chapter": "卷六十一",
    "chapternum": 61,
    "charstyle": "古體詩",
    "linenum": 38,
    "type": "标题",
    "linetype": "title",
    "content": "東坡種花",
    "author": "白居易"
  },
  {
    "id": 132881,
    "uid": "line-61-39",
    "chapter": "卷六十一",
    "chapternum": 61,
    "charstyle": "古體詩",
    "linenum": 39,
    "type": "内容组合",
    "linetype": "contentgroup",
    "content": "",
    "author": "白居易"
  },
  {
    "id": 132882,
    "uid": "line-61-40",
    "chapter": "卷六十一",
    "chapternum": 61,
    "charstyle": "古體詩",
    "linenum": 40,
    "type": "内容",
    "linetype": "content",
    "content": "持錢買花樹城東坡上栽但搆有花者不限桃杏梅百果參雜種千枝次第開天時有早晚地力無髙低紅者霞艶艶白者雪皚皚遊蜂逐不去好鳥亦栖來前有長流水下有小平臺時拂臺上石一舉風前杯花枝蔭我頭花蕊落我懐獨酌復獨咏不覺月平西巴俗不愛花竟春無人來惟此醉太守盡日不能迴",
    "author": "白居易"
  },
  {
    "id": 132883,
    "uid": "line-61-41",
    "chapter": "卷六十一",
    "chapternum": 61,
    "charstyle": "古體詩",
    "linenum": 41,
    "type": "内容",
    "linetype": "content",
    "content": "東坡春向暮樹木今何如漠漠花落盡翳翳葉生初每日領童僕荷鉏仍决渠剗土壅其本引泉溉其枯小樹低數尺大樹長丈餘封植未幾時髙下齊扶疎養樹既如此養民亦何殊將欲茂枝葉必先救根株云何救根株勸農均賦租云何茂枝葉省事寛刑書移此為郡政庻幾甿俗蘇",
    "author": "白居易"
  },
  {
    "id": 132884,
    "uid": "line-61-42",
    "chapter": "卷六十一",
    "chapternum": 61,
    "charstyle": "古體詩",
    "linenum": 42,
    "type": "内容组合",
    "linetype": "contentgroup",
    "content": "",
    "author": "白居易"
  },
  {
    "id": 132885,
    "uid": "line-61-43",
    "chapter": "卷六十一",
    "chapternum": 61,
    "charstyle": "古體詩",
    "linenum": 43,
    "type": "标题",
    "linetype": "title",
    "content": "步東坡",
    "author": "白居易"
  },
  {
    "id": 132886,
    "uid": "line-61-44",
    "chapter": "卷六十一",
    "chapternum": 61,
    "charstyle": "古體詩",
    "linenum": 44,
    "type": "内容",
    "linetype": "content",
    "content": "朝上東坡步夕上東坡步東坡何所愛愛此新成樹種植當歲初滋榮及春暮信意取次栽無行亦無數綠陰斜景轉芳氣微風度新葉鳥下來萎花蝶飛去閒擕斑竹杖徐曳黄麻屨欲識徃來頻青苔成白路",
    "author": "白居易"
  },
  {
    "id": 132887,
    "uid": "line-61-45",
    "chapter": "卷六十一",
    "chapternum": 61,
    "charstyle": "古體詩",
    "linenum": 45,
    "type": "标题",
    "linetype": "title",
    "content": "竹窻",
    "author": "白居易"
  },
  {
    "id": 132888,
    "uid": "line-61-46",
    "chapter": "卷六十一",
    "chapternum": 61,
    "charstyle": "古體詩",
    "linenum": 46,
    "type": "内容",
    "linetype": "content",
    "content": "常愛𨋹川寺竹窻東北廊一别十餘載見竹未曾忘今春二月初卜居在新昌未暇作廏庫且先營一堂開牕不糊紙種竹不依行意取北簷下窻與竹相當遶屋聲淅淅逼人色蒼蒼煙通杳靄氣月透玲瓏光是時三伏天天氣熱如湯獨此竹窻下朝迴解衣裳輕紗一幅巾小簟六尺牀無客盡日靜有風終夜涼乃知前古人言事頗諳詳清風北窻卧可以傲羲皇",
    "author": "白居易"
  },
  {
    "id": 132889,
    "uid": "line-61-47",
    "chapter": "卷六十一",
    "chapternum": 61,
    "charstyle": "古體詩",
    "linenum": 47,
    "type": "标题",
    "linetype": "title",
    "content": "曲江感秋〈并序〉",
    "author": "白居易"
  },
  {
    "id": 132890,
    "uid": "line-61-48",
    "chapter": "卷六十一",
    "chapternum": 61,
    "charstyle": "古體詩",
    "linenum": 48,
    "type": "标题说明",
    "linetype": "titledesc",
    "content": "元和二年三年四年予每歲有曲江感秋詩凡三篇編在第七集卷是時予為左拾遺翰林學士無何貶江州司馬忠州刺史前年遷主客郎中知制誥未周歲授中書舍人今遊曲江又値秋日風物不改人事屢變况予中否後遇昔壯今衰慨然感懐復有此作噫人生多故不知明年秋又何許也時二年七月十日云耳",
    "author": "白居易"
  },
  {
    "id": 132891,
    "uid": "line-61-49",
    "chapter": "卷六十一",
    "chapternum": 61,
    "charstyle": "古體詩",
    "linenum": 49,
    "type": "内容组合",
    "linetype": "contentgroup",
    "content": "",
    "author": "白居易"
  },
  {
    "id": 132892,
    "uid": "line-61-50",
    "chapter": "卷六十一",
    "chapternum": 61,
    "charstyle": "古體詩",
    "linenum": 50,
    "type": "内容",
    "linetype": "content",
    "content": "元和二年秋我年三十七長慶二年秋我年五十一中間十四年六年居譴黜窮通與榮悴委運隨外物遂師廬山逺重弔湘江屈夜聴竹枝愁秋看灔堆没近辭巴郡印又秉綸闈筆晩遇何足言白髮映朱紱消沉昔意氣改換舊容質獨有曲江秋風煙如徃日",
    "author": "白居易"
  },
  {
    "id": 132893,
    "uid": "line-61-51",
    "chapter": "卷六十一",
    "chapternum": 61,
    "charstyle": "古體詩",
    "linenum": 51,
    "type": "内容",
    "linetype": "content",
    "content": "疎蕪南㟁草蕭颯西風樹秋到未幾時蟬聲又無數莎平綠茸合蓮落青房露今日臨望時徃年感秋處池中水依舊城上山如故獨我髩間毛昔黑今垂素榮名與壯齒相避如朝暮時命始欲來年顔巳先去當春不歡樂臨老徒驚悞故作詠懐詩題於曲江路",
    "author": "白居易"
  },
  {
    "id": 132894,
    "uid": "line-61-52",
    "chapter": "卷六十一",
    "chapternum": 61,
    "charstyle": "古體詩",
    "linenum": 52,
    "type": "内容组合",
    "linetype": "contentgroup",
    "content": "",
    "author": "白居易"
  },
  {
    "id": 132895,
    "uid": "line-61-53",
    "chapter": "卷六十一",
    "chapternum": 61,
    "charstyle": "古體詩",
    "linenum": 53,
    "type": "标题",
    "linetype": "title",
    "content": "客中月",
    "author": "白居易"
  },
  {
    "id": 132896,
    "uid": "line-61-54",
    "chapter": "卷六十一",
    "chapternum": 61,
    "charstyle": "古體詩",
    "linenum": 54,
    "type": "内容",
    "linetype": "content",
    "content": "客從江南來來時月上弦悠悠行旅中三見清光圓曉隨殘月行夕與新月宿誰謂月無情千里逺相逐朝發渭水橋暮入長安陌不知今夜月又作誰家客",
    "author": "白居易"
  },
  {
    "id": 132897,
    "uid": "line-61-55",
    "chapter": "卷六十一",
    "chapternum": 61,
    "charstyle": "古體詩",
    "linenum": 55,
    "type": "标题",
    "linetype": "title",
    "content": "和錢貟外早冬翫禁中新菊",
    "author": "白居易"
  },
  {
    "id": 132898,
    "uid": "line-61-56",
    "chapter": "卷六十一",
    "chapternum": 61,
    "charstyle": "古體詩",
    "linenum": 56,
    "type": "内容",
    "linetype": "content",
    "content": "禁署寒氣遲孟冬菊初拆新黄間繁緑爛若金照碧仙郎小隱日心佀陶彭澤秋憐潭上看日慣籬邉摘今來此地賞野意潛自適金馬門内花玉山峰下客寒芳引清句吟玩煙景夕賜酒色偏宜握蘭香不敵凄凄百卉死歲晩氷霜積惟有此花開殷勤助君惜〈錢嘗居藍田山下故云〉",
    "author": "白居易"
  },
  {
    "id": 132899,
    "uid": "line-61-57",
    "chapter": "卷六十一",
    "chapternum": 61,
    "charstyle": "古體詩",
    "linenum": 57,
    "type": "标题",
    "linetype": "title",
    "content": "和夢遊春詩一百韻〈并序〉",
    "author": "白居易"
  },
  {
    "id": 132900,
    "uid": "line-61-58",
    "chapter": "卷六十一",
    "chapternum": 61,
    "charstyle": "古體詩",
    "linenum": 58,
    "type": "标题说明",
    "linetype": "titledesc",
    "content": "微之既到江陵又以夢遊春詩七十韻寄予且題其序曰斯言也不可使不知吾者知知吾者亦不可使不知樂天知吾者吾不敢不使吾子知予辱斯言三復其㫖大抵悔既徃而悟將來也然予以為茍不悔不悟則已若悔於此則宜悟於彼也反於彼而悟於妄則宜歸於眞也况與足下外服儒風内宗梵行者有日矣而今而後非覺路之返也非空門之歸也將安返乎將安歸乎今所和者其章㫖卒歸於此夫感不甚則悔不熟感不至則悟不深故廣足下七十韻為一百韻重為足下陳夢遊之中所以甚感者叙婚仕之際所以至感者欲使曲盡其妄周知其非然後返乎眞歸乎實亦猶法華經序火宅偈化城維摩經入婬舍過酒肆之義也微之微之予斯文也猶不可使不知吾者知幸藏之云爾",
    "author": "白居易"
  },
  {
    "id": 132901,
    "uid": "line-61-59",
    "chapter": "卷六十一",
    "chapternum": 61,
    "charstyle": "古體詩",
    "linenum": 59,
    "type": "内容",
    "linetype": "content",
    "content": "昔君夢遊春夢遊仙山曲怳若有所遇似愜平生欲因尋菖蒲水漸入桃花谷到一紅樓家愛之看不足池流渡清□草嫩蹋緑蓐門栁闇全低簷櫻紅半熟轉行深深院過盡重重屋烏龍卧不驚青鳥飛相逐漸聞玉珮響始辨珠履躅遥見窻下人娉婷十五六霞光抱明月蓮艶開初旭縹緲雲雨仙氛氳蘭麝馥風流薄梳洗時世寛籹束袖輭異文綾裾輕單絲縠裙腰銀線壓梳掌金筐蹙帶襭紫蒲萄袴花紅石竹凝情都未語付意微相矚眉歛逺山青鬟低片雲緑帳牽翡翠帶被解鴛鴦襆秀色似堪飡穠華如可掬半卷錦頭席斜鋪繡腰褥朱唇素指勻粉汗紅錦撲心驚睡易覺夢斷魂難續籠委獨棲禽劍分連理木存誠期有感誓志貞無黷京洛八九春未曾花裏宿壯年徒自棄佳會應無復鸞歌不重聞鳳兆從兹卜韋門女清貴裴氏甥賢淑羅扇夾花燈金鞍攢繡轂既傾南國貌遂坦東床腹劉阮心漸忘潘楊意方睦新修履信第初食尚書禄九醖備聖賢八珍窮水陸秦家重蕭史彦輔憐衞叔朝饌饋獨盤夜醪傾百斛親賔盛輝赫妓樂紛熠煜宿醉纔解酲朝歡俄枕麴飲過君子争令甚將軍酷酩酊歌鷓鴣顚狂舞鴝鵒月流春夜短日下秋天速謝傅隙過駒蕭娘風送燭全凋蕣花折半死梧桐秃闇鏡對孤鸞哀絃留寡鵠凄凄隔幽顯冉冉移寒燠萬事此時休百身何處贖提擕小兒女將領舊姻族再入朱門行一傍青樓哭櫪空無廐馬水涸失池鶩揺落廢井梧荒涼故籬菊莓苔上几閣塵土生琴筑舞榭綴蠨蛸歌梁聚蝙蝠嫁分紅粉妾賣散蒼頭僕門客思傍徨家人泣吚噢心期正蕭索宦序仍拘跼懐䇿入崤函驅車辭郟鄏逢時念既濟聚學思大畜端詳筮仕蓍磨拭穿楊鏃始從讐校職首中賢良目一拔侍瑶墀再升紆繡服誓酬君王寵願使朝廷肅密勿奏封章清明操憲牘鷹韝中病下豸角當邪觸糺謬盡東周申寃動南蜀危言詆閽寺直氣忤鈞軸不忍曲作鈎乍能折為玉捫心無愧畏騰口有謗讟只要明是非何曾虞禍福車摧太行路劍落豐城獄襄漢問修途荆蠻指殊俗謫為江府掾遣事荆州牧趨走謁麾幢喧煩視鞭扑簿書常自領縲囚每親鞫竟日坐官曹經旬曠休沐宅荒渚宫草馬痩畬田粟薄俸等涓毫微官同桎梏月中照形影天際辭骨肉鶴病翅羽垂獸窮𤓰牙縮行看鬚間白誰勸杯中綠時傷大野麟命問長沙鵩夏梅山雨漬秋瘴海雲毒巴水白茫茫楚山青簇簇吟君七十韻是我心所蓄既去誠莫追將來幸前朂欲除憂惱病當取禪經讀須悟事皆空無令念將屬請思遊春夢此夢何閃倐艶色即空花浮生乃焦榖良姻在佳偶頃刻為單獨入仕欲榮身須㬰成黜辱合者離之始樂兮憂所伏愁恨僧祇長歡樂刹那促覺悟因傍喻迷執由當局膏明誘闇蛾陽焱〈以贈切〉奔癡鹿貪為苦聚落愛是悲林麓水蕩無明波輪迴死生輻塵應甘露灑垢待醍醐浴障要智燈燒魔須慧刀戮外熏性易染内戰心難衂法句與心王期君日三復〈微之常以法句及心王頭陀經相示故申言以卒其志也〉",
    "author": "白居易"
  },
  {
    "id": 132902,
    "uid": "line-61-60",
    "chapter": "卷六十一",
    "chapternum": 61,
    "charstyle": "古體詩",
    "linenum": 60,
    "type": "标题",
    "linetype": "title",
    "content": "雙石",
    "author": "白居易"
  },
  {
    "id": 132903,
    "uid": "line-61-61",
    "chapter": "卷六十一",
    "chapternum": 61,
    "charstyle": "古體詩",
    "linenum": 61,
    "type": "内容",
    "linetype": "content",
    "content": "蒼然兩片石厥狀怪且醜俗用無所堪時人嫌不取結從胚渾始得自洞庭口萬古遺水濱一朝入吾手擔舁來郡内洗刷去泥垢孔黑煙㾗深罅青苔色厚老蛟蟠作足古劍挿為首忽疑天上落不似人間有一可支吾琴一可貯吾酒峭絶髙數尺坳泓容一斗五絃倚其左一杯置其右窪樽酌未空玉山頹已久人皆有所好物各求其偶漸恐少年塲不容垂白叟迴頭問雙石能伴老夫否石雖不能言許我為三友",
    "author": "白居易"
  },
  {
    "id": 132904,
    "uid": "line-61-62",
    "chapter": "卷六十一",
    "chapternum": 61,
    "charstyle": "古體詩",
    "linenum": 62,
    "type": "标题",
    "linetype": "title",
    "content": "宿東亭曉興",
    "author": "白居易"
  },
  {
    "id": 132905,
    "uid": "line-61-63",
    "chapter": "卷六十一",
    "chapternum": 61,
    "charstyle": "古體詩",
    "linenum": 63,
    "type": "内容",
    "linetype": "content",
    "content": "温温土罏火耿耿紗籠燭獨抱一張琴夜入東齋宿窻聲度殘漏簾影浮初旭頭癢曉梳多眼昏春睡足負暄簷宇下散步池塘曲南雁去未迴東風來何速雪依瓦溝白草遶墻根緑何言萬户州太守常幽獨",
    "author": "白居易"
  },
  {
    "id": 132906,
    "uid": "line-61-64",
    "chapter": "卷六十一",
    "chapternum": 61,
    "charstyle": "古體詩",
    "linenum": 64,
    "type": "标题",
    "linetype": "title",
    "content": "秋池",
    "author": "白居易"
  },
  {
    "id": 132907,
    "uid": "line-61-65",
    "chapter": "卷六十一",
    "chapternum": 61,
    "charstyle": "古體詩",
    "linenum": 65,
    "type": "内容组合",
    "linetype": "contentgroup",
    "content": "",
    "author": "白居易"
  },
  {
    "id": 132908,
    "uid": "line-61-66",
    "chapter": "卷六十一",
    "chapternum": 61,
    "charstyle": "古體詩",
    "linenum": 66,
    "type": "内容",
    "linetype": "content",
    "content": "身閒無所為心閒無所思况當故園夜復此新秋池㟁闇鳥棲後橋明月出時菱風香散漫桂露光參差静境多獨得幽懐竟誰知悠然心中語自問來何遲",
    "author": "白居易"
  },
  {
    "id": 132909,
    "uid": "line-61-67",
    "chapter": "卷六十一",
    "chapternum": 61,
    "charstyle": "古體詩",
    "linenum": 67,
    "type": "内容",
    "linetype": "content",
    "content": "朝衣薄且徤晩簟清仍滑社近燕影稀雨餘蟬聲歇閒中得詩境此境幽難説露荷珠自傾風竹玉相戞誰能一同宿共翫新秋月暑退涼早歸池邉好時節",
    "author": "白居易"
  },
  {
    "id": 132910,
    "uid": "line-61-68",
    "chapter": "卷六十一",
    "chapternum": 61,
    "charstyle": "古體詩",
    "linenum": 68,
    "type": "内容组合",
    "linetype": "contentgroup",
    "content": "",
    "author": "白居易"
  },
  {
    "id": 132911,
    "uid": "line-61-69",
    "chapter": "卷六十一",
    "chapternum": 61,
    "charstyle": "古體詩",
    "linenum": 69,
    "type": "标题",
    "linetype": "title",
    "content": "偶作",
    "author": "白居易"
  },
  {
    "id": 132912,
    "uid": "line-61-70",
    "chapter": "卷六十一",
    "chapternum": 61,
    "charstyle": "古體詩",
    "linenum": 70,
    "type": "内容",
    "linetype": "content",
    "content": "日出起盥櫛振衣入道塲寂然無他念但對一爐香日髙始就食食亦非膏粱精粗隨所有亦足飽充腸日午脫巾簪燕息牕下牀清風颯然至卧可致羲皇日西引杖屨散步遊林塘或飲茶一盞或吟詩一章日入多不食有時惟命觴何以送閒夜一曲秋霓裳一日分五時作息率有常自喜老後徤不嫌閒中忙是非一以貫身世交相忘若問此何許此是無何鄉",
    "author": "白居易"
  },
  {
    "id": 132913,
    "uid": "line-61-71",
    "chapter": "卷六十一",
    "chapternum": 61,
    "charstyle": "古體詩",
    "linenum": 71,
    "type": "标题",
    "linetype": "title",
    "content": "閒崔十八宿於新昌𡚁宅時予亦宿崔家依仁新亭一宵偶同兩興暗合因而成咏聊以寫懐",
    "author": "白居易"
  },
  {
    "id": 132914,
    "uid": "line-61-72",
    "chapter": "卷六十一",
    "chapternum": 61,
    "charstyle": "古體詩",
    "linenum": 72,
    "type": "内容",
    "linetype": "content",
    "content": "陋巷掩𡚁廬高居敞華屋新昌七株松依仁萬莖竹松前月臺白竹下風池緑君向我齋眠我在君亭宿平生有微尚彼此多幽獨何必求主人兩心聊自足",
    "author": "白居易"
  },
  {
    "id": 132915,
    "uid": "line-61-73",
    "chapter": "卷六十一",
    "chapternum": 61,
    "charstyle": "古體詩",
    "linenum": 73,
    "type": "标题",
    "linetype": "title",
    "content": "慵不能",
    "author": "白居易"
  },
  {
    "id": 132916,
    "uid": "line-61-74",
    "chapter": "卷六十一",
    "chapternum": 61,
    "charstyle": "古體詩",
    "linenum": 74,
    "type": "内容",
    "linetype": "content",
    "content": "架上非無書眼慵不能看匣中亦有琴手慵不能彈腰慵不能帶頭慵不能冠午後恣情寢午時隨意餐一餐終日飽一寢至夜安饑寒亦閒事况乃不饑寒",
    "author": "白居易"
  },
  {
    "id": 132917,
    "uid": "line-61-75",
    "chapter": "卷六十一",
    "chapternum": 61,
    "charstyle": "古體詩",
    "linenum": 75,
    "type": "集合开始",
    "linetype": "collectionstart",
    "content": "",
    "author": "白居易"
  },
  {
    "id": 132918,
    "uid": "line-61-76",
    "chapter": "卷六十一",
    "chapternum": 61,
    "charstyle": "古體詩",
    "linenum": 76,
    "type": "集合标题",
    "linetype": "collection",
    "content": "詠興五首〈并序〉",
    "author": "白居易"
  },
  {
    "id": 132919,
    "uid": "line-61-77",
    "chapter": "卷六十一",
    "chapternum": 61,
    "charstyle": "古體詩",
    "linenum": 77,
    "type": "集合说明",
    "linetype": "collectiondesc",
    "content": "七年四月予罷河南府歸履道第廬舍自給衣儲自充無欲無營或歌或舞頽然自適葢河洛間一幸人也遇興發詠偶成五章各以首句命為題目",
    "author": "白居易"
  },
  {
    "id": 132920,
    "uid": "line-61-78",
    "chapter": "卷六十一",
    "chapternum": 61,
    "charstyle": "古體詩",
    "linenum": 78,
    "type": "标题",
    "linetype": "title",
    "content": "解印出公府",
    "author": "白居易"
  },
  {
    "id": 132921,
    "uid": "line-61-79",
    "chapter": "卷六十一",
    "chapternum": 61,
    "charstyle": "古體詩",
    "linenum": 79,
    "type": "内容",
    "linetype": "content",
    "content": "解印出公府抖擻塵土衣百吏放爾散雙鶴隨我歸歸來履道宅下馬入柴扉馬嘶返舊櫪鶴舞還故池鷄犬何忻忻隣里亦依依年顔老去日生計勝前時有帛禦冬寒有穀防歲饑飽於東方朔樂於榮啓期人生且如此此外吾不知",
    "author": "白居易"
  },
  {
    "id": 132922,
    "uid": "line-61-80",
    "chapter": "卷六十一",
    "chapternum": 61,
    "charstyle": "古體詩",
    "linenum": 80,
    "type": "标题",
    "linetype": "title",
    "content": "出府歸吾廬",
    "author": "白居易"
  },
  {
    "id": 132923,
    "uid": "line-61-81",
    "chapter": "卷六十一",
    "chapternum": 61,
    "charstyle": "古體詩",
    "linenum": 81,
    "type": "内容",
    "linetype": "content",
    "content": "出府歸吾廬静然安且逸更無客干謁時有僧問疾家僮十餘人櫪馬三四匹慵發經旬卧興來連日出出遊愛何處嵩碧伊瑟瑟况有清和天正當疎散日身閒自為貴何必居榮秩心足即非貧豈惟金滿室吾觀權勢者苦以身徇物炙手外炎炎履氷中慄慄朝饑口忘味夕惕心憂失但有富貴名而無富貴實",
    "author": "白居易"
  },
  {
    "id": 132924,
    "uid": "line-61-82",
    "chapter": "卷六十一",
    "chapternum": 61,
    "charstyle": "古體詩",
    "linenum": 82,
    "type": "标题",
    "linetype": "title",
    "content": "池上有小舟",
    "author": "白居易"
  },
  {
    "id": 132925,
    "uid": "line-61-83",
    "chapter": "卷六十一",
    "chapternum": 61,
    "charstyle": "古體詩",
    "linenum": 83,
    "type": "内容",
    "linetype": "content",
    "content": "池上有小舟舟中有胡牀牀前有新酒獨酌還獨嘗熏若春日氣皎如秋水光可洗機巧心可蕩塵垢腸㟁曲舟行遲一曲進一觴未知幾曲醉醉入無何鄉夤緣潭島間水竹深青蒼身閒心無事白日為我長我若未忘世雖閒心亦忙世若未忘我雖退身難藏我今異於是身世交相忘",
    "author": "白居易"
  },
  {
    "id": 132926,
    "uid": "line-61-84",
    "chapter": "卷六十一",
    "chapternum": 61,
    "charstyle": "古體詩",
    "linenum": 84,
    "type": "标题",
    "linetype": "title",
    "content": "四月池水滿",
    "author": "白居易"
  },
  {
    "id": 132927,
    "uid": "line-61-85",
    "chapter": "卷六十一",
    "chapternum": 61,
    "charstyle": "古體詩",
    "linenum": 85,
    "type": "内容",
    "linetype": "content",
    "content": "四月池水滿龜遊魚躍出吾亦愛吾池池邉開一室人魚雖異族其樂歸於一且與爾為徒逍遥同過日爾無羨滄海蒲藻可委質吾亦忘青雲衡茅足容膝况吾與爾輩本非蛟龍匹假如雲雨來秖是池中物",
    "author": "白居易"
  },
  {
    "id": 132928,
    "uid": "line-61-86",
    "chapter": "卷六十一",
    "chapternum": 61,
    "charstyle": "古體詩",
    "linenum": 86,
    "type": "标题",
    "linetype": "title",
    "content": "小庭亦有月",
    "author": "白居易"
  },
  {
    "id": 132929,
    "uid": "line-61-87",
    "chapter": "卷六十一",
    "chapternum": 61,
    "charstyle": "古體詩",
    "linenum": 87,
    "type": "内容",
    "linetype": "content",
    "content": "小庭亦有月小院亦有花可憐好風景不解嫌貧家菱角執笙簧谷兒抹琵琶紅綃信手舞紫綃隨意歌村歌與社舞客哂主人誇但問樂不樂豈在鐘鼓多客告暮將歸主稱日未斜請客稍深酌願見朱顔酡客知主意厚分數隨後加堂上燭未秉坐中冠已峩左顧短紅袖右命小青娥長跪謝貴客蓬門勞見過客散有餘興醉卧獨吟哦幕天而席地誰奈劉伶何",
    "author": "白居易"
  },
  {
    "id": 132930,
    "uid": "line-61-88",
    "chapter": "卷六十一",
    "chapternum": 61,
    "charstyle": "古體詩",
    "linenum": 88,
    "type": "集合结束",
    "linetype": "collectionend",
    "content": "",
    "author": "白居易"
  },
  {
    "id": 132931,
    "uid": "line-61-89",
    "chapter": "卷六十一",
    "chapternum": 61,
    "charstyle": "古體詩",
    "linenum": 89,
    "type": "标题",
    "linetype": "title",
    "content": "秋涼閒卧",
    "author": "白居易"
  },
  {
    "id": 132932,
    "uid": "line-61-90",
    "chapter": "卷六十一",
    "chapternum": 61,
    "charstyle": "古體詩",
    "linenum": 90,
    "type": "内容",
    "linetype": "content",
    "content": "殘暑晝猶長早涼秋尚嫩露荷散清香風竹含疎韻幽閒竟日卧衰病無人問薄暮宅門前槐花深一寸",
    "author": "白居易"
  },
  {
    "id": 132933,
    "uid": "line-61-91",
    "chapter": "卷六十一",
    "chapternum": 61,
    "charstyle": "古體詩",
    "linenum": 91,
    "type": "标题",
    "linetype": "title",
    "content": "山遊示小妓",
    "author": "白居易"
  },
  {
    "id": 132934,
    "uid": "line-61-92",
    "chapter": "卷六十一",
    "chapternum": 61,
    "charstyle": "古體詩",
    "linenum": 92,
    "type": "内容",
    "linetype": "content",
    "content": "雙鬟垂未合三十纔過半本是綺羅人今為山水伴春泉共揮弄好樹同攀翫笑容花底迷酒思風前亂紅凝舞袖急黛慘歌聲緩莫唱楊栁枝無腸與君斷",
    "author": "白居易"
  },
  {
    "id": 132935,
    "uid": "line-61-93",
    "chapter": "卷六十一",
    "chapternum": 61,
    "charstyle": "古體詩",
    "linenum": 93,
    "type": "标题",
    "linetype": "title",
    "content": "裴侍中晉公以集賢林亭即事詩二十六韻見贈猥蒙徴和才拙詞繁輙廣為五百言以申酬獻",
    "author": "白居易"
  },
  {
    "id": 132936,
    "uid": "line-61-94",
    "chapter": "卷六十一",
    "chapternum": 61,
    "charstyle": "古體詩",
    "linenum": 94,
    "type": "内容",
    "linetype": "content",
    "content": "三江路千里五湖天一涯何如集賢地中有平津池池勝主見覺景新人未知竹森翠琅玕水深洞琉璃水竹以為質質立而文隨文之者何人公來親指麾疎鑿出人意結搆得地宜靈襟一捜索勝槩無遁遺因下漲沼沚依高築堦基嵩峰見數片伊水分一支南溪修且直長波碧逶迤北館壯復麗倒影紅參差東島號晨光泉曜迎朝曦西嶺召夕陽香曖留落暉前有水心亭動蕩架漣漪後有開闔堂寒温變天時幽泉鏡泓澄怪石山欹危春葩雪漠漠夏果珠離離主人命方舟宛在水中坻親賔次第至酒樂前後施解䌫始登汎山遊仍水嬉㳂洄無滯礙向背窮幽竒瞥過逺橋下飄旋深澗陲管絃去縹緲羅綺來霏微棹風逐舞迴梁塵隨歌飛宴餘日云暮醉客未放歸髙聲索彩牋大笑催金巵唱和筆走疾問答杯行遲一詠清兩耳一酣暢四肢主客忘貴賤不知俱是誰客有詩魔者吟哦不知疲乞公殘紙墨一掃狂歌詞維云社稷臣赫赫文武姿十授丞相印五建大將旗四朝致勛華一身冠臯䕫去年才七十决赴懸車期公志不可奪君恩亦難希從容就中道俛僶來保釐貂蟬雖未脫鸞凰已不羈厯徴今與古獨步無等夷陸賈功業少二疏官秩卑乘舟范蠡懼辟穀留侯饑豈若公今日身安家國肥羊祜在漢南空留峴首碑栁惲在江南秖賦汀洲詩謝安入東山但說擕蛾眉山簡醉髙陽唯聞倒接䍦豈如公今日餘力兼有之願公壽如山安樂長在兹願我此蒲稗永得相因依",
    "author": "白居易"
  },
  {
    "id": 132937,
    "uid": "line-61-95",
    "chapter": "卷六十一",
    "chapternum": 61,
    "charstyle": "古體詩",
    "linenum": 95,
    "type": "标题",
    "linetype": "title",
    "content": "晩歸香山寺因詠所懐",
    "author": "白居易"
  },
  {
    "id": 132938,
    "uid": "line-61-96",
    "chapter": "卷六十一",
    "chapternum": 61,
    "charstyle": "古體詩",
    "linenum": 96,
    "type": "内容",
    "linetype": "content",
    "content": "我年日巳老我身日已閒閒出都門望但見水與山闕塞碧巖巖伊流清潺潺中有古精舍軒户無扄闗㟁草歇可藉逕蘿行可攀朝隨浮雲出夕與飛鳥還我道本迂拙世途多險艱嘗聞𥞇吕輩尤悔生疎頑巢悟入箕潁皓知返商顚豈惟樂肥遁聊復袪憂患吾亦從此去終老伊嵩間",
    "author": "白居易"
  },
  {
    "id": 132939,
    "uid": "line-61-97",
    "chapter": "卷六十一",
    "chapternum": 61,
    "charstyle": "古體詩",
    "linenum": 97,
    "type": "标题",
    "linetype": "title",
    "content": "送吕漳州",
    "author": "白居易"
  },
  {
    "id": 132940,
    "uid": "line-61-98",
    "chapter": "卷六十一",
    "chapternum": 61,
    "charstyle": "古體詩",
    "linenum": 98,
    "type": "内容",
    "linetype": "content",
    "content": "今朝一壺酒言送漳州牧半自要閒遊愛花憐草緑花前下鞍馬草上擕絲竹行客飲數杯主人歌一曲端居惜風景屢出勞僮僕獨醉似無名借君作題目",
    "author": "白居易"
  },
  {
    "id": 132941,
    "uid": "line-61-99",
    "chapter": "卷六十一",
    "chapternum": 61,
    "charstyle": "古體詩",
    "linenum": 99,
    "type": "标题",
    "linetype": "title",
    "content": "洛陽有愚叟",
    "author": "白居易"
  },
  {
    "id": 132942,
    "uid": "line-61-100",
    "chapter": "卷六十一",
    "chapternum": 61,
    "charstyle": "古體詩",
    "linenum": 100,
    "type": "内容",
    "linetype": "content",
    "content": "洛陽有愚叟白黑無分别浪跡雖似狂謀身亦不拙㸃撿盤中飯非精亦非糲點撿身上衣無餘亦無闕天時方得所不寒復不熱體氣正調和不饑仍不渴閒將酒壺出醉向人家歇野食或烹鮮寓眠多擁褐抱琴榮啟樂荷挿劉伶達放眼看青山任頭生白髮不知天地内更得幾年活從此到終身盡為閒日月",
    "author": "白居易"
  },
  {
    "id": 132943,
    "uid": "line-61-101",
    "chapter": "卷六十一",
    "chapternum": 61,
    "charstyle": "古體詩",
    "linenum": 101,
    "type": "标题",
    "linetype": "title",
    "content": "和裴侍中南園靜興見示",
    "author": "白居易"
  },
  {
    "id": 132944,
    "uid": "line-61-102",
    "chapter": "卷六十一",
    "chapternum": 61,
    "charstyle": "古體詩",
    "linenum": 102,
    "type": "内容",
    "linetype": "content",
    "content": "池館清且幽髙懐亦如此有時簾動風盡日橋照水静將鶴為伴閒與雲相似何必學留侯﨑嶇覔松子",
    "author": "白居易"
  },
  {
    "id": 132945,
    "uid": "line-61-103",
    "chapter": "卷六十一",
    "chapternum": 61,
    "charstyle": "古體詩",
    "linenum": 103,
    "type": "标题",
    "linetype": "title",
    "content": "睡後茶興憶楊同州",
    "author": "白居易"
  },
  {
    "id": 132946,
    "uid": "line-61-104",
    "chapter": "卷六十一",
    "chapternum": 61,
    "charstyle": "古體詩",
    "linenum": 104,
    "type": "内容",
    "linetype": "content",
    "content": "昨晩飲太多嵬峩〈並上聲〉連宵醉今朝飱又飽爛漫移睡睡足摩挲眼眼前無一事信脚遶池行偶然得幽致婆娑綠陰樹斑駮青苔地此處置繩床傍邉洗茶器白瓷甌甚潔紅爐炭方熾沫下麴塵香花浮魚眼沸盛來有佳色嚥罷餘芳氣不見楊慕巢誰人知此味",
    "author": "白居易"
  },
  {
    "id": 132947,
    "uid": "line-61-105",
    "chapter": "卷六十一",
    "chapternum": 61,
    "charstyle": "古體詩",
    "linenum": 105,
    "type": "标题",
    "linetype": "title",
    "content": "旱熱",
    "author": "白居易"
  },
  {
    "id": 132948,
    "uid": "line-61-106",
    "chapter": "卷六十一",
    "chapternum": 61,
    "charstyle": "古體詩",
    "linenum": 106,
    "type": "内容组合",
    "linetype": "contentgroup",
    "content": "",
    "author": "白居易"
  },
  {
    "id": 132949,
    "uid": "line-61-107",
    "chapter": "卷六十一",
    "chapternum": 61,
    "charstyle": "古體詩",
    "linenum": 107,
    "type": "内容",
    "linetype": "content",
    "content": "彤雲散不雨赫日吁可畏端坐猶揮汗出門豈容易忽思公府内青衫折腰吏復想驛路中紅塵走馬使征夫更辛苦逐客彌顦顇日入尚趨程宵分不遑寐安知北牕叟偃卧風颯至簟拂碧龍鱗扇揺白鶴翅豈惟身所得兼示心無事誰言苦熱天元有清涼地",
    "author": "白居易"
  },
  {
    "id": 132950,
    "uid": "line-61-108",
    "chapter": "卷六十一",
    "chapternum": 61,
    "charstyle": "古體詩",
    "linenum": 108,
    "type": "内容",
    "linetype": "content",
    "content": "勃勃旱塵氣炎炎赤日光飛禽颭將墜行人渴欲狂壯者不耐饑饑火燒其腸肥者不禁熱喘息汗如漿此時方自悟老叟亦何妨肉輕足徤逸髮少頭清涼薄食不饑渴端居省衣裳數匙粱飯冷一領綃衫香持此聊過日焉知畏景長",
    "author": "白居易"
  },
  {
    "id": 132951,
    "uid": "line-61-109",
    "chapter": "卷六十一",
    "chapternum": 61,
    "charstyle": "古體詩",
    "linenum": 109,
    "type": "内容组合",
    "linetype": "contentgroup",
    "content": "",
    "author": "白居易"
  },
  {
    "id": 132952,
    "uid": "line-61-110",
    "chapter": "卷六十一",
    "chapternum": 61,
    "charstyle": "古體詩",
    "linenum": 110,
    "type": "标题",
    "linetype": "title",
    "content": "春遊",
    "author": "白居易"
  },
  {
    "id": 132953,
    "uid": "line-61-111",
    "chapter": "卷六十一",
    "chapternum": 61,
    "charstyle": "古體詩",
    "linenum": 111,
    "type": "内容",
    "linetype": "content",
    "content": "上馬臨出門出門復逡巡迴頭問妻子應怪春遊頻誠知春遊頻其奈老大身朱顔去復去自髮新更新請君屈十指為我數交親大限年百歲幾人及七旬我今六十五走若下坂輪假使得七十秖有五度春逢春不遊樂但恐是癡人",
    "author": "白居易"
  },
  {
    "id": 132954,
    "uid": "line-61-112",
    "chapter": "卷六十一",
    "chapternum": 61,
    "charstyle": "古體詩",
    "linenum": 112,
    "type": "标题",
    "linetype": "title",
    "content": "題天竺南院贈閒元旻清四上人",
    "author": "白居易"
  },
  {
    "id": 132955,
    "uid": "line-61-113",
    "chapter": "卷六十一",
    "chapternum": 61,
    "charstyle": "古體詩",
    "linenum": 113,
    "type": "内容",
    "linetype": "content",
    "content": "雜芳澗草合繁緑巖樹新山深景𠉀晩四月有餘春竹寺過微雨石逕無纎塵白衣一居士方袍四道人地是佛國土人非俗交親城中山下别相送亦殷勤",
    "author": "白居易"
  },
  {
    "id": 132956,
    "uid": "line-61-114",
    "chapter": "卷六十一",
    "chapternum": 61,
    "charstyle": "古體詩",
    "linenum": 114,
    "type": "标题",
    "linetype": "title",
    "content": "飲後戲示弟子",
    "author": "白居易"
  },
  {
    "id": 132957,
    "uid": "line-61-115",
    "chapter": "卷六十一",
    "chapternum": 61,
    "charstyle": "古體詩",
    "linenum": 115,
    "type": "内容",
    "linetype": "content",
    "content": "吾為爾先生爾為吾弟子孔門有遺訓復坐吾告爾先生饌酒食弟子服勞止孝敬不在他在兹而已矣欲我少憂愁欲我多歡喜無如醖好酒酒須多且㫖㫖即賔可留多即罍不恥吾更有一言爾宜聴入耳人老多憂貧人病多憂死我今雖老病所憂不在此憂在半酣時樽空坐客起",
    "author": "白居易"
  },
  {
    "id": 132958,
    "uid": "line-61-116",
    "chapter": "卷六十一",
    "chapternum": 61,
    "charstyle": "古體詩",
    "linenum": 116,
    "type": "标题",
    "linetype": "title",
    "content": "晩起閒行",
    "author": "白居易"
  },
  {
    "id": 132959,
    "uid": "line-61-117",
    "chapter": "卷六十一",
    "chapternum": 61,
    "charstyle": "古體詩",
    "linenum": 117,
    "type": "内容",
    "linetype": "content",
    "content": "皤然一老子擁裘仍隱几坐穩夜忘眠卧安朝不起起來無可作閉目時叩齒静對銅爐香暖潄銀缾水午齋何儉潔餅與蔬而已西寺講楞伽閒行一隨喜",
    "author": "白居易"
  },
  {
    "id": 132960,
    "uid": "line-61-118",
    "chapter": "卷六十一",
    "chapternum": 61,
    "charstyle": "古體詩",
    "linenum": 118,
    "type": "标题",
    "linetype": "title",
    "content": "二年三月五日齋畢開素當食偶吟贈妻弘農郡君",
    "author": "白居易"
  },
  {
    "id": 132961,
    "uid": "line-61-119",
    "chapter": "卷六十一",
    "chapternum": 61,
    "charstyle": "古體詩",
    "linenum": 119,
    "type": "内容",
    "linetype": "content",
    "content": "睡足肢體暢晨起開中堂初旭泛簾幕微風拂衣裳二婢扶盥櫛雙童舁簟牀庭東有茂樹其下多陰涼前月事齋戒昨日散道塲以我久蔬素加籩仍異糧魴鱗如白雪蒸炙加桂薑稻飯紅似花調沃新酪漿佐以脯醢味間之椒薤芳老憐口尚美病喜鼻聞香嬌騃三四孫索哺遶我傍山妻未舉案饞叟已先嘗憶同牢巹初家貧共糟糠今食且如此何必烹猪羊况觀姻族間夫妻半存亡偕老不易得白頭何足傷食罷酒一杯醉飽吟又狂緬想梁髙士樂道喜文章徒誇五噫作不解贈孟光",
    "author": "白居易"
  },
  {
    "id": 132962,
    "uid": "line-61-120",
    "chapter": "卷六十一",
    "chapternum": 61,
    "charstyle": "古體詩",
    "linenum": 120,
    "type": "标题",
    "linetype": "title",
    "content": "不出門",
    "author": "白居易"
  },
  {
    "id": 132963,
    "uid": "line-61-121",
    "chapter": "卷六十一",
    "chapternum": 61,
    "charstyle": "古體詩",
    "linenum": 121,
    "type": "内容",
    "linetype": "content",
    "content": "彌月不出門永日無來賔食飽更拂牀睡起一嚬伸輕箑白鳥羽新簟青箭筠方寸方丈室空然兩無塵披衣腰不帶散髮頭不巾袒跣北牕下葛天之遺民一日亦自足况得以終身不知天壤内目我為何人",
    "author": "白居易"
  },
  {
    "id": 132964,
    "uid": "line-61-122",
    "chapter": "卷六十一",
    "chapternum": 61,
    "charstyle": "古體詩",
    "linenum": 122,
    "type": "章节说明",
    "linetype": "bookdesc",
    "content": "御定全唐詩録卷六十一",
    "author": "白居易"
  },
  {
    "id": 132965,
    "uid": "line-61-123",
    "chapter": "卷六十一",
    "chapternum": 61,
    "charstyle": "",
    "linenum": 123,
    "type": "章节说明",
    "linetype": "bookdesc",
    "content": "<集部,總集類,御定全唐詩錄>",
    "author": ""
  }
]