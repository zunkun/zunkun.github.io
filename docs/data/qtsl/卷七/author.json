{
	"李元紘": {
		"author": "李元紘",
		"authordesc": "元紘字大綱先居滑州占籍萬年本姓丙氏髙祖義旗入闗元紘曽祖粲率衆歸附賜姓李氏元紘性謹厚拜中書侍郎貴為國相家無儲積雖季文子之徳何以加也卒諡文忠"
	},
	"徐安貞": {
		"author": "徐安貞",
		"authordesc": "安貞初名楚璧信安龍丘人尤善五言應制舉一嵗三擢甲科歴中書舍人集賢院學士上每屬文多命視草累遷中書侍郎"
	},
	"齊澣": {
		"author": "齊澣",
		"authordesc": "澣字洗心定州人少以詞學稱弱冠登第景雲中為監察御史歴官至吏部侍郎以事貶良徳丞累遷潤州刺史江南採訪後為平陽太守"
	},
	"常理": {
		"author": "常理",
		"authordesc": "理爵里未詳"
	},
	"邢象玉": {
		"author": "邢象玉",
		"authordesc": "象玉爵里未詳"
	},
	"徐彦伯": {
		"author": "徐彦伯",
		"authordesc": "彦伯名洪以字行兖州人少以文章擅名對䇿擢第累轉蒲州司兵參軍時司户韋暠善判事司士李亘工於筆札彦伯文辭雅美時謂河東三絶神龍中預修武后實録封髙平縣子景雲中遷散騎常侍太子賔客昭文館學士\n紀事云彦伯為文多變易求新以鳳閣為鷃閣龍門為虬户金谷為銑谿玉山為瓊岳竹馬為篠驂月兎為魄兎後進效之謂之徐澀體"
	},
	"郭元振": {
		"author": "郭元振",
		"authordesc": "元振名振以字行魏州人舉進士授通泉尉累遷涼州都督拓州境一千五百開置屯田盡水陸之利在涼五年夷夏畏慕睿宗即位徵拜吏兵二部尚書同中書門下三品以功封代國公明皇講武驪山坐於纛下流新州\n紀事云元振尉通泉任俠使氣撥去小節武后知其所為召欲詰之既與語奇之索所為文章上寶劒篇后覽嘉歎示學士李嶠等"
	},
	"劉禕之": {
		"author": "劉禕之",
		"authordesc": "禕之字希美晉陵人少與孟利貞高智周郭正一俱以文藻知名號為劉孟髙郭上元中與元萬頃等偕召入禁中論次新書髙宗又密令參决時政以分宰相之權時謂北門學士武后時為鳳閣侍郎"
	},
	"鄭愔": {
		"author": "鄭愔",
		"authordesc": "愔字文靖滄州人年十七進士擢第來俊臣羅織文狀皆愔草定張易之兄弟薦為殿中侍御史易之敗貶宣州司户"
	},
	"馬懐素": {
		"author": "馬懐素",
		"authordesc": "懐素字惟臣潤州人寓居江都師事李善博覽經史善屬文舉進士長安中為監察御史守法不阿李迥秀恃勢納賄懐素劾罷之累拜中書舍人開元初為户部侍郎封常山縣公三遷秘書監兼昭文館學士湥為明皇所禮卒諡曰文"
	},
	"趙冬曦": {
		"author": "趙冬曦",
		"authordesc": "冬曦定州鼓城人擢第拜左拾遺神龍初上言古律條目千餘開元初為監察御史坐事流岳州還知史館歴官國子祭酒性放達不屑世事兄弟皆顯官張說云韋趙兄弟人之杞梓"
	},
	"盧從愿": {
		"author": "盧從愿",
		"authordesc": "從愿字子龔相州人弱冠舉明經授夏縣尉遷監察御史睿宗朝拜吏部侍郎髙宗時裴行儉馬戴為吏部稱職及是從愿與李朝隠同時典選亦有美譽時人稱曰前有馬裴後有盧李開元中遷中書侍郎後拜吏部尚書諡曰文"
	},
	"盧鴻〈舊唐書作盧鴻一〉": {
		"author": "盧鴻〈舊唐書作盧鴻一〉",
		"authordesc": "鴻字顥然其先范陽人徙洛陽博學善篆籀廬嵩山開元初徵至東都謁見不拜宰相遣問狀答曰禮者忠信之薄臣敢以忠信見召升内殿拜諫議大夫固辭詔許還山嵗給米絹又賜隠居服官營草堂恩禮殊渥"
	}
}