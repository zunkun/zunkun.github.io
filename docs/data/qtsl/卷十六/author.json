{
	"王昌齡": {
		"author": "王昌齡",
		"authordesc": "昌齡字少伯江寧人第進士補秘書郎又中宏詞科遷氾水尉不䕶細行貶龍標尉其詩緒宻而思清時謂王江寧云\n殷璠云元嘉以還四百年内曹劉陸謝風骨頓盡頃有太原王昌齡魯國儲光羲克嗣厥迹且兩賢氣同體别而王稍聲峻余嘗覩王公長平伏寃又弔枳道賦仁有餘也奈何晚節不矜細行謗議沸騰垂歴遐荒使知音者歎息"
	},
	"常建": {
		"author": "常建",
		"authordesc": "建開元十五年進士大厯中為盱眙尉\n殷璠云高才而無貴位誠哉是言曩劉楨止於文學左思終於記室鮑昭卒於㕘軍今常建亦淪於一尉悲夫建詩似初發通莊却尋野徑百里之外方歸大道所以其旨逺其興僻佳句輒來惟論意表至如松際露㣲月清光猶為君又山光悦鳥性潭影空人心此數十句並可稱為警䇿一篇盡善者戰餘落日黄軍敗鼓聲死今與山鬼鄰殘兵哭遼水思既邈古詞又警絶潘岳雖云能叙悲怨未見如此章句也\n劉須溪云常建詩情景沈𡨋不類著色"
	},
	"崔曙": {
		"author": "崔曙",
		"authordesc": "曙宋州人開元二十六年登進士第以試明堂火珠詩得名\n殷璠云曙詩多歎辭要妙情意悲涼送别登樓俱堪淚下"
	}
}