[{"id":63397,"chapter":"卷六十五","chapternum":65,"charstyle":"近體詩","title":"池畔","titledesc":"","collection":"","collectiondesc":"","poemindex":1,"author":"白居易","content":"結搆池西廊，疏理池東樹。\n此意人不知，欲為待月處。\n"},{"id":63398,"chapter":"卷六十五","chapternum":65,"charstyle":"近體詩","title":"池畔","titledesc":"","collection":"","collectiondesc":"","poemindex":2,"author":"白居易","content":"持刀𠜴〈古火切〉密竹，竹少風來多。\n此意人不㑹，欲今池有波。\n"},{"id":63399,"chapter":"卷六十五","chapternum":65,"charstyle":"近體詩","title":"夜雪","titledesc":"","collection":"","collectiondesc":"","poemindex":3,"author":"白居易","content":"已訝衾枕冷，復見窓户明。\n夜深知雪重，時聞折竹聲。\n"},{"id":63400,"chapter":"卷六十五","chapternum":65,"charstyle":"近體詩","title":"忠州郡中","titledesc":"","collection":"","collectiondesc":"","poemindex":4,"author":"白居易","content":"鄉路音信斷，山城日月遲。\n欲知州近逺，堦前摘茘枝。\n"},{"id":63401,"chapter":"卷六十五","chapternum":65,"charstyle":"近體詩","title":"醉中對紅葉","titledesc":"","collection":"","collectiondesc":"","poemindex":5,"author":"白居易","content":"臨風杪秋樹，對酒長年人。\n醉貌如霜葉，雖紅不是春。\n"},{"id":63402,"chapter":"卷六十五","chapternum":65,"charstyle":"近體詩","title":"雨中題衰栁","titledesc":"","collection":"","collectiondesc":"","poemindex":6,"author":"白居易","content":"濕屈青條折，寒飄黄葉多。\n不知秋雨意，更遣欲如何。\n"},{"id":63403,"chapter":"卷六十五","chapternum":65,"charstyle":"近體詩","title":"曲江憶元九","titledesc":"","collection":"","collectiondesc":"","poemindex":7,"author":"白居易","content":"春來無伴閒遊少，行樂三分減二分。\n何况今朝杏園裏，閒人逢盡不逢君。\n"},{"id":63404,"chapter":"卷六十五","chapternum":65,"charstyle":"近體詩","title":"醉中歸盩厔","titledesc":"","collection":"","collectiondesc":"","poemindex":8,"author":"白居易","content":"金光門外昆明路，半醉騰騰信馬迴。\n數日非闗王事繫，牡丹花盡始歸來。\n"},{"id":63405,"chapter":"卷六十五","chapternum":65,"charstyle":"近體詩","title":"過天門街","titledesc":"","collection":"","collectiondesc":"","poemindex":9,"author":"白居易","content":"雪盡終南又欲春，遙憐翠色對紅塵。\n千車萬馬九衢上，迴首看山無一人。\n"},{"id":63406,"chapter":"卷六十五","chapternum":65,"charstyle":"近體詩","title":"重到毓材宅有感","titledesc":"","collection":"","collectiondesc":"","poemindex":10,"author":"白居易","content":"欲入中門淚滿巾，庭花無主兩迴春。\n軒窓簾幕皆依舊，只是堂前欠一人。\n"},{"id":63407,"chapter":"卷六十五","chapternum":65,"charstyle":"近體詩","title":"感故張僕射諸妓","titledesc":"","collection":"","collectiondesc":"","poemindex":11,"author":"白居易","content":"黄金不惜買蛾眉，揀得如花三四枝。\n歌舞教成心力盡，一朝身去不相隨。\n"},{"id":63408,"chapter":"卷六十五","chapternum":65,"charstyle":"近體詩","title":"寒食夜月","titledesc":"","collection":"","collectiondesc":"","poemindex":12,"author":"白居易","content":"風香露重梨花濕，草舍無燈愁未入。\n南鄰北里歌吹時，獨倚柴門月中立。\n"},{"id":63409,"chapter":"卷六十五","chapternum":65,"charstyle":"近體詩","title":"臨江送夏瞻〈瞻年七十餘〉","titledesc":"","collection":"","collectiondesc":"","poemindex":13,"author":"白居易","content":"悲君老别我霑巾，七十無家萬里身。\n愁見舟行風又起，白頭浪裏白頭人。\n"},{"id":63410,"chapter":"卷六十五","chapternum":65,"charstyle":"近體詩","title":"同李十一醉憶元九","titledesc":"","collection":"","collectiondesc":"","poemindex":14,"author":"白居易","content":"花時同醉破春愁，醉折花枝作酒籌。\n忽憶故人天際去，計程今日到梁州。\n"},{"id":63411,"chapter":"卷六十五","chapternum":65,"charstyle":"近體詩","title":"禁中九日對菊花酒憶元九","titledesc":"","collection":"","collectiondesc":"","poemindex":15,"author":"白居易","content":"賜酒盈杯誰共持，宫花滿把獨相思。\n相思只傍花邉立，盡日吟君詠菊詩〈元詩云不是花中偏愛菊此花開盡更無花〉。\n"},{"id":63412,"chapter":"卷六十五","chapternum":65,"charstyle":"近體詩","title":"微之宅殘牡丹","titledesc":"","collection":"","collectiondesc":"","poemindex":16,"author":"白居易","content":"殘紅零落無人賞，雨打風吹花不全。\n諸處見時猶悵望，况當元九小庭前。\n"},{"id":63413,"chapter":"卷六十五","chapternum":65,"charstyle":"近體詩","title":"駱口驛舊題詩〈和元微之〉","titledesc":"","collection":"","collectiondesc":"","poemindex":17,"author":"白居易","content":"拙詩在壁無人愛，鳥汙苔侵文字殘。\n惟有多情元侍御，繡衣不惜拂塵看。\n"},{"id":63414,"chapter":"卷六十五","chapternum":65,"charstyle":"近體詩","title":"江上笛","titledesc":"","collection":"","collectiondesc":"","poemindex":18,"author":"白居易","content":"江上何人夜吹笛，聲聲似憶故園春。\n此時聞者堪頭白，况是多愁少睡人。\n"},{"id":63415,"chapter":"卷六十五","chapternum":65,"charstyle":"近體詩","title":"望驛臺〈三月三十日〉","titledesc":"","collection":"","collectiondesc":"","poemindex":19,"author":"白居易","content":"靖安宅裏當窓栁，望驛臺前撲地花。\n兩處春風同日盡，居人思客客思家。\n"},{"id":63416,"chapter":"卷六十五","chapternum":65,"charstyle":"近體詩","title":"寄上大兄〈在下邽林居作〉","titledesc":"","collection":"","collectiondesc":"","poemindex":20,"author":"白居易","content":"秋鴻過盡無書信，病戴紗巾強出門。\n獨上荒臺東北望，日西愁立到黄昏。\n"},{"id":63417,"chapter":"卷六十五","chapternum":65,"charstyle":"近體詩","title":"暮立","titledesc":"","collection":"","collectiondesc":"","poemindex":21,"author":"白居易","content":"黄昏獨立佛堂前，滿地槐花滿樹蟬。\n大抵四時心總苦，就中腸斷是秋天。\n"},{"id":63418,"chapter":"卷六十五","chapternum":65,"charstyle":"近體詩","title":"王昭君〈時年十七〉","titledesc":"","collection":"","collectiondesc":"","poemindex":22,"author":"白居易","content":"滿面胡沙滿鬢風，眉銷殘黛臉銷紅。\n愁苦辛勤憔悴盡，如今却是畫圖中。\n"},{"id":63419,"chapter":"卷六十五","chapternum":65,"charstyle":"近體詩","title":"王昭君〈時年十七〉","titledesc":"","collection":"","collectiondesc":"","poemindex":23,"author":"白居易","content":"漢使却迴憑寄語，黄金何日贖蛾眉。\n君王若問妾顔色，莫道不如宫裏時。\n"},{"id":63420,"chapter":"卷六十五","chapternum":65,"charstyle":"近體詩","title":"見元九","titledesc":"","collection":"重到城七絶句〈選五首〉","collectiondesc":"","poemindex":24,"author":"白居易","content":"容貌一日減一日，心情十分無九分。\n每逢陌路猶嗟歎，何况今朝是見君。\n"},{"id":63421,"chapter":"卷六十五","chapternum":65,"charstyle":"近體詩","title":"髙相宅","titledesc":"","collection":"重到城七絶句〈選五首〉","collectiondesc":"","poemindex":25,"author":"白居易","content":"青苔故里懷恩地，白髮新生抱病身。\n涕淚雖多無哭處，永寧門館屬他人。\n"},{"id":63422,"chapter":"卷六十五","chapternum":65,"charstyle":"近體詩","title":"張十八","titledesc":"","collection":"重到城七絶句〈選五首〉","collectiondesc":"","poemindex":26,"author":"白居易","content":"諫垣幾見遷遺補，憲府頻聞轉殿監。\n獨有詠詩張太祝，十年不改舊官銜。\n"},{"id":63423,"chapter":"卷六十五","chapternum":65,"charstyle":"近體詩","title":"劉家花","titledesc":"","collection":"重到城七絶句〈選五首〉","collectiondesc":"","poemindex":27,"author":"白居易","content":"劉家牆上花還發，李十門前草又春。\n處處傷心心始悟，多情不及少情人。\n"},{"id":63424,"chapter":"卷六十五","chapternum":65,"charstyle":"近體詩","title":"仇家酒","titledesc":"","collection":"重到城七絶句〈選五首〉","collectiondesc":"","poemindex":28,"author":"白居易","content":"年年老去歡情少，處處春來感事深。\n時到仇家非愛酒，醉時心勝醒時心。\n"},{"id":63425,"chapter":"卷六十五","chapternum":65,"charstyle":"近體詩","title":"松樹〈和元微之〉","titledesc":"","collection":"","collectiondesc":"","poemindex":29,"author":"白居易","content":"白金換得青松樹，君既先栽我不栽。\n幸有西風易憑仗，夜深偷得好聲來。\n"},{"id":63426,"chapter":"卷六十五","chapternum":65,"charstyle":"近體詩","title":"醉後却寄元九","titledesc":"","collection":"","collectiondesc":"","poemindex":30,"author":"白居易","content":"蒲池村裏匆匆别，澧水橋邉兀兀迴。\n行到城門殘酒醒，萬重離恨一時來。\n"},{"id":63427,"chapter":"卷六十五","chapternum":65,"charstyle":"近體詩","title":"雨夜憶元九","titledesc":"","collection":"","collectiondesc":"","poemindex":31,"author":"白居易","content":"天陰一日便堪愁，何况連宵雨不休。\n一種雨中君最苦，偏梁閣道向通州。\n"},{"id":63428,"chapter":"卷六十五","chapternum":65,"charstyle":"近體詩","title":"雨中攜元九詩訪元八侍御","titledesc":"","collection":"","collectiondesc":"","poemindex":32,"author":"白居易","content":"微之詩卷憶同開，暇日多應不入臺。\n好句無人堪共詠，衝泥蹋水就君來。\n"},{"id":63429,"chapter":"卷六十五","chapternum":65,"charstyle":"近體詩","title":"白牡丹","titledesc":"","collection":"","collectiondesc":"","poemindex":33,"author":"白居易","content":"白花冷淡無人愛，亦占芳名道牡丹。\n應是東宫白贊善，被人還喚作朝官。\n"},{"id":63430,"chapter":"卷六十五","chapternum":65,"charstyle":"近體詩","title":"病中答招飲者","titledesc":"","collection":"","collectiondesc":"","poemindex":34,"author":"白居易","content":"顧我鏡中悲白髮，儘君花月醉青春。\n不緣眼痛兼身病，可是樽前第二人。\n"},{"id":63431,"chapter":"卷六十五","chapternum":65,"charstyle":"近體詩","title":"燕子樓三首〈并序〉","titledesc":"徐州故尚書張有愛妓曰盼盼善歌舞雅多風態予為校書郎時遊徐泗間張尚書宴予酒酣出盼盼以佐飲歡甚予因贈詩云醉嬌勝不得風嫋牡丹花盡歡而去爾後絶不相聞迨兹僅一紀矣昨日司勲貟外郎張仲素繢之訪余因吟新詩有燕子樓三首詞甚婉麗詰其由為盼盼作也繢之從事武寧軍累年頗知盼盼始末云尚書既沒歸葬東洛而彭城有張氏舊第第中有小樓名燕子盼盼念舊愛而不嫁居是樓十餘年幽獨塊然於今尚在予愛繢之新詠感彭城舊遊因同其題作三絶句","collection":"","collectiondesc":"","poemindex":35,"author":"白居易","content":"滿窓明月滿簾霜，被冷燈殘拂卧牀。\n燕子樓中霜月夜，秋來只為一人長。\n"},{"id":63432,"chapter":"卷六十五","chapternum":65,"charstyle":"近體詩","title":"燕子樓三首〈并序〉","titledesc":"徐州故尚書張有愛妓曰盼盼善歌舞雅多風態予為校書郎時遊徐泗間張尚書宴予酒酣出盼盼以佐飲歡甚予因贈詩云醉嬌勝不得風嫋牡丹花盡歡而去爾後絶不相聞迨兹僅一紀矣昨日司勲貟外郎張仲素繢之訪余因吟新詩有燕子樓三首詞甚婉麗詰其由為盼盼作也繢之從事武寧軍累年頗知盼盼始末云尚書既沒歸葬東洛而彭城有張氏舊第第中有小樓名燕子盼盼念舊愛而不嫁居是樓十餘年幽獨塊然於今尚在予愛繢之新詠感彭城舊遊因同其題作三絶句","collection":"","collectiondesc":"","poemindex":36,"author":"白居易","content":"鈿暈羅衫色似煙，幾回欲著即澘然。\n自從不舞霓裳曲，叠在空箱十二年。\n"},{"id":63433,"chapter":"卷六十五","chapternum":65,"charstyle":"近體詩","title":"燕子樓三首〈并序〉","titledesc":"徐州故尚書張有愛妓曰盼盼善歌舞雅多風態予為校書郎時遊徐泗間張尚書宴予酒酣出盼盼以佐飲歡甚予因贈詩云醉嬌勝不得風嫋牡丹花盡歡而去爾後絶不相聞迨兹僅一紀矣昨日司勲貟外郎張仲素繢之訪余因吟新詩有燕子樓三首詞甚婉麗詰其由為盼盼作也繢之從事武寧軍累年頗知盼盼始末云尚書既沒歸葬東洛而彭城有張氏舊第第中有小樓名燕子盼盼念舊愛而不嫁居是樓十餘年幽獨塊然於今尚在予愛繢之新詠感彭城舊遊因同其題作三絶句","collection":"","collectiondesc":"","poemindex":37,"author":"白居易","content":"今春有客洛陽回，曽到尚書墓上來。\n見說白楊堪作柱，爭教紅粉不成灰。\n"},{"id":63434,"chapter":"卷六十五","chapternum":65,"charstyle":"近體詩","title":"初貶官過望秦𡽹","titledesc":"","collection":"","collectiondesc":"","poemindex":38,"author":"白居易","content":"草草辭家憂後事，遲遲去國問前途。\n望秦嶺上回頭立，無限秋風吹白鬚。\n"},{"id":63435,"chapter":"卷六十五","chapternum":65,"charstyle":"近體詩","title":"藍橋驛見元九詩〈詩中云江陵歸時逢春雪〉","titledesc":"","collection":"","collectiondesc":"","poemindex":39,"author":"白居易","content":"藍橋春雪君歸日，秦嶺秋風我去時。\n每到驛亭先下馬，循牆遶柱覓君詩。\n"},{"id":63436,"chapter":"卷六十五","chapternum":65,"charstyle":"近體詩","title":"韓公堆寄元九","titledesc":"","collection":"","collectiondesc":"","poemindex":40,"author":"白居易","content":"韓公堆北澗西頭，冷雨涼風拂面秋。\n努力南行少惆悵，江州猶似勝通州。\n"},{"id":63437,"chapter":"卷六十五","chapternum":65,"charstyle":"近體詩","title":"武闗南見元九題山石榴花見寄","titledesc":"","collection":"","collectiondesc":"","poemindex":41,"author":"白居易","content":"徃來同路不同時，前後相思兩不知。\n行過闗門三四里，榴花不見見君詩。\n"},{"id":63438,"chapter":"卷六十五","chapternum":65,"charstyle":"近體詩","title":"白鷺","titledesc":"","collection":"","collectiondesc":"","poemindex":42,"author":"白居易","content":"人生四十未全衰，我為愁多白髮垂。\n何故水邉雙白鷺，無愁頭上亦垂絲。\n"},{"id":63439,"chapter":"卷六十五","chapternum":65,"charstyle":"近體詩","title":"舟夜贈内","titledesc":"","collection":"","collectiondesc":"","poemindex":43,"author":"白居易","content":"三聲猿後垂鄉淚，一葉舟中載病身。\n莫凭水窓南北望，月明月闇總愁人。\n"},{"id":63440,"chapter":"卷六十五","chapternum":65,"charstyle":"近體詩","title":"逢舊","titledesc":"","collection":"","collectiondesc":"","poemindex":44,"author":"白居易","content":"我梳白髮添新恨，君掃青蛾減舊容。\n應被傍人恠惆悵，少年離别老相逢。\n"},{"id":63441,"chapter":"卷六十五","chapternum":65,"charstyle":"近體詩","title":"舟中讀元九詩","titledesc":"","collection":"","collectiondesc":"","poemindex":45,"author":"白居易","content":"把君詩卷燈前讀，詩盡燈殘天未明。\n眼痛滅燈猶闇坐，逆風吹浪打船聲。\n"},{"id":63442,"chapter":"卷六十五","chapternum":65,"charstyle":"近體詩","title":"聴崔七妓人箏","titledesc":"","collection":"","collectiondesc":"","poemindex":46,"author":"白居易","content":"花臉雲鬟坐玉樓，十三絃裏一時愁。\n憑君向道休彈去，白盡江州司馬頭。\n"},{"id":63443,"chapter":"卷六十五","chapternum":65,"charstyle":"近體詩","title":"望江州","titledesc":"","collection":"","collectiondesc":"","poemindex":47,"author":"白居易","content":"江迴望見雙華表，知是潯陽西郭門。\n猶去孤舟三四里，水煙沙雨欲黄昏。\n"},{"id":63444,"chapter":"卷六十五","chapternum":65,"charstyle":"近體詩","title":"宿西林寺","titledesc":"","collection":"","collectiondesc":"","poemindex":48,"author":"白居易","content":"木落天晴山翠開，愛山騎馬入山來。\n心知不及柴桑令，一宿西林便欲回〈柴桑令劉遺民是也〉。\n"},{"id":63445,"chapter":"卷六十五","chapternum":65,"charstyle":"近體詩","title":"惜落花贈崔二十四","titledesc":"","collection":"","collectiondesc":"","poemindex":49,"author":"白居易","content":"漠漠紛紛不奈何，狂風急雨兩相和。\n晚來悵望君知否，枝上稀疎地上多。\n"},{"id":63446,"chapter":"卷六十五","chapternum":65,"charstyle":"近體詩","title":"題廬山山下湯泉","titledesc":"","collection":"","collectiondesc":"","poemindex":50,"author":"白居易","content":"一眼湯泉流向東，浸泥澆草煖無功。\n驪山温水因何事，流入金鋪玉甃中。\n"},{"id":63447,"chapter":"卷六十五","chapternum":65,"charstyle":"近體詩","title":"大林寺桃花","titledesc":"","collection":"","collectiondesc":"","poemindex":51,"author":"白居易","content":"人間四月芳菲盡，山寺桃花始盛開。\n長恨春歸無覔處，不知轉入此中來。\n"},{"id":63448,"chapter":"卷六十五","chapternum":65,"charstyle":"近體詩","title":"戲問山石榴","titledesc":"","collection":"","collectiondesc":"","poemindex":52,"author":"白居易","content":"小樹山榴近砌栽，半含紅萼帶花來。\n爭知司馬夫人妒，移到庭前便不開。\n"},{"id":63449,"chapter":"卷六十五","chapternum":65,"charstyle":"近體詩","title":"聞龜兒詠詩","titledesc":"","collection":"","collectiondesc":"","poemindex":53,"author":"白居易","content":"憐渠已解詠詩章，搖膝支頥學二郎。\n莫學二郎吟太苦，纔年四十鬢如霜。\n"},{"id":63450,"chapter":"卷六十五","chapternum":65,"charstyle":"近體詩","title":"劉十九同宿〈時淮宼初破〉","titledesc":"","collection":"","collectiondesc":"","poemindex":54,"author":"白居易","content":"紅旗破賊非吾事，黄紙除書無我名。\n惟共嵩陽劉處士，圍棋賭酒到天明。\n"},{"id":63451,"chapter":"卷六十五","chapternum":65,"charstyle":"近體詩","title":"贈江客","titledesc":"","collection":"","collectiondesc":"","poemindex":55,"author":"白居易","content":"江栁陰寒新雨地，塞鴻聲急欲霜天。\n愁君獨向沙頭宿，水遶蘆花月滿船。\n"},{"id":63452,"chapter":"卷六十五","chapternum":65,"charstyle":"近體詩","title":"别草堂三絶句","titledesc":"","collection":"","collectiondesc":"","poemindex":56,"author":"白居易","content":"正聴山鳥向陽眠，黄紙除書落枕前。\n為感君恩須暫起，爐峰不擬住多年。\n"},{"id":63453,"chapter":"卷六十五","chapternum":65,"charstyle":"近體詩","title":"别草堂三絶句","titledesc":"","collection":"","collectiondesc":"","poemindex":57,"author":"白居易","content":"乆眠褐被為居士，忽挂緋袍作使君。\n身出草堂心不出，廬山未要勒移文。\n"},{"id":63454,"chapter":"卷六十五","chapternum":65,"charstyle":"近體詩","title":"别草堂三絶句","titledesc":"","collection":"","collectiondesc":"","poemindex":58,"author":"白居易","content":"三間茅舍向山開，一帶山泉遶舍迴。\n山色泉聲莫惆悵，三年官滿却歸來。\n"},{"id":63455,"chapter":"卷六十五","chapternum":65,"charstyle":"近體詩","title":"鍾陵餞送","titledesc":"","collection":"","collectiondesc":"","poemindex":59,"author":"白居易","content":"翠幕紅筵髙在雲，歌鐘一曲萬家聞。\n路人指㸃滕王閣，看送忠州白使君。\n"},{"id":63456,"chapter":"卷六十五","chapternum":65,"charstyle":"近體詩","title":"木蓮樹生巴峽山谷間巴民亦呼為黄心樹大者髙五丈涉冬不凋身如青楊有白文葉如桂厚大無脊花如蓮香色艶膩皆同獨房蕊有異四月初始開自開迨謝僅二十日忠州西北十里有鳴玉谿生者穠茂惜其遐僻因題三絶句云","titledesc":"","collection":"","collectiondesc":"","poemindex":60,"author":"白居易","content":"如折芙蓉栽旱地，似抛芍藥挂髙枝。\n雲埋水隔無人識，惟有南賓太守知。\n"},{"id":63457,"chapter":"卷六十五","chapternum":65,"charstyle":"近體詩","title":"木蓮樹生巴峽山谷間巴民亦呼為黄心樹大者髙五丈涉冬不凋身如青楊有白文葉如桂厚大無脊花如蓮香色艶膩皆同獨房蕊有異四月初始開自開迨謝僅二十日忠州西北十里有鳴玉谿生者穠茂惜其遐僻因題三絶句云","titledesc":"","collection":"","collectiondesc":"","poemindex":61,"author":"白居易","content":"紅似臙脂膩如粉，傷心好物不須臾。\n山中風起無時節，明日重來得在無。\n"},{"id":63458,"chapter":"卷六十五","chapternum":65,"charstyle":"近體詩","title":"木蓮樹生巴峽山谷間巴民亦呼為黄心樹大者髙五丈涉冬不凋身如青楊有白文葉如桂厚大無脊花如蓮香色艶膩皆同獨房蕊有異四月初始開自開迨謝僅二十日忠州西北十里有鳴玉谿生者穠茂惜其遐僻因題三絶句云","titledesc":"","collection":"","collectiondesc":"","poemindex":62,"author":"白居易","content":"已愁花落荒巗底，復憾根生亂石間。\n㡬度欲移移不得，天教抛擲在深山。\n"},{"id":63459,"chapter":"卷六十五","chapternum":65,"charstyle":"近體詩","title":"東樓招客夜飲","titledesc":"","collection":"","collectiondesc":"","poemindex":63,"author":"白居易","content":"莫辭數數醉東樓，除醉無因破得愁。\n惟有緑樽紅燭下，蹔時不似在忠州。\n"},{"id":63460,"chapter":"卷六十五","chapternum":65,"charstyle":"近體詩","title":"竹枝詞","titledesc":"","collection":"","collectiondesc":"","poemindex":64,"author":"白居易","content":"瞿塘峽口水煙低，白帝城頭月向西。\n唱到竹枝聲咽處，寒猿闇鳥一時啼。\n"},{"id":63461,"chapter":"卷六十五","chapternum":65,"charstyle":"近體詩","title":"竹枝詞","titledesc":"","collection":"","collectiondesc":"","poemindex":65,"author":"白居易","content":"竹枝苦怨怨何人，夜静山空歇又聞。\n蠻兒巴女齊聲唱，愁殺江南病使君。\n"},{"id":63462,"chapter":"卷六十五","chapternum":65,"charstyle":"近體詩","title":"竹枝詞","titledesc":"","collection":"","collectiondesc":"","poemindex":66,"author":"白居易","content":"巴東船舫上巴西，波面風生雨脚齊。\n水蓼冷花紅簇簇，江蘺濕葉碧淒淒。\n"},{"id":63463,"chapter":"卷六十五","chapternum":65,"charstyle":"近體詩","title":"竹枝詞","titledesc":"","collection":"","collectiondesc":"","poemindex":67,"author":"白居易","content":"江畔誰人唱竹枝，前聲斷咽後聲遲。\n怪來調苦縁詞苦，多是通州司馬詩。\n"},{"id":63464,"chapter":"卷六十五","chapternum":65,"charstyle":"近體詩","title":"送髙侍御使迴因寄楊八","titledesc":"","collection":"","collectiondesc":"","poemindex":68,"author":"白居易","content":"明月峽邉逢制使，黄茒㟁上是忠州。\n到城莫說忠州惡，無益虚教楊八愁。\n"},{"id":63465,"chapter":"卷六十五","chapternum":65,"charstyle":"近體詩","title":"三月三日","titledesc":"","collection":"","collectiondesc":"","poemindex":69,"author":"白居易","content":"暮春風景初三日，流世光陰半百年。\n欲作閒遊無好伴，半江惆悵却回船。\n"},{"id":63466,"chapter":"卷六十五","chapternum":65,"charstyle":"近體詩","title":"寒食夜","titledesc":"","collection":"","collectiondesc":"","poemindex":70,"author":"白居易","content":"四十九年身老日，一百五夜月明天。\n抱膝思量何事在，癡男騃女喚鞦韆。\n"},{"id":63467,"chapter":"卷六十五","chapternum":65,"charstyle":"近體詩","title":"期不至","titledesc":"","collection":"","collectiondesc":"","poemindex":71,"author":"白居易","content":"紅燭青樽久延佇，出門入門天欲曙。\n星稀月落竟不來，煙栁朧朧鵲飛去。\n"},{"id":63468,"chapter":"卷六十五","chapternum":65,"charstyle":"近體詩","title":"傷春詞","titledesc":"","collection":"","collectiondesc":"","poemindex":72,"author":"白居易","content":"深淺簷花千萬枝，碧紗窓外囀黄鸝。\n殘粧含淚下簾坐，盡日傷春春不知。\n"},{"id":63469,"chapter":"卷六十五","chapternum":65,"charstyle":"近體詩","title":"後宫詞","titledesc":"","collection":"","collectiondesc":"","poemindex":73,"author":"白居易","content":"淚濕羅巾夢不成，夜深前殿按歌聲。\n紅顔未老恩先斷，斜倚薫籠坐到明。\n"},{"id":63470,"chapter":"卷六十五","chapternum":65,"charstyle":"近體詩","title":"思婦眉","titledesc":"","collection":"","collectiondesc":"","poemindex":74,"author":"白居易","content":"春風搖蕩自東來，折盡櫻桃綻盡梅。\n惟餘思婦愁眉結，無限春風吹不開。\n"},{"id":63471,"chapter":"卷六十五","chapternum":65,"charstyle":"近體詩","title":"空閨怨","titledesc":"","collection":"","collectiondesc":"","poemindex":75,"author":"白居易","content":"寒月沈沈洞房靜，真珠簾外梧桐影。\n秋霜欲下手先知，燈底裁縫剪刀冷。\n"},{"id":63472,"chapter":"卷六十五","chapternum":65,"charstyle":"近體詩","title":"採蓮曲","titledesc":"","collection":"","collectiondesc":"","poemindex":76,"author":"白居易","content":"菱葉縈波荷颭風，荷花深處小船通。\n逢郎欲語低頭笑，碧玉搔頭落水中。\n"},{"id":63473,"chapter":"卷六十五","chapternum":65,"charstyle":"近體詩","title":"内鄉縣村路作","titledesc":"","collection":"","collectiondesc":"","poemindex":77,"author":"白居易","content":"日下風髙野路涼，緩驅疲馬闇思鄉。\n渭邨秋物應如此，棗赤梨紅稻穂黄。\n"},{"id":63474,"chapter":"卷六十五","chapternum":65,"charstyle":"近體詩","title":"竹樓宿","titledesc":"","collection":"","collectiondesc":"","poemindex":78,"author":"白居易","content":"小書樓下千竿竹，深火爐前一盞燈。\n此處與誰相伴宿，燒丹道士坐禪僧。\n"},{"id":63475,"chapter":"卷六十五","chapternum":65,"charstyle":"近體詩","title":"自感","titledesc":"","collection":"","collectiondesc":"","poemindex":79,"author":"白居易","content":"宴遊寢食漸無味，杯酒管絃徒繞身。\n賓客歡娱僮僕飽，始知官職為他人。\n"},{"id":63476,"chapter":"卷六十五","chapternum":65,"charstyle":"近體詩","title":"醉戲諸妓","titledesc":"","collection":"","collectiondesc":"","poemindex":80,"author":"白居易","content":"席上爭飛使君酒，歌中多唱舍人詩。\n不知明日休官後，逐我東山去是誰。\n"},{"id":63477,"chapter":"卷六十五","chapternum":65,"charstyle":"近體詩","title":"河陰夜泊憶微之","titledesc":"","collection":"","collectiondesc":"","poemindex":81,"author":"白居易","content":"憶君我正泊行舟，望我君應上郡樓。\n萬里月明同此夜，黄河東面海西頭。\n"},{"id":63478,"chapter":"卷六十五","chapternum":65,"charstyle":"近體詩","title":"杭州迴舫","titledesc":"","collection":"","collectiondesc":"","poemindex":82,"author":"白居易","content":"自别錢塘山水後，不多飲酒懶吟詩。\n欲將此意憑回棹，與報西湖風月知。\n"},{"id":63479,"chapter":"卷六十五","chapternum":65,"charstyle":"近體詩","title":"寫新詩寄微之偶題卷後","titledesc":"","collection":"","collectiondesc":"","poemindex":83,"author":"白居易","content":"寫了吟看滿卷愁，淺紅牋紙小銀鈎。\n未容寄與微之去，已被人傳到越州。\n"},{"id":63480,"chapter":"卷六十五","chapternum":65,"charstyle":"近體詩","title":"種白蓮","titledesc":"","collection":"","collectiondesc":"","poemindex":84,"author":"白居易","content":"吴中白藕洛中栽，莫戀江南花懶開。\n萬里攜歸爾知否，紅蕉朱槿不將來。\n"},{"id":63481,"chapter":"卷六十五","chapternum":65,"charstyle":"近體詩","title":"宿竇使君莊水亭","titledesc":"","collection":"","collectiondesc":"","poemindex":85,"author":"白居易","content":"使君何在在江東，池栁初黄杏欲紅。\n有興即來閒便宿，不知誰是主人翁。\n"},{"id":63482,"chapter":"卷六十五","chapternum":65,"charstyle":"近體詩","title":"杏園花下贈劉郎中","titledesc":"","collection":"","collectiondesc":"","poemindex":86,"author":"白居易","content":"怪君把酒偏惆悵，曽是貞元花下人。\n自别花來多少事，東風二十四回春。\n"},{"id":63483,"chapter":"卷六十五","chapternum":65,"charstyle":"近體詩","title":"酬嚴給事〈聞唐昌觀玉蕊花下有遊仙絶句〉","titledesc":"","collection":"","collectiondesc":"","poemindex":87,"author":"白居易","content":"嬴女偷乘鳳去時，洞中潛歇弄瓊枝。\n不緣啼鳥春饒舌，青瑣仙郎可得知。\n"},{"id":63484,"chapter":"卷六十五","chapternum":65,"charstyle":"近體詩","title":"白蓮池汎舟","titledesc":"","collection":"","collectiondesc":"","poemindex":88,"author":"白居易","content":"白藕新花照水開，紅窓小舫信風迴。\n誰教一片江南興，逐我殷勤萬里來。\n"},{"id":63485,"chapter":"卷六十五","chapternum":65,"charstyle":"近體詩","title":"晚歸府","titledesc":"","collection":"","collectiondesc":"","poemindex":89,"author":"白居易","content":"晚從履道來歸府，街路雖長尹不嫌。\n馬上涼於牀上坐，綠槐風透紫蕉衫。\n"},{"id":63486,"chapter":"卷六十五","chapternum":65,"charstyle":"近體詩","title":"春風","titledesc":"","collection":"","collectiondesc":"","poemindex":90,"author":"白居易","content":"春風先發苑中梅，櫻杏桃梨次第開。\n薺花榆莢深村裏，亦道春風為我來。\n"},{"id":63487,"chapter":"卷六十五","chapternum":65,"charstyle":"近體詩","title":"辨味","titledesc":"","collection":"府酒五絶〈選一首〉","collectiondesc":"","poemindex":91,"author":"白居易","content":"甘露太甜非正味，醴泉雖潔不芳馨。\n杯中此物何人别，柔㫖之中有典型。\n"},{"id":63488,"chapter":"卷六十五","chapternum":65,"charstyle":"近體詩","title":"楊栁枝詞","titledesc":"","collection":"","collectiondesc":"","poemindex":92,"author":"白居易","content":"六么水調家家唱，白雪梅花處處吹。\n古歌舊曲君休聴，聴取新翻楊柳枝。\n"},{"id":63489,"chapter":"卷六十五","chapternum":65,"charstyle":"近體詩","title":"楊栁枝詞","titledesc":"","collection":"","collectiondesc":"","poemindex":93,"author":"白居易","content":"陶令門前四五樹，亞夫營裏百千條。\n何似東都正二月，黄金枝映洛陽橋。\n"},{"id":63490,"chapter":"卷六十五","chapternum":65,"charstyle":"近體詩","title":"楊栁枝詞","titledesc":"","collection":"","collectiondesc":"","poemindex":94,"author":"白居易","content":"依依嫋嫋復青青，勾引春風無限情。\n白雪花繁空撲地，綠絲條弱不勝鶯。\n"},{"id":63491,"chapter":"卷六十五","chapternum":65,"charstyle":"近體詩","title":"楊栁枝詞","titledesc":"","collection":"","collectiondesc":"","poemindex":95,"author":"白居易","content":"紅板江橋青酒旗，館娃宫暖日斜時。\n可憐雨歇東風定，萬樹千條各自垂。\n"},{"id":63492,"chapter":"卷六十五","chapternum":65,"charstyle":"近體詩","title":"楊栁枝詞","titledesc":"","collection":"","collectiondesc":"","poemindex":96,"author":"白居易","content":"蘇州楊栁任君誇，更有錢塘勝館娃。\n若解多情尋小小，緑楊深處是蘇家。\n"},{"id":63493,"chapter":"卷六十五","chapternum":65,"charstyle":"近體詩","title":"楊栁枝詞","titledesc":"","collection":"","collectiondesc":"","poemindex":97,"author":"白居易","content":"蘇家小女舊知名，楊栁風前别有情。\n剝條盤作銀環樣，卷葉吹為玉笛聲。\n"},{"id":63494,"chapter":"卷六十五","chapternum":65,"charstyle":"近體詩","title":"楊栁枝詞","titledesc":"","collection":"","collectiondesc":"","poemindex":98,"author":"白居易","content":"葉含濃露如啼眼，枝嫋輕風似舞腰。\n小樹不禁攀折苦，乞君留取兩三條。\n"},{"id":63495,"chapter":"卷六十五","chapternum":65,"charstyle":"近體詩","title":"楊栁枝詞","titledesc":"","collection":"","collectiondesc":"","poemindex":99,"author":"白居易","content":"人言栁葉似愁眉，更有愁腸似栁絲。\n栁絲挽斷腸牽斷，彼此應無續得期。\n"},{"id":63496,"chapter":"卷六十五","chapternum":65,"charstyle":"近體詩","title":"浪淘沙詞","titledesc":"","collection":"","collectiondesc":"","poemindex":100,"author":"白居易","content":"白浪茫茫與海連，平沙浩浩四無邉。\n暮去朝來淘不住，遂令東海變桑田。\n"},{"id":63497,"chapter":"卷六十五","chapternum":65,"charstyle":"近體詩","title":"浪淘沙詞","titledesc":"","collection":"","collectiondesc":"","poemindex":101,"author":"白居易","content":"青草湖中萬里程，黄梅雨裏一人行。\n愁見灘頭夜泊處，風翻闇浪打船聲。\n"},{"id":63498,"chapter":"卷六十五","chapternum":65,"charstyle":"近體詩","title":"浪淘沙詞","titledesc":"","collection":"","collectiondesc":"","poemindex":102,"author":"白居易","content":"借問江潮與海水，何似君情與妾心。\n相恨不如潮有信，相思始覺海非深。\n"},{"id":63499,"chapter":"卷六十五","chapternum":65,"charstyle":"近體詩","title":"浪淘沙詞","titledesc":"","collection":"","collectiondesc":"","poemindex":103,"author":"白居易","content":"海底飛塵終有日，山頭化石豈無時。\n誰道小郎抛小婦，船頭一去没迴期。\n"},{"id":63500,"chapter":"卷六十五","chapternum":65,"charstyle":"近體詩","title":"賣駱馬","titledesc":"","collection":"病中詩十五首〈并序選二首〉","collectiondesc":"開成已未嵗余蒲栁之年六十有八冬十月甲寅旦始得風痺之疾體癏〈音闗〉目眩左足不支葢老病相乗時而至耳余早棲心釋梵浪跡老莊因疾觀身果有所得何則外形骸而内忘憂恚先禪觀而後順醫治旬月以還厥疾少間杜門髙枕澹然安閒吟諷興來亦不能遏因成十五首題為病中詩且貽所知兼用自廣昔劉公幹病漳浦謝康樂卧臨川咸有篇章抒詠其志今引而序之者慮不知我者或加誚焉","poemindex":104,"author":"白居易","content":"五年花下醉騎行，臨賣迴頭嘶一聲。\n項籍顧騅猶解歎，樂天别駱豈無情。\n"},{"id":63501,"chapter":"卷六十五","chapternum":65,"charstyle":"近體詩","title":"别栁枝","titledesc":"","collection":"病中詩十五首〈并序選二首〉","collectiondesc":"開成已未嵗余蒲栁之年六十有八冬十月甲寅旦始得風痺之疾體癏〈音闗〉目眩左足不支葢老病相乗時而至耳余早棲心釋梵浪跡老莊因疾觀身果有所得何則外形骸而内忘憂恚先禪觀而後順醫治旬月以還厥疾少間杜門髙枕澹然安閒吟諷興來亦不能遏因成十五首題為病中詩且貽所知兼用自廣昔劉公幹病漳浦謝康樂卧臨川咸有篇章抒詠其志今引而序之者慮不知我者或加誚焉","poemindex":105,"author":"白居易","content":"兩枝楊栁小樓中，嫋娜多年伴醉翁。\n明日放歸歸去後，世間應不要春風。\n"},{"id":63502,"chapter":"卷六十五","chapternum":65,"charstyle":"近體詩","title":"夜涼","titledesc":"","collection":"","collectiondesc":"","poemindex":106,"author":"白居易","content":"露白風清庭户涼，老人先著夾衣裳。\n舞腰歌袖抛何處，惟對無絃琴一張。\n"},{"id":63503,"chapter":"卷六十五","chapternum":65,"charstyle":"近體詩","title":"客有說〈客即李浙東也所說不能具録其事自注〉","titledesc":"","collection":"","collectiondesc":"","poemindex":107,"author":"白居易","content":"近有人從海上迴，海山深處見樓臺。\n中有仙龕虚一室，多傳此待樂天來〈按逸史㑹昌元年李師稷中丞為浙東觀察使有商客遭風飄蕩至一大山盡非人間維舟上岸至一處若大寺觀一道人鬚眉悉白侍衛數人坐大殿上與語曰汝中國人有縁方得一到此蓬萊山也遣左右引遊觀院宇數十皆有名號至一院扃鏁甚嚴因窺之衆花滿庭堂有裀褥焚香階下客問之答曰此是白樂天院樂天未來耳乃潛記之歸旬日至越具白廉使李公盡録以報白公先是白公平生惟脩上生業及覽李公所報乃為詩二首答之其事如此〉。\n"},{"id":63504,"chapter":"卷六十五","chapternum":65,"charstyle":"近體詩","title":"答客説","titledesc":"","collection":"","collectiondesc":"","poemindex":108,"author":"白居易","content":"吾學空門非學仙，恐君此説是虚傳。\n海山不是吾歸處，歸即應歸兜率天〈予晚年結彌勒上生業故云〉。\n"},{"id":63505,"chapter":"卷六十五","chapternum":65,"charstyle":"近體詩","title":"楊栁枝詞","titledesc":"","collection":"","collectiondesc":"","poemindex":109,"author":"白居易","content":"一樹春風萬萬枝，嫩於金色軟於絲。\n永豐西角荒園裏，盡日無人屬阿誰〈雲溪友議曰居易有妓樊素善歌小蠻善舞常為詩曰櫻桃樊素口楊栁小蠻腰年既髙邁而小蠻方豐艶因作楊栁詞以託意焉〉。\n"},{"id":63506,"chapter":"卷六十五","chapternum":65,"charstyle":"近體詩","title":"詔取永豐栁植禁苑感賦","titledesc":"","collection":"","collectiondesc":"","poemindex":110,"author":"白居易","content":"一樹衰殘委泥土，雙枝榮耀植天庭。\n定知元象今春後，栁宿光中添兩星〈宣宗朝國樂唱前詞上問誰作永豐在何處左右具以對遂因東使命取永豐栁兩株植于禁中居易感上知其名且好尚風雅又為詩一章〉。\n"},{"id":63507,"chapter":"卷六十五","chapternum":65,"charstyle":"九老㑹詩","title":"胡杲〈懷州司馬年八十九〉","titledesc":"","collection":"九老㑹詩〈并序〉","collectiondesc":"胡吉劉鄭盧張等六賢皆多年夀余亦次焉於東都敝居履道坊為尚齒之㑹七老相顧既醉且歡靜而思之此㑹希有因各賦七言六韻詩一章以記之或傳諸好事者時㑹昌五年三月二十四日樂天序","poemindex":111,"author":"白居易","content":"閒居同㑹在三春，大抵愚年最出羣。\n霜鬢不嫌杯酒興，白頭仍愛玉爐薫。\n徘徊玩栁心猶健，老大看花意却勤。\n鑿落滿斟判酩酊，香囊髙掛任氤氲。\n搜神得句題紅紙，望景長吟對白雲。\n今日交情何不替，齊年同事聖明君。\n"},{"id":63508,"chapter":"卷六十五","chapternum":65,"charstyle":"九老㑹詩","title":"吉皎〈衛尉卿致仕年八十八〉","titledesc":"","collection":"九老㑹詩〈并序〉","collectiondesc":"胡吉劉鄭盧張等六賢皆多年夀余亦次焉於東都敝居履道坊為尚齒之㑹七老相顧既醉且歡靜而思之此㑹希有因各賦七言六韻詩一章以記之或傳諸好事者時㑹昌五年三月二十四日樂天序","poemindex":112,"author":"白居易","content":"休官罷任已閒居，林苑園亭興有餘。\n對酒最宜花藻發，邀歡不厭栁條初。\n低腰醉舞垂緋袖，擊筯謳歌任褐裾。\n寧用管絃來合雜，自親松竹且清虚。\n飛觥酒到須先酌，賦詠詩成不住書。\n借問商山賢四皓，不知此後更何如。\n"},{"id":63509,"chapter":"卷六十五","chapternum":65,"charstyle":"九老㑹詩","title":"劉真〈前磁州刺史年八十七〉","titledesc":"","collection":"九老㑹詩〈并序〉","collectiondesc":"胡吉劉鄭盧張等六賢皆多年夀余亦次焉於東都敝居履道坊為尚齒之㑹七老相顧既醉且歡靜而思之此㑹希有因各賦七言六韻詩一章以記之或傳諸好事者時㑹昌五年三月二十四日樂天序","poemindex":113,"author":"白居易","content":"垂絲今日幸同筵，朱紫居身是大年。\n賞景尚知心未退，吟詩猶覺力完全。\n閒庭飲酒當三月，在席揮毫象七賢。\n山茗煮時秋霧碧，玉杯斟處綵霞鮮。\n臨堦花笑如歌妓，傍竹泉聲當管絃。\n雖未學窮生死訣，人間豈不是神仙。\n"},{"id":63510,"chapter":"卷六十五","chapternum":65,"charstyle":"九老㑹詩","title":"鄭據〈前龍武軍長史年八十五〉","titledesc":"","collection":"九老㑹詩〈并序〉","collectiondesc":"胡吉劉鄭盧張等六賢皆多年夀余亦次焉於東都敝居履道坊為尚齒之㑹七老相顧既醉且歡靜而思之此㑹希有因各賦七言六韻詩一章以記之或傳諸好事者時㑹昌五年三月二十四日樂天序","poemindex":114,"author":"白居易","content":"東洛幽閒日暮春，邀歡多是白頭賓。\n官班朱紫多相似，年紀髙低次第勻。\n聯句每言松竹意，停杯多説古今人。\n更無外事來心肺，空有清虚入思神。\n醉舞兩迴迎勸酒，狂歌一曲㑹閒身。\n今朝何事偏情重，同作明時列任人。\n"},{"id":63511,"chapter":"卷六十五","chapternum":65,"charstyle":"九老㑹詩","title":"盧眞〈前侍御史内供奉官年八十四〉","titledesc":"","collection":"九老㑹詩〈并序〉","collectiondesc":"胡吉劉鄭盧張等六賢皆多年夀余亦次焉於東都敝居履道坊為尚齒之㑹七老相顧既醉且歡靜而思之此㑹希有因各賦七言六韻詩一章以記之或傳諸好事者時㑹昌五年三月二十四日樂天序","poemindex":115,"author":"白居易","content":"三春已盡洛陽宫，天氣初晴景象中。\n千朶嫩桃迎曉日，萬株垂栁逐和風。\n非論官位皆相似，及至年髙亦共同。\n對酒歌聲猶覺妙，玩花詩思豈能窮。\n先時共作三朝貴，今日猶逢七老翁。\n但願醁醽常滿酌，煙霞萬里㑹應通。\n"},{"id":63512,"chapter":"卷六十五","chapternum":65,"charstyle":"九老㑹詩","title":"張渾〈前永州刺史年七十七〉","titledesc":"","collection":"九老㑹詩〈并序〉","collectiondesc":"胡吉劉鄭盧張等六賢皆多年夀余亦次焉於東都敝居履道坊為尚齒之㑹七老相顧既醉且歡靜而思之此㑹希有因各賦七言六韻詩一章以記之或傳諸好事者時㑹昌五年三月二十四日樂天序","poemindex":116,"author":"白居易","content":"幽亭春盡共為歡，印綬居身是大官。\n遁跡豈勞登逺岫，垂絲何必坐溪磻。\n詩聮六韻猶應易，酒飲三杯未覺難。\n每况襟懷同宴㑹，共將心事比波瀾。\n風吹野栁懸羅帶，日照庭花落綺紈。\n此席不須鋪錦帳，斯筵堪作畫圖看。\n"},{"id":63513,"chapter":"卷六十五","chapternum":65,"charstyle":"九老㑹詩","title":"白居易〈刑部尚書致仕年七十四〉","titledesc":"","collection":"九老㑹詩〈并序〉","collectiondesc":"胡吉劉鄭盧張等六賢皆多年夀余亦次焉於東都敝居履道坊為尚齒之㑹七老相顧既醉且歡靜而思之此㑹希有因各賦七言六韻詩一章以記之或傳諸好事者時㑹昌五年三月二十四日樂天序","poemindex":117,"author":"白居易","content":"七人五百八十四，拖紫紆朱垂白鬚。\n囊裏無金莫嗟歎，樽中有酒且歡娱。\n吟成六韻神還壯，飲到三杯氣尚麄。\n嵬峩狂歌教婢拍，婆娑醉舞遣孫扶。\n天年髙過二疏傳，人數多於四皓圖。\n除却三山五天竺，人間此㑹且應無〈樂天云其年夏又有二老年貌絶倫同歸故鄉亦來斯㑹續命書姓名年齒寫其形貌附于圖右與前七老題為九老圖仍以一絶贈之曰雪作鬚眉雲作衣遼東華表暮雙歸當時一鶴猶希有何况今逢兩令威二老者洛中遺老李元爽年一百三十六禪僧如滿年九十五又云時秘書狄兼謨河南尹盧貞以年未及七十雖與㑹而不及列〉。\n"}]