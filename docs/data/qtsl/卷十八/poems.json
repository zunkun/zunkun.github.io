[
  {
    "id": 58999,
    "uid": "poem-18-1",
    "chapter": "卷十八",
    "chapternum": 18,
    "charstyle": "古體詩",
    "title": "補樂歌·網罟 ",
    "titledesc": "網罟伏羲氏之樂歌也其義蓋稱伏羲能易人取禽獸之勞凡二章章四句",
    "collection": "",
    "collectiondesc": "",
    "poemindex": 1,
    "author": "元結",
    "content": "吾人苦兮水深深，網罟設兮水不深。\n"
  },
  {
    "id": 59000,
    "uid": "poem-18-2",
    "chapter": "卷十八",
    "chapternum": 18,
    "charstyle": "古體詩",
    "title": "補樂歌·網罟 ",
    "titledesc": "網罟伏羲氏之樂歌也其義蓋稱伏羲能易人取禽獸之勞凡二章章四句",
    "collection": "",
    "collectiondesc": "",
    "poemindex": 2,
    "author": "元結",
    "content": "吾人苦兮山幽幽，網罟設兮山不幽〈鍾惺云老莊著書深㫖尋常拈出〉。\n"
  },
  {
    "id": 59001,
    "uid": "poem-18-3",
    "chapter": "卷十八",
    "chapternum": 18,
    "charstyle": "古體詩",
    "title": "思太古",
    "titledesc": "",
    "collection": "系樂府",
    "collectiondesc": "天寶辛未中元子將前世嘗可稱歎者為詩十二篇〈録八篇〉為引其義名之縂命曰系樂府古人詠歌不盡其情聲者化金石以盡之其歡怨甚耶戯〈音呼〉盡歡怨之聲者可以上感於上下化於下故元子系之",
    "poemindex": 3,
    "author": "元結",
    "content": "東南三千里，沅湘為太湖。\n湖上山谷深，有人多似愚。\n嬰孩寄樹顚，就水捕鷠〈於都反〉鱸。\n所歡同鳥獸，身意復何拘。\n吾行遍九州，此風皆已無。\n吁嗟聖賢教，不覺久踟蹰。\n"
  },
  {
    "id": 59002,
    "uid": "poem-18-4",
    "chapter": "卷十八",
    "chapternum": 18,
    "charstyle": "古體詩",
    "title": "賤士吟",
    "titledesc": "",
    "collection": "系樂府",
    "collectiondesc": "天寶辛未中元子將前世嘗可稱歎者為詩十二篇〈録八篇〉為引其義名之縂命曰系樂府古人詠歌不盡其情聲者化金石以盡之其歡怨甚耶戯〈音呼〉盡歡怨之聲者可以上感於上下化於下故元子系之",
    "poemindex": 4,
    "author": "元結",
    "content": "南風發天和，和氣天下流。\n能使萬物榮，不能變羈愁。\n為愁亦何爾，自請説此由。\n諂競實多路，茍邪皆共求。\n嘗聞古君子，指以為深羞。\n正方終莫可，江海有滄洲。\n"
  },
  {
    "id": 59003,
    "uid": "poem-18-5",
    "chapter": "卷十八",
    "chapternum": 18,
    "charstyle": "古體詩",
    "title": "欸乃曲",
    "titledesc": "",
    "collection": "系樂府",
    "collectiondesc": "天寶辛未中元子將前世嘗可稱歎者為詩十二篇〈録八篇〉為引其義名之縂命曰系樂府古人詠歌不盡其情聲者化金石以盡之其歡怨甚耶戯〈音呼〉盡歡怨之聲者可以上感於上下化於下故元子系之",
    "poemindex": 5,
    "author": "元結",
    "content": "誰能聽欸乃，欸乃感人情。\n不恨湘波深，不怨湘水清。\n所嗟豈敢道，空羨江月明。\n昔聞扣斷舟，引釣歌此聲。\n始歌悲風起，歌竟愁雲生。\n遺曲今何在，逸為漁父行。\n"
  },
  {
    "id": 59004,
    "uid": "poem-18-6",
    "chapter": "卷十八",
    "chapternum": 18,
    "charstyle": "古體詩",
    "title": "貧婦詞",
    "titledesc": "",
    "collection": "系樂府",
    "collectiondesc": "天寶辛未中元子將前世嘗可稱歎者為詩十二篇〈録八篇〉為引其義名之縂命曰系樂府古人詠歌不盡其情聲者化金石以盡之其歡怨甚耶戯〈音呼〉盡歡怨之聲者可以上感於上下化於下故元子系之",
    "poemindex": 6,
    "author": "元結",
    "content": "誰知苦貧夫，家有愁怨妻。\n請君聽其詞，能不為酸悽。\n所憐抱中兒，不如山下麑。\n空念庭前地，化為人吏蹊。\n出門望山澤，回頭心復迷。\n何時見府主，長跪向之啼。\n"
  },
  {
    "id": 59005,
    "uid": "poem-18-7",
    "chapter": "卷十八",
    "chapternum": 18,
    "charstyle": "古體詩",
    "title": "去鄉悲",
    "titledesc": "",
    "collection": "系樂府",
    "collectiondesc": "天寶辛未中元子將前世嘗可稱歎者為詩十二篇〈録八篇〉為引其義名之縂命曰系樂府古人詠歌不盡其情聲者化金石以盡之其歡怨甚耶戯〈音呼〉盡歡怨之聲者可以上感於上下化於下故元子系之",
    "poemindex": 7,
    "author": "元結",
    "content": "踟蹰古塞闗，悲歌為誰長。\n日行見孤老，羸弱相提將。\n聞其呼怨聲，聞聲問其方。\n乃言無患苦，豈棄父母鄉。\n非不見其心，仁惠誠所望。\n念之何可説，獨立為悽傷。\n"
  },
  {
    "id": 59006,
    "uid": "poem-18-8",
    "chapter": "卷十八",
    "chapternum": 18,
    "charstyle": "古體詩",
    "title": "夀翁興",
    "titledesc": "",
    "collection": "系樂府",
    "collectiondesc": "天寶辛未中元子將前世嘗可稱歎者為詩十二篇〈録八篇〉為引其義名之縂命曰系樂府古人詠歌不盡其情聲者化金石以盡之其歡怨甚耶戯〈音呼〉盡歡怨之聲者可以上感於上下化於下故元子系之",
    "poemindex": 8,
    "author": "元結",
    "content": "借問多夀翁，何方自修育。\n惟云順所然，忘情學草木。\n始知世上術，勞苦化金玉。\n不見充所求，空聞恣躭欲。\n清和存王母，潛濩無亂黷。\n誰正好長生，此言堪佩服。\n"
  },
  {
    "id": 59007,
    "uid": "poem-18-9",
    "chapter": "卷十八",
    "chapternum": 18,
    "charstyle": "古體詩",
    "title": "農臣怨",
    "titledesc": "",
    "collection": "系樂府",
    "collectiondesc": "天寶辛未中元子將前世嘗可稱歎者為詩十二篇〈録八篇〉為引其義名之縂命曰系樂府古人詠歌不盡其情聲者化金石以盡之其歡怨甚耶戯〈音呼〉盡歡怨之聲者可以上感於上下化於下故元子系之",
    "poemindex": 9,
    "author": "元結",
    "content": "農臣何所怨，乃欲干人主。\n不識天地心，徒然怨風雨。\n將論草木患，欲説昆蟲苦。\n巡迴宫闕傍，其意無由吐。\n一朝哭都市，淚盡歸田畆。\n謠頌若採之，此言當可取。\n"
  },
  {
    "id": 59008,
    "uid": "poem-18-10",
    "chapter": "卷十八",
    "chapternum": 18,
    "charstyle": "古體詩",
    "title": "下客謠",
    "titledesc": "",
    "collection": "系樂府",
    "collectiondesc": "天寶辛未中元子將前世嘗可稱歎者為詩十二篇〈録八篇〉為引其義名之縂命曰系樂府古人詠歌不盡其情聲者化金石以盡之其歡怨甚耶戯〈音呼〉盡歡怨之聲者可以上感於上下化於下故元子系之",
    "poemindex": 10,
    "author": "元結",
    "content": "下客無黄金，豈思主人憐。\n客言勝黄金，主人然不然。\n珠玉成彩翠，綺羅如嬋娟。\n終恐見斯好，有時去君前。\n豈知保忠信，長使令徳全。\n風聲與時茂，歌頌萬千年。\n"
  },
  {
    "id": 59009,
    "uid": "poem-18-11",
    "chapter": "卷十八",
    "chapternum": 18,
    "charstyle": "古體詩",
    "title": "與瀼溪鄰里〈有序〉",
    "titledesc": "乾元元年元子將家自全於瀼溪上元二年領荆南之兵鎭於九江方在軍旅與瀼溪鄰里不得如往時相見遊又知瀼溪之人日轉窮困故作詩與之",
    "collection": "",
    "collectiondesc": "",
    "poemindex": 11,
    "author": "元結",
    "content": "昔年苦逆亂，舉族來南奔。\n日行㡬十里，愛君此山村。\n峯谷呀回映，誰家無泉源。\n修竹多夾路，扁舟皆到門。\n瀼溪中曲濵，其陽有閒園。\n鄰里昔贈我，許之及子孫。\n我嘗有匱乏，鄰里能相分。\n我嘗有不安，鄰里能相存。\n斯人轉貧弱，力役非無寃。\n終以瀼濵訟，無令天下論。\n"
  },
  {
    "id": 59010,
    "uid": "poem-18-12",
    "chapter": "卷十八",
    "chapternum": 18,
    "charstyle": "古體詩",
    "title": "喻瀼溪鄉舊遊",
    "titledesc": "",
    "collection": "",
    "collectiondesc": "",
    "poemindex": 12,
    "author": "元結",
    "content": "昔年在瀼濵，瀼人皆忘情。\n今來游瀼鄉，瀼人見我驚。\n我心與瀼人，豈有辱與榮。\n瀼人異其心，應為我冠纓。\n昔賢惡如此，所以辭公卿。\n貧窮老鄉里，自休還力耕。\n況曾經逆亂，日厭聞戰爭。\n尤愛一溪水，而能存讓名。\n終當來其濵，飲啄全此生。\n"
  },
  {
    "id": 59011,
    "uid": "poem-18-13",
    "chapter": "卷十八",
    "chapternum": 18,
    "charstyle": "古體詩",
    "title": "忝官引",
    "titledesc": "",
    "collection": "",
    "collectiondesc": "",
    "poemindex": 13,
    "author": "元結",
    "content": "天下昔無事，僻居養愚鈍。\n山野性所安，熙然自全順。\n忽逢暴兵起，閭巷見軍陣。\n將家瀛海濵，自棄同芻糞。\n往在乾元初，聖人啟休運。\n公車詣魏闕，天子垂清問。\n敢誦王者箴，亦獻當時論。\n朝廷愛方直，明主嘉忠信。\n屢授不次官，曾與專征印。\n兵家未曾學，榮利非所狥。\n偶得兇醜降，功勞愧分寸。\n爾來將四嵗，慙恥言可盡。\n請取寃者辭，為吾忝官引。\n寃亂何者苦，萬邑餘灰燼。\n寃辭何者悲，生人盡鋒刃。\n寃辭何者甚，力役遇勞困。\n寃辭何者深，孤弱亦哀恨。\n無謀救寃者，禄位安可近。\n而可愛軒裳，其心又干進。\n此言非作戒，此言敢貽訓。\n實欲辭無能，歸耕守吾分。\n"
  },
  {
    "id": 59012,
    "uid": "poem-18-14",
    "chapter": "卷十八",
    "chapternum": 18,
    "charstyle": "古體詩",
    "title": "樊上漫作",
    "titledesc": "",
    "collection": "",
    "collectiondesc": "",
    "poemindex": 14,
    "author": "元結",
    "content": "漫家郎亭下，復在樊水邊。\n去郭五六里，扁舟到門前。\n山竹遶茅舎，庭中有寒泉。\n西邊雙石峯，引望堪忘年。\n四鄰皆漁父，近渚多閒田。\n且欲學耕釣，於斯求老焉。\n"
  },
  {
    "id": 59013,
    "uid": "poem-18-15",
    "chapter": "卷十八",
    "chapternum": 18,
    "charstyle": "古體詩",
    "title": "酬孟武昌苦雪",
    "titledesc": "",
    "collection": "",
    "collectiondesc": "",
    "poemindex": 15,
    "author": "元結",
    "content": "積雪閉山路，有人到庭前。\n云是孟武昌，令獻苦雪篇。\n長吟未及終，不覺為悽然。\n古之賢達者，與世竟何異。\n不能救時患，諷諭以全意。\n知公惜春物，豈非愛時和。\n知公苦隂雪，傷彼災患多。\n姦兇正驅馳，不合問君子。\n林鶯與野獸，無乃怨於此。\n兵興向九嵗，稼穡誰能憂。\n何時不發卒，何日不殺牛。\n耕者日已少，耕牛日已稀。\n皇天復何忍，更人恐斃之。\n自經危亂來，觸物堪傷歎。\n見君問我意，只益胷中亂。\n山禽饑不飛，山木凍皆折。\n懸泉化為氷，寒水近不熱。\n出門望天地，天地皆昏昏。\n時見雙峰下，雪中生白雲。\n"
  },
  {
    "id": 59014,
    "uid": "poem-18-16",
    "chapter": "卷十八",
    "chapternum": 18,
    "charstyle": "古體詩",
    "title": "喻舊部曲",
    "titledesc": "",
    "collection": "",
    "collectiondesc": "",
    "poemindex": 16,
    "author": "元結",
    "content": "漫遊樊水陰，忽見舊部曲。\n尚言軍中好，猶望有所屬。\n故令爭者心，至死終不足。\n與之一杯酒，喻使燒戎服。\n兵興向十年，所見堪歎哭。\n相逢是遺人，當合識榮辱。\n勸汝學全生，隨我畬退谷。\n"
  },
  {
    "id": 59015,
    "uid": "poem-18-17",
    "chapter": "卷十八",
    "chapternum": 18,
    "charstyle": "古體詩",
    "title": "雪中懷孟武昌",
    "titledesc": "",
    "collection": "",
    "collectiondesc": "",
    "poemindex": 17,
    "author": "元結",
    "content": "冬來三度雪，農者歡嵗稔。\n我麥根巳濡，各得在倉廩。\n天寒未能起，孺子驚人寢。\n云有山客來，籃中見冬蕈。\n燒柴為温酒，煮鱖為作瀋。\n客亦愛杯樽，思君共杯飲。\n所嗟山路閒，時節寒又甚。\n不能苦相邀，興盡還就枕。\n"
  },
  {
    "id": 59016,
    "uid": "poem-18-18",
    "chapter": "卷十八",
    "chapternum": 18,
    "charstyle": "古體詩",
    "title": "招孟武昌〈并序〉",
    "titledesc": "漫叟作退谷銘指曰干進之客不得遊之作杯湖銘指曰為人厭者勿泛杯湖孟士源嘗黜官無情干進在武昌不為人厭可遊退谷可泛杯湖故作詩招之",
    "collection": "",
    "collectiondesc": "",
    "poemindex": 18,
    "author": "元結",
    "content": "風霜枯萬物，退谷如春時。\n窮冬涸江海，杯湖澄清漪。\n湖盡到谷口，單船近堦墀。\n湖中更何好，坐見大江水。\n欹石為水涯，半山在湖裏。\n谷口更何好，絶壑流寒泉。\n松桂蔭茅舎，白雲生坐邊。\n武昌不干進，武昌人不厭。\n退谷正可遊，杯湖任來泛。\n湖上有水鳥，見人不飛鳴。\n谷中有山獸，往往隨人行。\n莫將車馬來，令我鳥獸驚。\n"
  },
  {
    "id": 59017,
    "uid": "poem-18-19",
    "chapter": "卷十八",
    "chapternum": 18,
    "charstyle": "古體詩",
    "title": "登殊亭作",
    "titledesc": "",
    "collection": "",
    "collectiondesc": "",
    "poemindex": 19,
    "author": "元結",
    "content": "時節方大暑，試來登殊亭。\n憑軒未及息，忽若秋氣生。\n主人既多閒，有酒共我傾。\n坐中不相異，豈限醉與醒。\n漫歌無人聽，浪語無人驚。\n時復一回望，心目出四溟。\n誰能守纓佩，日與災患并。\n請君誦此意，令彼惑者聽。\n"
  },
  {
    "id": 59018,
    "uid": "poem-18-20",
    "chapter": "卷十八",
    "chapternum": 18,
    "charstyle": "古體詩",
    "title": "漫酬賈沔州〈有序〉",
    "titledesc": "賈徳方與漫叟者懼漫叟不能甘窮獨懼漫叟又須為官故作詩相喻其指曰勸爾莫作官作官不益身因徳方之意遂漫酬之",
    "collection": "",
    "collectiondesc": "",
    "poemindex": 20,
    "author": "元結",
    "content": "往年壯心在，嘗欲濟時難。\n奉詔舉州兵，令得誅暴叛。\n上將屢顚覆，偏師常救亂。\n未曾弛戈甲，終日領簿案。\n出入四五年，憂勤忘昏旦。\n無謀靜兇醜，自覺愚且愞。\n豈欲皁櫪中，爭食麧與藖〈麧糠中可食者下没反牛馬食餘草節曰藖下諌反〉。\n去年辭職事，所懼貽憂患。\n天子許安親，官又得閒散。\n自家樊水上，性情尤荒慢。\n雲山與水木，似不憎吾漫。\n以兹忘時世，日益無畏憚。\n漫醉人不嗔，漫眠人不喚。\n漫遊無逺近，漫樂無早晏。\n漫中漫亦忘，名利誰能筭。\n聞君勸我意，為君一長歎。\n人誰年八十，我巳過其半。\n家中孤弱子，長子未及冠。\n且為兒童主，種藥老溪澗。\n"
  },
  {
    "id": 59019,
    "uid": "poem-18-21",
    "chapter": "卷十八",
    "chapternum": 18,
    "charstyle": "古體詩",
    "title": "舂陵行〈有序〉",
    "titledesc": "癸夘嵗漫叟授道州刺史道州舊數萬餘户經賊以來不滿四千大半不勝賦税到官未五十日承諸使徵求符牒二百餘封皆曰失其限者罪至貶削於戲若悉應其命則州縣破亂刺史欲焉逃罪若不應命又即獲罪戾必不免也吾將守官靜以安人待罪而已此州是舂陵故地故作舂陵行以達下情",
    "collection": "",
    "collectiondesc": "",
    "poemindex": 21,
    "author": "元結",
    "content": "軍國多所須，切責在有司。\n有司臨郡縣，刑法競欲施。\n供給豈不憂，徵斂又可悲。\n州小經亂後，遺人實困疲。\n大鄉無十家，大族命單羸。\n朝飡是草根，暮食求木皮。\n出言氣欲絶，意速行步遲。\n追呼尚不忍，況乃鞭扑之。\n郵亭傳急符，往來跡相追。\n更無寛大恩，但有迫促期。\n欲令鬻兒女，言發恐亂隨。\n悉使索其家，而又無生資。\n聽彼道路言，怨傷誰復知。\n去冬山賊來，殺奪㡬無遺。\n所願見王官，撫養以惠慈。\n奈何重驅逐，不使存活為。\n安人天子命，符節我所持。\n州縣忽亂荒，得罪復是誰。\n逋緩違詔令，蒙責固所宜。\n前賢重守分，惡以禍福移。\n亦云貴守官，不愛能適時。\n顧惟孱弱者，正直當不虧。\n何人采國風，吾欲獻此辭。\n"
  },
  {
    "id": 59020,
    "uid": "poem-18-22",
    "chapter": "卷十八",
    "chapternum": 18,
    "charstyle": "古體詩",
    "title": "賊退示官吏〈有序〉",
    "titledesc": "癸夘嵗西原賊入道州焚燒殺掠㡬盡而去明年賊又攻永州破邵不犯此州邊鄙而退豈力能制敵歟蓋蒙其傷憐而已諸使何為忍苦徵斂故作詩一篇以示官吏",
    "collection": "",
    "collectiondesc": "",
    "poemindex": 22,
    "author": "元結",
    "content": "昔嵗逢太平，山林二十年。\n泉源在庭户，洞壑當門前。\n井税有常期，日晏猶得眠。\n忽然遭世變，數嵗親戎旃。\n今來典斯郡，山夷又紛然。\n城小賊不屠，人貧傷可憐。\n是以陷鄰境，此州獨見全。\n使臣將王命，豈不如賊焉。\n今彼徵歛者，迫之如火煎。\n誰能絶人命，以作時世賢。\n思欲委符節，引竿自刺船。\n將家就魚麥，歸老江海邊。\n"
  },
  {
    "id": 59021,
    "uid": "poem-18-23",
    "chapter": "卷十八",
    "chapternum": 18,
    "charstyle": "古體詩",
    "title": "遊潓泉示泉上學者",
    "titledesc": "",
    "collection": "",
    "collectiondesc": "",
    "poemindex": 23,
    "author": "元結",
    "content": "顧吾漫浪久，不欲有此拘。\n每到潓泉上，情性可安舒。\n草堂在山曲，澄瀾涵堦除。\n松竹䕃幽徑，清源湧坐隅。\n築塘列圃畦，引流灌時蔬。\n復在郊郭外，正堪靜者居。\n愜心則自適，喜尚人或殊。\n此中若可安，不佩銅虎符。\n"
  },
  {
    "id": 59022,
    "uid": "poem-18-24",
    "chapter": "卷十八",
    "chapternum": 18,
    "charstyle": "古體詩",
    "title": "石魚湖上作〈有序〉",
    "titledesc": "潓泉南上有獨石在水中狀如遊魚魚凹處修之可以䝻〈舉魚反〉酒水涯四匝多欹石相連石上堪人坐水能浮小舫載酒又能繞石魚洄流乃命湖曰石魚湖鐫銘于湖上顯示來者又作詩以歌之",
    "collection": "",
    "collectiondesc": "",
    "poemindex": 24,
    "author": "元結",
    "content": "吾愛石魚湖，石魚在湖裏。\n魚背有酒樽，繞魚是湖水。\n兒童作小舫，載酒勝一杯。\n座中令酒舫，空去復滿來。\n湖㟁多欹石，石下流寒泉。\n醉中一盥潄，快意無比焉。\n金玊吾不須，軒冕吾不愛。\n且欲坐湖畔，石魚長相對。\n"
  },
  {
    "id": 59023,
    "uid": "poem-18-25",
    "chapter": "卷十八",
    "chapternum": 18,
    "charstyle": "古體詩",
    "title": "宴湖上亭作",
    "titledesc": "",
    "collection": "",
    "collectiondesc": "",
    "poemindex": 25,
    "author": "元結",
    "content": "廣亭蓋小湖，湖亭實清曠。\n軒𥦗幽水石，怪異尤難狀。\n石樽能寒酒，寒水宜初漲。\n岸曲坐客稀，杯浮上搖漾。\n逺風入簾幕，淅瀝吹酒舫。\n欲去未回時，飄飄正堪望。\n酣興思共醉，促酒更相向。\n舫去若驚鳬，溶瀛滿湖浪。\n朝來暮忘返，暮歸獨惆悵。\n誰肯愛林泉，從吾老湖上。\n"
  },
  {
    "id": 59024,
    "uid": "poem-18-26",
    "chapter": "卷十八",
    "chapternum": 18,
    "charstyle": "古體詩",
    "title": "引東泉作",
    "titledesc": "",
    "collection": "",
    "collectiondesc": "",
    "poemindex": 26,
    "author": "元結",
    "content": "東泉人未知，在我左山東。\n引之傍山來，垂流落庭中。\n宿霧含朝光，掩映如殘虹。\n有時散成雨，飄灑隨清風。\n衆源發淵竇，殊怪皆不同。\n此流又髙懸，𤄫𤄫〈孚袁反〉在長空。\n山林何處無，兹地不可逢。\n吾欲解纓佩，便為泉上翁。\n"
  },
  {
    "id": 59025,
    "uid": "poem-18-27",
    "chapter": "卷十八",
    "chapternum": 18,
    "charstyle": "古體詩",
    "title": "登白雲亭",
    "titledesc": "",
    "collection": "",
    "collectiondesc": "",
    "poemindex": 27,
    "author": "元結",
    "content": "出門上南山，喜逐松逕行。\n窮髙欲極逺，始到白雲亭。\n長山繞井邑，登望宜新晴。\n洲渚曲湘水，縈迴隨郡城。\n九疑千萬峰，嵺嵺天外青。\n煙雲無逺近，皆傍林嶺生。\n俯視松竹間，石水何幽清。\n涵映滿軒户，娟娟如鏡明。\n何人病惽濃，積醉且未醒。\n與我一登臨，為君安性情。\n"
  },
  {
    "id": 59026,
    "uid": "poem-18-28",
    "chapter": "卷十八",
    "chapternum": 18,
    "charstyle": "古體詩",
    "title": "潓陽亭作〈有序〉",
    "titledesc": "初得潓泉則為亭於泉上因開簷霤又得石渠泉渠相宜亭更加好以亭在泉北故命之曰潓陽亭",
    "collection": "",
    "collectiondesc": "",
    "poemindex": 28,
    "author": "元結",
    "content": "問吾常讌息，泉上何處好。\n獨有潓陽亭，令人可終老。\n前軒臨潓泉，憑几潄清流。\n外物自相擾，淵淵還復休。\n有時出東户，更欲簷下坐。\n非我意不行，石渠能留我。\n峯石若鱗次，欹垂復旋迴。\n為我引潓泉，泠泠簷下來。\n天寒冝泉温，泉寒宜大暑。\n誰到潓陽亭，其心肯思去。\n"
  },
  {
    "id": 59027,
    "uid": "poem-18-29",
    "chapter": "卷十八",
    "chapternum": 18,
    "charstyle": "古體詩",
    "title": "夜讌石魚湖作",
    "titledesc": "",
    "collection": "",
    "collectiondesc": "",
    "poemindex": 29,
    "author": "元結",
    "content": "風霜雖慘然，出遊熙天正〈平聲〉。\n登臨日暮歸，置酒湖上亭。\n髙燭照泉深，光華溢軒楹。\n如見海底日，曈曈始欲生。\n夜寒閉𥦗户，石溜何清泠。\n若在深洞中，半崖聞水聲。\n醉人疑舫影，呼指遞相驚。\n何故有雙魚，隨吾酒舫行。\n醉昏能誕語，勸醉莫忘情。\n坐無拘忌人，勿限醉與醒。\n"
  },
  {
    "id": 59028,
    "uid": "poem-18-30",
    "chapter": "卷十八",
    "chapternum": 18,
    "charstyle": "古體詩",
    "title": "招陶别駕家陽華作",
    "titledesc": "",
    "collection": "",
    "collectiondesc": "",
    "poemindex": 30,
    "author": "元結",
    "content": "海内厭兵革，騷騷十二年。\n陽華洞中人，似不知亂焉。\n誰能家此地，終老可自全。\n草堂背巖洞，㡬峯軒户前。\n清渠匝庭堂，出門仍灌田。\n半崖盤石徑，髙亭臨極顚。\n引望見何處，逶迤隴北川。\n杉松㡬萬株，蒼蒼滿前山。\n巖髙曖華陽，飛溜何潺潺。\n洞深迷逺近，但覺多洄淵。\n晝遊興未盡，日暮不欲眠。\n探燭飲洞中，醉昏潄寒泉。\n始知天下心，耽愛各有偏。\n陶家世高逸，公忍不獨然。\n無或畢婚嫁，竟為俗務牽。\n"
  },
  {
    "id": 59029,
    "uid": "poem-18-31",
    "chapter": "卷十八",
    "chapternum": 18,
    "charstyle": "古體詩",
    "title": "劉侍御月夜讌㑹〈有序〉",
    "titledesc": "兵興已來十一年矣獲與同志歡醉達旦詠歌取適無一二焉乙已嵗彭城劉靈源在衡陽逢故人或有在者日昔相㑹第歡逺遊始與諸公待月而笑語竟與諸公愛月而歡醉詠歌夜久賦詩言懷於戲文章道喪蓋久矣時之作者煩雜過多歌兒舞女且相喜愛系之風雅誰道是耶諸公常欲變俗之淫靡為後生之規範今夕豈不能道達情性成一時之美乎",
    "collection": "",
    "collectiondesc": "",
    "poemindex": 31,
    "author": "元結",
    "content": "我從蒼梧來，將耕舊山田。\n踟蹰為故人，且復停歸船。\n日夕得相從，轉覺和樂全。\n愚愛涼風來，明月正滿天。\n河漢望不見，㡬星猶粲然。\n中夜興欲酣，改坐臨清川。\n未醉恐天旦，更欲促繁絃。\n歡娛不可逢，請君莫言旋。\n"
  },
  {
    "id": 59030,
    "uid": "poem-18-32",
    "chapter": "卷十八",
    "chapternum": 18,
    "charstyle": "古體詩",
    "title": "别孟校書〈有序〉",
    "titledesc": "平昌孟雲卿與元次山同州里以辭學相友㡬二十年次山今罷守舂陵雲卿始典校芸閣於戯材業次山不如雲卿辭賦次山不如雲卿通和次山不如雲卿在次山又詡然求進者也誰言時命吾欲聽之次山今且未老雲卿少次山六七嵗雲卿聲名滿天下知已在朝廷及次山之年雲卿何事不可至勿隨長風乗興蹈海勿愛羅浮往而不歸南海幕府有樂安任鴻與次山最舊請任公為次山一白府主趣資裝雲卿使北歸慎勿令徘徊海上諸公第作歌送之",
    "collection": "",
    "collectiondesc": "",
    "poemindex": 32,
    "author": "元結",
    "content": "吾聞近南海，乃是魑魅鄉。\n忽見孟夫子，歡然遊此方。\n忽喜海風來，海帆又欲張。\n漂漂隨所去，不念歸路長。\n君有失母兒，愛之似阿陽。\n始解隨人行，不欲離君傍。\n相勸早旋歸，此言愼勿忘。\n"
  },
  {
    "id": 59031,
    "uid": "poem-18-33",
    "chapter": "卷十八",
    "chapternum": 18,
    "charstyle": "古體詩",
    "title": "别何員外",
    "titledesc": "",
    "collection": "",
    "collectiondesc": "",
    "poemindex": 33,
    "author": "元結",
    "content": "誰能守清躅，誰能嗣世儒。\n吾見何君饒，為人有是夫。\n黜官二十年，未曾暫﨑嶇。\n終不病貧賤，寥寥無所拘。\n忽然逢知已，數月領官符。\n猶是尚書郎，收賦來江湖。\n人皆悉蒼生，隨意極所須。\n比盜無兵甲，似偷又不如。\n公能獨寛大，使之力自輸。\n吾欲探時謠，為公伏奏書。\n但恐抵忌諱，未知肯聽無。\n不然且相送，醉歡於坐隅。\n"
  },
  {
    "id": 59032,
    "uid": "poem-18-34",
    "chapter": "卷十八",
    "chapternum": 18,
    "charstyle": "古體詩",
    "title": "窊樽詩〈在道州〉",
    "titledesc": "",
    "collection": "",
    "collectiondesc": "",
    "poemindex": 34,
    "author": "元結",
    "content": "巉巉小山石，數峰對窊亭。\n窊石堪為樽，狀類不可名。\n巡回數尺間，如見小蓬瀛。\n樽中酒初漲，始有島嶼生。\n豈無日觀峰，直下臨滄溟。\n愛之不覺醉，醉卧還自醒。\n醒醉在樽畔，始為吾性情。\n若以形勝論，坐隅臨郡城。\n平湖近堦砌，逺山復青青。\n異木㡬十株，枝條冒簷楹。\n盤根滿石上，皆作龍蛇形。\n酒堂貯釀器，户牖皆罌缾。\n此樽可常滿，誰是陶淵明。\n"
  },
  {
    "id": 59033,
    "uid": "poem-18-35",
    "chapter": "卷十八",
    "chapternum": 18,
    "charstyle": "古體詩",
    "title": "登九疑第二峯",
    "titledesc": "",
    "collection": "",
    "collectiondesc": "",
    "poemindex": 35,
    "author": "元結",
    "content": "九疑第二峰，其上有仙壇。\n杉松映飛泉，蒼蒼在雲端。\n何人居此處，云是魯女冠。\n不知㡬百嵗，讌坐餌金丹。\n相傳羽化時，雲鶴滿峰巒。\n婦中有髙人，相望空長歎。\n"
  },
  {
    "id": 59034,
    "uid": "poem-18-36",
    "chapter": "卷十八",
    "chapternum": 18,
    "charstyle": "古體詩",
    "title": "宿洄溪翁宅",
    "titledesc": "",
    "collection": "",
    "collectiondesc": "",
    "poemindex": 36,
    "author": "元結",
    "content": "長松萬枝遶茅舎，怪石寒泉近簷下。\n老翁八十猶能行，將領兒孫行拾稼。\n吾羨老翁居處幽，吾愛老翁無所求。\n時俗是非何足道，得似老翁吾即休。\n"
  },
  {
    "id": 59035,
    "uid": "poem-18-37",
    "chapter": "卷十八",
    "chapternum": 18,
    "charstyle": "古體詩",
    "title": "石魚湖上醉歌〈有序〉",
    "titledesc": "漫叟以公田米釀酒因休暇則載酒於湖上時取一醉歡醉中據湖岸引臂向魚取酒使舫載之徧飲坐者意疑倚巴丘酌於君山之上諸子環洞庭而坐酒舫泛泛然觸波濤而往來者乃作歌以長之",
    "collection": "",
    "collectiondesc": "",
    "poemindex": 37,
    "author": "元結",
    "content": "石魚湖似洞庭夏水欲滿君山青山為樽水為沼酒徒歴歴坐洲島長風連日作大浪不能廢人運酒舫我持長瓢坐巴丘酌飲四座以散愁"
  },
  {
    "id": 59036,
    "uid": "poem-18-38",
    "chapter": "卷十八",
    "chapternum": 18,
    "charstyle": "古體詩",
    "title": "宿無為觀",
    "titledesc": "",
    "collection": "",
    "collectiondesc": "",
    "poemindex": 38,
    "author": "元結",
    "content": "九疑山深㡬千里，峰谷﨑嶇人不到。\n山中舊有仙姥家，十里飛泉遶丹竈。\n如今道士三四人，茹芝鍊玉學輕身。\n霓裳羽蓋傍臨壑，飄飄似欲來雲鶴。\n"
  },
  {
    "id": 59037,
    "uid": "poem-18-39",
    "chapter": "卷十八",
    "chapternum": 18,
    "charstyle": "古體詩",
    "title": "無為洞口作",
    "titledesc": "",
    "collection": "",
    "collectiondesc": "",
    "poemindex": 39,
    "author": "元結",
    "content": "無為洞口春水滿，無為洞傍春雲白。\n愛此踟蹰不能去，令人悔作衣冠客。\n洞旁山僧皆學禪，無求無欲亦忘年。\n欲問其心不能問，我到此中得無悶。\n"
  },
  {
    "id": 59038,
    "uid": "poem-18-40",
    "chapter": "卷十八",
    "chapternum": 18,
    "charstyle": "古體詩",
    "title": "説洄溪招退者〈在州南江華縣〉",
    "titledesc": "",
    "collection": "",
    "collectiondesc": "",
    "poemindex": 40,
    "author": "元結",
    "content": "長松亭亭滿四山，山間乳竇流清泉。\n洄溪正在此山裏，乳水松膏常灌田。\n松膏乳水田肥良，稻苗如蒲米粒長。\n麋色如珈玉液酒，酒熟猶聞松節香。\n溪邊老翁年㡬許，長男頭白孫嫁女。\n問言只食松田米，無藥無方向人語。\n浯溪石下多泉源，盛暑大寒冬大温。\n屠蘓宜在水中石，洄溪一曲自當門。\n吾今欲作洄溪翁，誰能住我舎西東。\n勿憚山深與地僻，羅浮尚有葛仙翁。\n"
  },
  {
    "id": 59039,
    "uid": "poem-18-41",
    "chapter": "卷十八",
    "chapternum": 18,
    "charstyle": "古體詩",
    "title": "宿丹崖翁宅",
    "titledesc": "",
    "collection": "",
    "collectiondesc": "",
    "poemindex": 41,
    "author": "元結",
    "content": "扁舟欲到瀧，口湍春水湍。\n瀧上水難投，竿來泊丹崖。\n下得與崕翁，盡一歡丹崖。\n之亭當石顚，破竹半山引。\n寒泉泉流掩，映在木杪有。\n若白鳥飛林，間往往隨風。\n作霧雨濕人，巾履滿庭前。\n丹崖翁愛丹，崕棄官㡬年。\n崕下家兒孫，棹船抱酒甕。\n醉裏長歌揮，釣車吾將求。\n退與翁遊學，翁歌醉在魚。\n舟官吏隨人，往未得却望。\n丹崕慙復羞，"
  },
  {
    "id": 59040,
    "uid": "poem-18-42",
    "chapter": "卷十八",
    "chapternum": 18,
    "charstyle": "近體詩",
    "title": "橘井",
    "titledesc": "",
    "collection": "",
    "collectiondesc": "",
    "poemindex": 42,
    "author": "元結",
    "content": "靈橘無根井有泉，世間如夢又千年。\n鄉園不見重歸鶴，姓字今為第㡬仙。\n風冷露壇人悄悄，地閒荒徑草綿綿。\n如何躡得蘓君跡，白日霓旌擁上天。\n"
  },
  {
    "id": 59041,
    "uid": "poem-18-43",
    "chapter": "卷十八",
    "chapternum": 18,
    "charstyle": "近體詩",
    "title": "欸乃曲〈有序〉",
    "titledesc": "大厯丁未中漫叟以軍事詣都使還州逢春水舟行不進作欸乃五首〈録四首〉舟子唱之蓋欲取適於道路耳詞曰",
    "collection": "",
    "collectiondesc": "",
    "poemindex": 43,
    "author": "元結",
    "content": "湘江二月春水平，滿月和風宜夜行。\n唱橈欲過平陽戍，守吏相呼問姓名。\n"
  },
  {
    "id": 59042,
    "uid": "poem-18-44",
    "chapter": "卷十八",
    "chapternum": 18,
    "charstyle": "近體詩",
    "title": "欸乃曲〈有序〉",
    "titledesc": "大厯丁未中漫叟以軍事詣都使還州逢春水舟行不進作欸乃五首〈録四首〉舟子唱之蓋欲取適於道路耳詞曰",
    "collection": "",
    "collectiondesc": "",
    "poemindex": 44,
    "author": "元結",
    "content": "千里楓林煙雨深，無朝無暮有猿吟。\n停橈靜聽曲中意，好是雲山韶濩音。\n"
  },
  {
    "id": 59043,
    "uid": "poem-18-45",
    "chapter": "卷十八",
    "chapternum": 18,
    "charstyle": "近體詩",
    "title": "欸乃曲〈有序〉",
    "titledesc": "大厯丁未中漫叟以軍事詣都使還州逢春水舟行不進作欸乃五首〈録四首〉舟子唱之蓋欲取適於道路耳詞曰",
    "collection": "",
    "collectiondesc": "",
    "poemindex": 45,
    "author": "元結",
    "content": "零陵郡北湘水東，浯溪形勝滿湘中。\n溪口石顚堪自逸，誰能相伴作漁翁。\n"
  },
  {
    "id": 59044,
    "uid": "poem-18-46",
    "chapter": "卷十八",
    "chapternum": 18,
    "charstyle": "近體詩",
    "title": "欸乃曲〈有序〉",
    "titledesc": "大厯丁未中漫叟以軍事詣都使還州逢春水舟行不進作欸乃五首〈録四首〉舟子唱之蓋欲取適於道路耳詞曰",
    "collection": "",
    "collectiondesc": "",
    "poemindex": 46,
    "author": "元結",
    "content": "下瀧船似入深淵，上瀧船似欲昇天。\n瀧南始到九疑郡，應絶髙人乗興船。\n"
  },
  {
    "id": 59045,
    "uid": "poem-18-47",
    "chapter": "卷十八",
    "chapternum": 18,
    "charstyle": "古體詩",
    "title": "泉上雨後作",
    "titledesc": "",
    "collection": "",
    "collectiondesc": "",
    "poemindex": 47,
    "author": "元季川",
    "content": "風雨蕩繁暑，雷息佳霽初。\n衆峰帶雲色，清氣入我廬。\n䬃䬃涼颷來，臨窺愜所圖。\n緑蘿長新蔓，褭褭垂坐隅。\n流水復簷下，丹砂發清渠。\n養葛為我衣，種芋為我蔬。\n誰是畹與畦，彌漫連野蕪。\n"
  },
  {
    "id": 59046,
    "uid": "poem-18-48",
    "chapter": "卷十八",
    "chapternum": 18,
    "charstyle": "古體詩",
    "title": "山中曉興",
    "titledesc": "",
    "collection": "",
    "collectiondesc": "",
    "poemindex": 48,
    "author": "元季川",
    "content": "河漢降玄霜，昨來節物殊。\n媿無神仙姿，豈有陰陽俱。\n靈鳥望不見，慨然悲髙梧。\n華葉隨風揚，珍條雜榛蕪。\n為君寒谷吟，歎息知何如。\n"
  },
  {
    "id": 59047,
    "uid": "poem-18-49",
    "chapter": "卷十八",
    "chapternum": 18,
    "charstyle": "古體詩",
    "title": "江南曲",
    "titledesc": "",
    "collection": "",
    "collectiondesc": "",
    "poemindex": 49,
    "author": "劉眘虚",
    "content": "美人何蕩瀁，湖上風日長。\n玉手欲有贈，徘徊雙明璫。\n歌聲隨緑水，怨色起青陽。\n日暮還家望，雲波横洞房。\n"
  },
  {
    "id": 59048,
    "uid": "poem-18-50",
    "chapter": "卷十八",
    "chapternum": 18,
    "charstyle": "古體詩",
    "title": "暮秋揚子江寄孟浩然",
    "titledesc": "",
    "collection": "",
    "collectiondesc": "",
    "poemindex": 50,
    "author": "劉眘虚",
    "content": "木葉紛紛下，東南日煙霜。\n林山相曉暮，天海空青蒼。\n暝色況復久，秋聲亦何長。\n孤舟兼㣲月，獨夜仍越鄉。\n寒笛對京口，故人在襄陽。\n詠思勞今夕，江漢遙相望。\n"
  },
  {
    "id": 59049,
    "uid": "poem-18-51",
    "chapter": "卷十八",
    "chapternum": 18,
    "charstyle": "古體詩",
    "title": "潯陽陶氏别業",
    "titledesc": "",
    "collection": "",
    "collectiondesc": "",
    "poemindex": 51,
    "author": "劉眘虚",
    "content": "陶家習先隱，種栁長江邊。\n朝夕潯陽郭，白衣來㡬年。\n霽雲明孤嶺，秋水澄寒天。\n物象自清曠，野情何聮綿。\n蕭蕭丘中賞，明宰非徒然。\n願守黍稷税，歸耕東山田。\n"
  },
  {
    "id": 59050,
    "uid": "poem-18-52",
    "chapter": "卷十八",
    "chapternum": 18,
    "charstyle": "古體詩",
    "title": "登廬山峯頂寺",
    "titledesc": "",
    "collection": "",
    "collectiondesc": "",
    "poemindex": 52,
    "author": "劉眘虚",
    "content": "孤峰臨萬象，秋氣何髙清。\n天際南郡出，林端西江明。\n山門二緇叟，振錫聞幽聲。\n心照有無界，業懸前後生。\n雖知眞機静，尚與愛網并。\n方首金門路，未遑參道情。\n"
  },
  {
    "id": 59051,
    "uid": "poem-18-53",
    "chapter": "卷十八",
    "chapternum": 18,
    "charstyle": "古體詩",
    "title": "尋東谿還湖中作",
    "titledesc": "",
    "collection": "",
    "collectiondesc": "",
    "poemindex": 53,
    "author": "劉眘虚",
    "content": "出山更回首，日暮清谿深。\n東嶺新别處，數猿呌空林。\n昔遊有初迹，此路還獨尋。\n幽興方在往，歸懷復為今。\n雲峯勞前意，湖水成逺心。\n望望已超越，坐鳴舟中琴。\n"
  },
  {
    "id": 59052,
    "uid": "poem-18-54",
    "chapter": "卷十八",
    "chapternum": 18,
    "charstyle": "古體詩",
    "title": "送韓平兼寄郭㣲",
    "titledesc": "",
    "collection": "",
    "collectiondesc": "",
    "poemindex": 54,
    "author": "劉眘虚",
    "content": "上客夜相過，小童能酤酒。\n即為臨水處，正值歸雁後。\n前路望鄉山，近家見門栁。\n到時春未暮，風景自應有。\n余憶東州人，經年别來久。\n殷勤為傳語，日夕念攜手。\n兼問前寄書，書中復達否。\n"
  },
  {
    "id": 59053,
    "uid": "poem-18-55",
    "chapter": "卷十八",
    "chapternum": 18,
    "charstyle": "古體詩",
    "title": "寄閻防〈防時在終南豐徳寺讀書〉",
    "titledesc": "",
    "collection": "",
    "collectiondesc": "",
    "poemindex": 55,
    "author": "劉眘虚",
    "content": "青冥南山口，君與緇錫鄰。\n深路入古寺，亂花隨暮春。\n紛紛對寂寞，往往落衣巾。\n松色空照水，經聲時有人。\n晩心復南望，山逺情獨親。\n應以修往業，亦惟立此身。\n深林度空夜，煙月資清眞。\n莫歎文明日，彌年徒隱淪。\n"
  },
  {
    "id": 59054,
    "uid": "poem-18-56",
    "chapter": "卷十八",
    "chapternum": 18,
    "charstyle": "古體詩",
    "title": "越中問海客",
    "titledesc": "",
    "collection": "",
    "collectiondesc": "",
    "poemindex": 56,
    "author": "劉眘虚",
    "content": "風雨滄洲暮，一帆今始歸。\n自云發南海，萬里速如飛。\n初謂落何處，永將無所依。\n𡨋茫漸西見，山色越中㣲。\n誰念去時逺，人經此路稀。\n泊舟悲且泣，使我亦霑衣。\n浮海焉用説，憶鄉難久違。\n縱為魯連子，山路有柴扉。\n"
  },
  {
    "id": 59055,
    "uid": "poem-18-57",
    "chapter": "卷十八",
    "chapternum": 18,
    "charstyle": "古體詩",
    "title": "海上詩送薛文學歸海東",
    "titledesc": "",
    "collection": "",
    "collectiondesc": "",
    "poemindex": 57,
    "author": "劉眘虚",
    "content": "何處歸且逺，送君東悠悠。\n滄溟千萬里，日夜一孤舟。\n曠望絶國所，㣲茫天際愁。\n有時近仙境，不定若夢遊。\n或見青色古，孤山百里秋。\n前心方杳眇，後路勞夷猶。\n離别惜吾道，風波敬皇休。\n春浮花氣逺，思逐海水流。\n日暮驪歌後，永懷空滄洲。\n"
  },
  {
    "id": 59056,
    "uid": "poem-18-58",
    "chapter": "卷十八",
    "chapternum": 18,
    "charstyle": "近體詩",
    "title": "九日送人",
    "titledesc": "",
    "collection": "",
    "collectiondesc": "",
    "poemindex": 58,
    "author": "劉眘虚",
    "content": "海上正搖落，客中還别離。\n同舟去未已，逺送新相知。\n流水意何極，滿樽徒爾為。\n從來菊花節，早巳醉東籬。\n"
  },
  {
    "id": 59057,
    "uid": "poem-18-59",
    "chapter": "卷十八",
    "chapternum": 18,
    "charstyle": "近體詩",
    "title": "闕題",
    "titledesc": "",
    "collection": "",
    "collectiondesc": "",
    "poemindex": 59,
    "author": "劉眘虚",
    "content": "道由白雲盡，春與青谿長。\n時有落花至，逺隨流水香。\n閒門向山路，深栁讀書堂。\n幽映每白日，清輝照衣裳。\n"
  },
  {
    "id": 59058,
    "uid": "poem-18-60",
    "chapter": "卷十八",
    "chapternum": 18,
    "charstyle": "近體詩",
    "title": "寄江滔求孟六遺文",
    "titledesc": "",
    "collection": "",
    "collectiondesc": "",
    "poemindex": 60,
    "author": "劉眘虚",
    "content": "南望襄陽路，思君情轉親。\n偏知漢水廣，應與孟家鄰。\n在日貪為善，昨來聞更貧。\n相如有遺草，一為問家人。\n"
  },
  {
    "id": 59059,
    "uid": "poem-18-61",
    "chapter": "卷十八",
    "chapternum": 18,
    "charstyle": "近體詩",
    "title": "積雪為小山",
    "titledesc": "",
    "collection": "",
    "collectiondesc": "",
    "poemindex": 61,
    "author": "劉眘虚",
    "content": "飛雪伴春還，春庭曉自閒。\n虚心應任道，遇賞遂成山。\n峰小形全秀，巖虚勢莫攀。\n以幽能皎潔，謂近可循環。\n孤影臨氷鏡，寒光對玉顔。\n不隨遲日盡，留顧嵗華間〈以幽能皎潔謂近可循環此劉君自評其詩也〉。\n"
  },
  {
    "id": 59060,
    "uid": "poem-18-62",
    "chapter": "卷十八",
    "chapternum": 18,
    "charstyle": "近體詩",
    "title": "五日觀妓",
    "titledesc": "",
    "collection": "",
    "collectiondesc": "",
    "poemindex": 62,
    "author": "萬楚",
    "content": "西施漫道浣春紗，碧玉今時鬭麗華。\n眉黛奪將萱草色，紅裙妬殺石榴花。\n新歌一曲令人艷，醉舞雙眸斂鬢斜。\n誰道五絲能續命，却令今日死君家。\n"
  },
  {
    "id": 59061,
    "uid": "poem-18-63",
    "chapter": "卷十八",
    "chapternum": 18,
    "charstyle": "近體詩",
    "title": "題情人藥欄",
    "titledesc": "",
    "collection": "",
    "collectiondesc": "",
    "poemindex": 63,
    "author": "萬楚",
    "content": "斂眉語芳草，何許太無情。\n正見離人别，春心相向生。\n"
  },
  {
    "id": 59062,
    "uid": "poem-18-64",
    "chapter": "卷十八",
    "chapternum": 18,
    "charstyle": "近體詩",
    "title": "河上逢落花",
    "titledesc": "",
    "collection": "",
    "collectiondesc": "",
    "poemindex": 64,
    "author": "萬楚",
    "content": "河上浮落花，花流東不息。\n應見浣紗人，為道長相憶。\n"
  },
  {
    "id": 59063,
    "uid": "poem-18-65",
    "chapter": "卷十八",
    "chapternum": 18,
    "charstyle": "近體詩",
    "title": "登鸛鵲樓",
    "titledesc": "",
    "collection": "",
    "collectiondesc": "",
    "poemindex": 65,
    "author": "王之渙",
    "content": "白日依山盡，黄河入海流。\n欲窮千里目，更上一重樓。\n"
  },
  {
    "id": 59064,
    "uid": "poem-18-66",
    "chapter": "卷十八",
    "chapternum": 18,
    "charstyle": "近體詩",
    "title": "送别",
    "titledesc": "",
    "collection": "",
    "collectiondesc": "",
    "poemindex": 66,
    "author": "王之渙",
    "content": "楊栁東門樹，青青夾御河。\n近來攀折苦，應為别離多。\n"
  },
  {
    "id": 59065,
    "uid": "poem-18-67",
    "chapter": "卷十八",
    "chapternum": 18,
    "charstyle": "近體詩",
    "title": "涼州詞",
    "titledesc": "",
    "collection": "",
    "collectiondesc": "",
    "poemindex": 67,
    "author": "王之渙",
    "content": "黄河逺上白雲間，一片孤城萬仞山。\n羌笛何須怨楊栁，春光不度玉門闗〈集異記云開元中渙之與王昌齡髙適齊名共詣旗亭貰酒小飲有梨園伶官十數人㑹讌三人因避席偎映擁爐以觀焉俄有妙妓四輩奏樂皆當時名部昌齡等私相約曰我輩各擅詩名每不自定甲乙今者可以宻觀諸伶所謳若詩入歌詞之多者為優初謳昌齡詩次謳適詩又次復謳昌齡詩渙之自以得名巳久因指諸妓中最佳者曰待此子所唱如非我詩即終身不敢與子爭衡次至雙鬟發聲果謳黄河云云因大諧笑諸伶詣問因語其事乃競拜乞就筵席三人從之飲醉竟日〉。\n"
  },
  {
    "id": 59066,
    "uid": "poem-18-68",
    "chapter": "卷十八",
    "chapternum": 18,
    "charstyle": "近體詩",
    "title": "九日送别",
    "titledesc": "",
    "collection": "",
    "collectiondesc": "",
    "poemindex": 68,
    "author": "王之渙",
    "content": "薊庭蕭瑟故人稀，何處登髙且送歸。\n今日暫同芳菊酒，明朝應作斷蓬飛。\n"
  },
  {
    "id": 59067,
    "uid": "poem-18-69",
    "chapter": "卷十八",
    "chapternum": 18,
    "charstyle": "古體詩",
    "title": "夜坐看搊箏",
    "titledesc": "",
    "collection": "",
    "collectiondesc": "",
    "poemindex": 69,
    "author": "王諲",
    "content": "調箏夜坐燈光裏，却挂羅帷露纖指。\n朱絃一一聲不同，玉柱連連影相似。\n不知何處學新聲，曲曲彈來未覩名。\n應是石家金谷裏，流傳未滿洛陽城。\n"
  },
  {
    "id": 59068,
    "uid": "poem-18-70",
    "chapter": "卷十八",
    "chapternum": 18,
    "charstyle": "近體詩",
    "title": "長信怨",
    "titledesc": "",
    "collection": "",
    "collectiondesc": "",
    "poemindex": 70,
    "author": "王諲",
    "content": "飛燕倚身輕，爭人巧笑名。\n生君棄妾意，増妾怨君情。\n日落昭陽壁，秋來長信城。\n寥寥金殿裏，歌吹夜無聲。\n"
  },
  {
    "id": 59069,
    "uid": "poem-18-71",
    "chapter": "卷十八",
    "chapternum": 18,
    "charstyle": "近體詩",
    "title": "閨情",
    "titledesc": "",
    "collection": "",
    "collectiondesc": "",
    "poemindex": 71,
    "author": "王諲",
    "content": "日暮裁縫歇，深嫌氣力㣲。\n纔能收篋笥，懶起下簾帷。\n怨坐空然燭，愁眠不解衣。\n昨來頻夢見，夫壻莫應知。\n"
  },
  {
    "id": 59070,
    "uid": "poem-18-72",
    "chapter": "卷十八",
    "chapternum": 18,
    "charstyle": "古體詩",
    "title": "江有楓一篇十一章〈有序〉",
    "titledesc": "江有楓思陸鄭二友吳㑹舊遊且疾讒也臣宦於尹府以直方不偶見逼讒佞惟古之賢者有避色避言之義矯然去之二室之間有槭樹焉與江南楓形胥類憩於其下而作是詩以貽夫二三子焉",
    "collection": "",
    "collectiondesc": "",
    "poemindex": 72,
    "author": "蕭穎士",
    "content": "江有楓其葉，蒙蒙我友自。\n東于以遊從，"
  },
  {
    "id": 59071,
    "uid": "poem-18-73",
    "chapter": "卷十八",
    "chapternum": 18,
    "charstyle": "古體詩",
    "title": "江有楓一篇十一章〈有序〉",
    "titledesc": "江有楓思陸鄭二友吳㑹舊遊且疾讒也臣宦於尹府以直方不偶見逼讒佞惟古之賢者有避色避言之義矯然去之二室之間有槭樹焉與江南楓形胥類憩於其下而作是詩以貽夫二三子焉",
    "collection": "",
    "collectiondesc": "",
    "poemindex": 73,
    "author": "蕭穎士",
    "content": "山有槭其葉，漠漠我友徂。\n北于以休息，"
  },
  {
    "id": 59072,
    "uid": "poem-18-74",
    "chapter": "卷十八",
    "chapternum": 18,
    "charstyle": "古體詩",
    "title": "江有楓一篇十一章〈有序〉",
    "titledesc": "江有楓思陸鄭二友吳㑹舊遊且疾讒也臣宦於尹府以直方不偶見逼讒佞惟古之賢者有避色避言之義矯然去之二室之間有槭樹焉與江南楓形胥類憩於其下而作是詩以貽夫二三子焉",
    "collection": "",
    "collectiondesc": "",
    "poemindex": 74,
    "author": "蕭穎士",
    "content": "想彼槭矣亦類其楓矧伊懷人而忘其東"
  },
  {
    "id": 59073,
    "uid": "poem-18-75",
    "chapter": "卷十八",
    "chapternum": 18,
    "charstyle": "古體詩",
    "title": "江有楓一篇十一章〈有序〉",
    "titledesc": "江有楓思陸鄭二友吳㑹舊遊且疾讒也臣宦於尹府以直方不偶見逼讒佞惟古之賢者有避色避言之義矯然去之二室之間有槭樹焉與江南楓形胥類憩於其下而作是詩以貽夫二三子焉",
    "collection": "",
    "collectiondesc": "",
    "poemindex": 75,
    "author": "蕭穎士",
    "content": "東可遊矣㑹之丘矣于山于水于廟于寺于亭于里君子遊焉于以宴喜其樂亹亹"
  },
  {
    "id": 59074,
    "uid": "poem-18-76",
    "chapter": "卷十八",
    "chapternum": 18,
    "charstyle": "古體詩",
    "title": "江有楓一篇十一章〈有序〉",
    "titledesc": "江有楓思陸鄭二友吳㑹舊遊且疾讒也臣宦於尹府以直方不偶見逼讒佞惟古之賢者有避色避言之義矯然去之二室之間有槭樹焉與江南楓形胥類憩於其下而作是詩以貽夫二三子焉",
    "collection": "",
    "collectiondesc": "",
    "poemindex": 76,
    "author": "蕭穎士",
    "content": "粤東可居彼吳之墟有田有庭有朋有書有蓴有魚君子居焉惟以宴醑其樂徐徐"
  },
  {
    "id": 59075,
    "uid": "poem-18-77",
    "chapter": "卷十八",
    "chapternum": 18,
    "charstyle": "古體詩",
    "title": "江有楓一篇十一章〈有序〉",
    "titledesc": "江有楓思陸鄭二友吳㑹舊遊且疾讒也臣宦於尹府以直方不偶見逼讒佞惟古之賢者有避色避言之義矯然去之二室之間有槭樹焉與江南楓形胥類憩於其下而作是詩以貽夫二三子焉",
    "collection": "",
    "collectiondesc": "",
    "poemindex": 77,
    "author": "蕭穎士",
    "content": "我朋在矣彼陸之子如松如杞淑問不已"
  },
  {
    "id": 59076,
    "uid": "poem-18-78",
    "chapter": "卷十八",
    "chapternum": 18,
    "charstyle": "古體詩",
    "title": "江有楓一篇十一章〈有序〉",
    "titledesc": "江有楓思陸鄭二友吳㑹舊遊且疾讒也臣宦於尹府以直方不偶見逼讒佞惟古之賢者有避色避言之義矯然去之二室之間有槭樹焉與江南楓形胥類憩於其下而作是詩以貽夫二三子焉",
    "collection": "",
    "collectiondesc": "",
    "poemindex": 78,
    "author": "蕭穎士",
    "content": "我友于征彼鄭之子如琇如英徳音孔明"
  },
  {
    "id": 59077,
    "uid": "poem-18-79",
    "chapter": "卷十八",
    "chapternum": 18,
    "charstyle": "古體詩",
    "title": "江有楓一篇十一章〈有序〉",
    "titledesc": "江有楓思陸鄭二友吳㑹舊遊且疾讒也臣宦於尹府以直方不偶見逼讒佞惟古之賢者有避色避言之義矯然去之二室之間有槭樹焉與江南楓形胥類憩於其下而作是詩以貽夫二三子焉",
    "collection": "",
    "collectiondesc": "",
    "poemindex": 79,
    "author": "蕭穎士",
    "content": "我思震澤菱芡幕幕寤寐如覿"
  },
  {
    "id": 59078,
    "uid": "poem-18-80",
    "chapter": "卷十八",
    "chapternum": 18,
    "charstyle": "古體詩",
    "title": "江有楓一篇十一章〈有序〉",
    "titledesc": "江有楓思陸鄭二友吳㑹舊遊且疾讒也臣宦於尹府以直方不偶見逼讒佞惟古之賢者有避色避言之義矯然去之二室之間有槭樹焉與江南楓形胥類憩於其下而作是詩以貽夫二三子焉",
    "collection": "",
    "collectiondesc": "",
    "poemindex": 80,
    "author": "蕭穎士",
    "content": "我思剡谿杉篠萋萋寤寐無迷"
  },
  {
    "id": 59079,
    "uid": "poem-18-81",
    "chapter": "卷十八",
    "chapternum": 18,
    "charstyle": "古體詩",
    "title": "江有楓一篇十一章〈有序〉",
    "titledesc": "江有楓思陸鄭二友吳㑹舊遊且疾讒也臣宦於尹府以直方不偶見逼讒佞惟古之賢者有避色避言之義矯然去之二室之間有槭樹焉與江南楓形胥類憩於其下而作是詩以貽夫二三子焉",
    "collection": "",
    "collectiondesc": "",
    "poemindex": 81,
    "author": "蕭穎士",
    "content": "有鳥有鳥粤鷗與，鷺浮湍戯渚皓然。\n潔素忘其猜妬彼，何人斯曾足傷懼。\n"
  },
  {
    "id": 59080,
    "uid": "poem-18-82",
    "chapter": "卷十八",
    "chapternum": 18,
    "charstyle": "古體詩",
    "title": "江有楓一篇十一章〈有序〉",
    "titledesc": "江有楓思陸鄭二友吳㑹舊遊且疾讒也臣宦於尹府以直方不偶見逼讒佞惟古之賢者有避色避言之義矯然去之二室之間有槭樹焉與江南楓形胥類憩於其下而作是詩以貽夫二三子焉",
    "collection": "",
    "collectiondesc": "",
    "poemindex": 82,
    "author": "蕭穎士",
    "content": "此懼惟何懼寘于羅彼驕者子讒言孔多我聞先師體命委和公伯之愬則如予何悵然山河惟以嘯歌其憂也哉"
  },
  {
    "id": 59081,
    "uid": "poem-18-83",
    "chapter": "卷十八",
    "chapternum": 18,
    "charstyle": "古體詩",
    "title": "重陽陪元魯山登北城贈别〈時元有挂冠之意〉",
    "titledesc": "",
    "collection": "",
    "collectiondesc": "",
    "poemindex": 83,
    "author": "蕭穎士",
    "content": "山縣遶古堞，悠悠快登望。\n兩餘秋天髙，目盡無隱狀。\n綿連滍川迥，杳渺鴉路深。\n彭澤興不淺，臨風動歸心。\n賴兹琴堂暇，傲睨傾菊酒。\n人知嵗已登，從政復何有。\n逺山十里碧，一道銜長雲。\n青霞半落日，混合疑晴曛。\n漸聞驚栖羽，坐歎清夜月。\n中歡愴有違，行子念明發。\n僅能冺寵辱，未免傷別離。\n江湖不可忘，風雨勞相思。\n明時當盛才，短伎安所設。\n何日謝百里，從君漢之澨。\n"
  },
  {
    "id": 59082,
    "uid": "poem-18-84",
    "chapter": "卷十八",
    "chapternum": 18,
    "charstyle": "古體詩",
    "title": "蒙山作",
    "titledesc": "",
    "collection": "",
    "collectiondesc": "",
    "poemindex": 84,
    "author": "蕭穎士",
    "content": "東蒙鎮海沂，合沓餘百里。\n清秋淨氛靄，崖崿隱天起。\n于役勞往還，息徒暫攀騎。\n將窮絶迹處，偶得冥心理。\n雲氣雜虹霓，松聲亂風水。\n㣲明緑林際，杳窱丹洞裏。\n仙鳥時可聞，羽人邈難視。\n此焉多深邃，賢達昔所秘。\n子尚捐俗紛，季隨躡遐軌。\n藴眞道彌曠，懷古情未巳。\n白鹿凡㡬遊，黄精復奚似。\n顧予尚牽纒，家業重書史。\n少學務從師，壯年貴趨仕。\n方馳桂林譽，未暇桃源美。\n嵗暮期再尋，幽哉羨門子。\n"
  },
  {
    "id": 59083,
    "uid": "poem-18-85",
    "chapter": "卷十八",
    "chapternum": 18,
    "charstyle": "古體詩",
    "title": "越江秋曙",
    "titledesc": "",
    "collection": "",
    "collectiondesc": "",
    "poemindex": 85,
    "author": "蕭穎士",
    "content": "扁舟東路逺，曉月下江濆。\n瀲灧信潮上，蒼茫孤嶼分。\n林聲寒動葉，水氣曙連雲。\n暾日浪中出，榜歌天際聞。\n伯鸞常去國，安道惜離羣。\n延首剡谿近，詠言懷數君。\n"
  },
  {
    "id": 59084,
    "uid": "poem-18-86",
    "chapter": "卷十八",
    "chapternum": 18,
    "charstyle": "古體詩",
    "title": "山莊月夜作",
    "titledesc": "",
    "collection": "",
    "collectiondesc": "",
    "poemindex": 86,
    "author": "蕭穎士",
    "content": "獻書嗟棄置，疲拙歸田園。\n且事計然䇿，將符公冶言。\n桑榆清暮景，雞犬應遙村。\n蠶罷里閭晏，麥秋田野喧。\n澗聲連枕簟，峰勢入堦軒。\n未奏東山伎，先傾北海樽。\n隴瓜香早熟，庭果落初繁。\n更愜野人意，農談朝竟昏。\n"
  },
  {
    "id": 59085,
    "uid": "poem-18-87",
    "chapter": "卷十八",
    "chapternum": 18,
    "charstyle": "古體詩",
    "title": "詠史",
    "titledesc": "",
    "collection": "",
    "collectiondesc": "",
    "poemindex": 87,
    "author": "李華",
    "content": "昻藏獬豸獸，出自太平年。\n亂代乃潛伏，縱人為禍愆。\n嘗聞斷馬劍，每壯朱雲賢。\n身死名不滅，寒風吹墓田。\n精靈如有在，幽憤滿松煙。\n"
  },
  {
    "id": 59086,
    "uid": "poem-18-88",
    "chapter": "卷十八",
    "chapternum": 18,
    "charstyle": "古體詩",
    "title": "詠史",
    "titledesc": "",
    "collection": "",
    "collectiondesc": "",
    "poemindex": 88,
    "author": "李華",
    "content": "漢皇修雅樂，乗輿臨太學。\n三老與五更，天王親割牲。\n一人調風俗，萬國和且平。\n單于驟欵塞，武庫欲銷兵。\n文物此朝盛，君臣何穆清。\n至今壝壇下，如有簫韶聲。\n"
  },
  {
    "id": 59087,
    "uid": "poem-18-89",
    "chapter": "卷十八",
    "chapternum": 18,
    "charstyle": "古體詩",
    "title": "詠史",
    "titledesc": "",
    "collection": "",
    "collectiondesc": "",
    "poemindex": 89,
    "author": "李華",
    "content": "文侯耽鄭衛，一聽一忘餐。\n白雪燕姬舞，朱絃趙女彈。\n淫聲流不返，慆蕩日無端。\n獻嵗受朝時，鳴鐘讌百官。\n兩牀陳管磬，九奏殊未闌。\n對此惟恐卧，更能整衣冠。\n"
  },
  {
    "id": 59088,
    "uid": "poem-18-90",
    "chapter": "卷十八",
    "chapternum": 18,
    "charstyle": "古體詩",
    "title": "詠史",
    "titledesc": "",
    "collection": "",
    "collectiondesc": "",
    "poemindex": 90,
    "author": "李華",
    "content": "沂水春可涉，泮宫映楊葉。\n麗色異人間，珊珊搖珮環。\n展禽恒獨處，深巷生禾黍。\n城上飛海雲，城中暗春雨。\n適來鳴珮者，復是誰家女。\n泥沾珠綴履，雨濕翠毛簪。\n電影開蓮臉，雷聲飛蕙心。\n自言沂水曲，采萍兼采緑。\n歸逕雖可尋，天陰光景促。\n憐君貞且獨，願許君家宿。\n徒勞惜衾枕，子不顧雙娥。\n艷質誠可重，淫風如禮何。\n"
  },
  {
    "id": 59089,
    "uid": "poem-18-91",
    "chapter": "卷十八",
    "chapternum": 18,
    "charstyle": "古體詩",
    "title": "寄趙七侍御〈有序〉",
    "titledesc": "自餘干谿行經弋陽至上饒山川幽麗思與雲卿同遊邈不可得因叙疇年之素寄懷於篇云",
    "collection": "",
    "collectiondesc": "",
    "poemindex": 91,
    "author": "李華",
    "content": "搖槳曙江流，江清山復重。\n心愜賞未足，川迴失前峰。\n淩灘出極浦，曠若天池通。\n君陽青嵯峨，開拆混元中。\n九潭魚龍窟，仙成羽人宫。\n陰奥潛鬼物，精光動煙空。\n玄猿啼深蘢，白鳥戯葱蒙。\n飛湍鳴金石，激溜鼓雷風。\n雨濯萬木鮮，霞照千山濃。\n草閒長餘緑，花靜落幽紅。\n渚煙見晨釣，山月聞夜舂。\n覆谿窈窕波，涵石淘溶溶。\n丹丘忽聚散，素壁相奔衝。\n白日破昏靄，靈山出其東。\n勢排昊蒼上，氣壓吳越雄。\n迴頭望雲卿，此恨發吾衷。\n昔日蕭邵遊，四人纔成童。\n屬詞慕孔門，入仕希上公。\n緯卿陷非罪，折我昆吾鋒。\n茂挺獨先覺，拔身渡京虹。\n斯人謝明代，百代墜鵷鴻。\n世故墜横流，與君哀路窮。\n相顧無死節，蒙恩逐殊封。\n天波洗其瑕，朱衣備朝容。\n一别凡十年，豈期復相從。\n餘生得攜手，遺此兩孱翁。\n羣遷失鶯羽，後凋惜長松。\n衰旅難重别，悽悽滿心胷。\n遇勝悲獨遊，貪竒悵孤逢。\n禽尚彼何人，胡為束樊籠。\n吾師度門教，投弁躡遐蹤。\n"
  },
  {
    "id": 59090,
    "uid": "poem-18-92",
    "chapter": "卷十八",
    "chapternum": 18,
    "charstyle": "古體詩",
    "title": "仙遊寺〈有龍潭穴弄玉祠〉",
    "titledesc": "",
    "collection": "",
    "collectiondesc": "",
    "poemindex": 92,
    "author": "李華",
    "content": "捨事入樵逕，雲木深谷口。\n萬壑移晦明，千峰轉前後。\n嶷然龍潭上，石勢若奔走。\n開拆秋天光，崩騰夏雷吼。\n靈谿自茲去，紆直互紛糾。\n聽聲靜復喧，望色無更有。\n𡨋𡨋翠㣲下，髙殿映杉栁。\n滴滴洞穴中，懸泉響相扣。\n昔時秦王女，羽化年代久。\n日暮松風來，簫聲生左右。\n早窺神仙籙，願結芝术友。\n安得羨門方，青囊繫吾肘。\n"
  },
  {
    "id": 59091,
    "uid": "poem-18-93",
    "chapter": "卷十八",
    "chapternum": 18,
    "charstyle": "古體詩",
    "title": "春遊吟",
    "titledesc": "",
    "collection": "",
    "collectiondesc": "",
    "poemindex": 93,
    "author": "李華",
    "content": "初春遍芳甸，千里藹盈矚。\n美人摘新英，步步翫春緑。\n所思杳何處，宛在吳江曲。\n可憐不得共芳菲，日暮歸來淚滿衣。\n"
  },
  {
    "id": 59092,
    "uid": "poem-18-94",
    "chapter": "卷十八",
    "chapternum": 18,
    "charstyle": "近體詩",
    "title": "長門怨",
    "titledesc": "",
    "collection": "",
    "collectiondesc": "",
    "poemindex": 94,
    "author": "李華",
    "content": "弱栁鴛鴦薦，啼妝翡翠衾。\n鴉鳴秋殿曉，人靜禁門深。\n每憶椒房寵，那堪永巷陰。\n自驚羅帶緩，非復舊來心。\n"
  },
  {
    "id": 59093,
    "uid": "poem-18-95",
    "chapter": "卷十八",
    "chapternum": 18,
    "charstyle": "近體詩",
    "title": "奉使朔方贈郭都䕶",
    "titledesc": "",
    "collection": "",
    "collectiondesc": "",
    "poemindex": 95,
    "author": "李華",
    "content": "絶塞臨光禄，孤營佐貳師。\n鐡衣三月冷，金鼓朔風悲。\n都䕶徵兵日，將軍破鹵時。\n揚鞭玉闗道，回首望旌旗。\n"
  },
  {
    "id": 59094,
    "uid": "poem-18-96",
    "chapter": "卷十八",
    "chapternum": 18,
    "charstyle": "近體詩",
    "title": "春行寄興",
    "titledesc": "",
    "collection": "",
    "collectiondesc": "",
    "poemindex": 96,
    "author": "李華",
    "content": "宜陽城下草萋萋，澗水東流復向西。\n芳樹無人花自落，春山一路鳥空啼。\n"
  },
  {
    "id": 59095,
    "uid": "poem-18-97",
    "chapter": "卷十八",
    "chapternum": 18,
    "charstyle": "古體詩",
    "title": "野外作",
    "titledesc": "",
    "collection": "",
    "collectiondesc": "",
    "poemindex": 97,
    "author": "于逖",
    "content": "老病無樂事，嵗秋悲更長。\n窮郊日蕭索，生意已蒼黄。\n小弟髮亦白，兩男俱不强。\n有才且未達，況我非賢良。\n幸以朽鈍姿，野外老風霜。\n寒鵶噪晩景，喬木思故鄉。\n魏人宅蓬池，結網佇鱣魴。\n水清魚不來，嵗暮空彷徨。\n"
  },
  {
    "id": 59096,
    "uid": "poem-18-98",
    "chapter": "卷十八",
    "chapternum": 18,
    "charstyle": "古體詩",
    "title": "憶舎弟",
    "titledesc": "",
    "collection": "",
    "collectiondesc": "",
    "poemindex": 98,
    "author": "于逖",
    "content": "衰門少兄弟兄弟唯兩人饑寒各流浪感念傷我神夏期秋未來安知無他因不怨别天長但願見爾身茫茫天地間萬類各有親安知汝與我乖隔同胡秦何時對形影憤懣當共陳"
  },
  {
    "id": 59097,
    "uid": "poem-18-99",
    "chapter": "卷十八",
    "chapternum": 18,
    "charstyle": "古體詩",
    "title": "古别離",
    "titledesc": "",
    "collection": "",
    "collectiondesc": "",
    "poemindex": 99,
    "author": "張彪",
    "content": "别離無逺近，事歡情亦悲。\n不聞車輪聲，後㑹將何時。\n去日忘寄書，來日乖前期。\n縱知明當返，一息千萬思。\n"
  },
  {
    "id": 59098,
    "uid": "poem-18-100",
    "chapter": "卷十八",
    "chapternum": 18,
    "charstyle": "古體詩",
    "title": "回軍跛者",
    "titledesc": "",
    "collection": "",
    "collectiondesc": "",
    "poemindex": 100,
    "author": "趙徵明",
    "content": "既老又不全，始得離邊城。\n一枝假枯木，步步向南行。\n去時日一百，來時月一程。\n常恐道路傍，掩棄狐兔塋。\n所願死鄉里，到日不願生。\n聞此哀怨詞，念念不忍聽。\n惜無異人術，倐忽具爾形。\n"
  },
  {
    "id": 59099,
    "uid": "poem-18-101",
    "chapter": "卷十八",
    "chapternum": 18,
    "charstyle": "古體詩",
    "title": "思歸",
    "titledesc": "",
    "collection": "",
    "collectiondesc": "",
    "poemindex": 101,
    "author": "趙徵明",
    "content": "為别未㡬日，去日如三秋。\n猶疑望可見，日日上髙樓。\n惟見分手處，白蘋滿芳洲。\n寸心寧死别，不忍生離憂。\n"
  },
  {
    "id": 59100,
    "uid": "poem-18-102",
    "chapter": "卷十八",
    "chapternum": 18,
    "charstyle": "古體詩",
    "title": "行路難",
    "titledesc": "",
    "collection": "",
    "collectiondesc": "",
    "poemindex": 102,
    "author": "賀蘭進明",
    "content": "君不見巗下井百尺不及泉君不見山上苗數寸凌雲煙人生相命亦如此何苦太息自憂煎但願親友長含笑相逢莫乏杖頭錢寒夜邀歡須秉燭豈不長思花栁年"
  },
  {
    "id": 59101,
    "uid": "poem-18-103",
    "chapter": "卷十八",
    "chapternum": 18,
    "charstyle": "古體詩",
    "title": "行路難",
    "titledesc": "",
    "collection": "",
    "collectiondesc": "",
    "poemindex": 103,
    "author": "賀蘭進明",
    "content": "君不見門前栁，榮耀暫時蕭索久。\n君不見陌上花，狂風吹去落誰家。\n鄰家思婦見之歎，蓬首不梳心歴亂。\n盛年夫婿長别離，嵗莫相逢色凋換。\n"
  },
  {
    "id": 59102,
    "uid": "poem-18-104",
    "chapter": "卷十八",
    "chapternum": 18,
    "charstyle": "古體詩",
    "title": "行路難",
    "titledesc": "",
    "collection": "",
    "collectiondesc": "",
    "poemindex": 104,
    "author": "賀蘭進明",
    "content": "君不見芳樹枝，春花落盡蜂不窺。\n君不見梁上泥，秋風始髙燕不棲。\n蕩子從軍事征戰，蛾眉嬋娟守空閨。\n獨宿自然堪下淚，况復時聞烏夜啼。\n"
  },
  {
    "id": 59103,
    "uid": "poem-18-105",
    "chapter": "卷十八",
    "chapternum": 18,
    "charstyle": "古體詩",
    "title": "行路難",
    "titledesc": "",
    "collection": "",
    "collectiondesc": "",
    "poemindex": 105,
    "author": "賀蘭進明",
    "content": "君不見雲中，月暫盈還復。\n缺君不見林，下風聲逺意。\n難窮親故平，生或聚散歡。\n娛未盡樽酒，空歎息青青。\n陵上栢嵗寒，能有㡬人同。\n"
  },
  {
    "id": 59104,
    "uid": "poem-18-106",
    "chapter": "卷十八",
    "chapternum": 18,
    "charstyle": "古體詩",
    "title": "行路難",
    "titledesc": "",
    "collection": "",
    "collectiondesc": "",
    "poemindex": 106,
    "author": "賀蘭進明",
    "content": "君不見東流，水一去無窮。\n巳君不見西，郊雲日夕空。\n氛氲羣雁徘，徊不能去一。\n雁驚鳴復失，羣人生結交。\n在終始莫以，升沈中路分。\n"
  },
  {
    "id": 59105,
    "uid": "poem-18-107",
    "chapter": "卷十八",
    "chapternum": 18,
    "charstyle": "古體詩",
    "title": "淮南秋夜呈周偘〈與侃同〉",
    "titledesc": "",
    "collection": "",
    "collectiondesc": "",
    "poemindex": 107,
    "author": "李嶷",
    "content": "天淨河漢髙，夜閒砧杵發。\n清秋忽如此，離恨應難歇。\n風亂池上萍，露光竹間月。\n與君共遊處，勿作他鄉别。\n"
  },
  {
    "id": 59106,
    "uid": "poem-18-108",
    "chapter": "卷十八",
    "chapternum": 18,
    "charstyle": "近體詩",
    "title": "林園秋夜作",
    "titledesc": "",
    "collection": "",
    "collectiondesc": "",
    "poemindex": 108,
    "author": "李嶷",
    "content": "林卧避殘暑，白雲長在天。\n賞心既如此，對酒非徒然。\n月色偏秋露，竹聲兼夜泉。\n涼風懷袖裏，茲意與誰傳。\n"
  },
  {
    "id": 59107,
    "uid": "poem-18-109",
    "chapter": "卷十八",
    "chapternum": 18,
    "charstyle": "近體詩",
    "title": "少年行",
    "titledesc": "",
    "collection": "",
    "collectiondesc": "",
    "poemindex": 109,
    "author": "李嶷",
    "content": "十八羽林郎，戎衣侍漢王。\n臂鷹金殿側，挾彈玉輿傍。\n馳道春風起，陪遊出建章。\n"
  },
  {
    "id": 59108,
    "uid": "poem-18-110",
    "chapter": "卷十八",
    "chapternum": 18,
    "charstyle": "近體詩",
    "title": "少年行",
    "titledesc": "",
    "collection": "",
    "collectiondesc": "",
    "poemindex": 110,
    "author": "李嶷",
    "content": "侍獵長楊下，承恩更射飛。\n塵生馬影滅，箭落雁行稀。\n薄暮隨天仗，聮翩入瑣闈。\n"
  },
  {
    "id": 59109,
    "uid": "poem-18-111",
    "chapter": "卷十八",
    "chapternum": 18,
    "charstyle": "近體詩",
    "title": "少年行",
    "titledesc": "",
    "collection": "",
    "collectiondesc": "",
    "poemindex": 111,
    "author": "李嶷",
    "content": "玊劍膝邊横，金杯馬上傾。\n朝遊茂陵道，夜宿鳯凰城。\n豪吏多猜忌，毋勞問姓名。\n"
  },
  {
    "id": 59110,
    "uid": "poem-18-112",
    "chapter": "卷十八",
    "chapternum": 18,
    "charstyle": "近體詩",
    "title": "江南弄",
    "titledesc": "",
    "collection": "",
    "collectiondesc": "",
    "poemindex": 112,
    "author": "芮挺章",
    "content": "春江可憐事，最在美人家。\n鸚鵡能言鳥，芙蓉巧笑花。\n地銜金作埒，水抱玉為沙。\n薄晚青絲騎，長鞭赴狹斜。\n"
  },
  {
    "id": 59111,
    "uid": "poem-18-113",
    "chapter": "卷十八",
    "chapternum": 18,
    "charstyle": "近體詩",
    "title": "少年行",
    "titledesc": "",
    "collection": "",
    "collectiondesc": "",
    "poemindex": 113,
    "author": "芮挺章",
    "content": "任氣稱張放，銜恩在少年。\n玉堦朝就日，金屋夜昇天。\n軒騎青雲際，笙歌緑水邊。\n建章明月好，留醉伴風煙。\n"
  }
]