[
  {
    "id": 59204,
    "uid": "poem-19-1",
    "chapter": "卷十九",
    "chapternum": 19,
    "charstyle": "古體詩",
    "title": "雜詩",
    "titledesc": "",
    "collection": "",
    "collectiondesc": "",
    "poemindex": 1,
    "author": "王季友",
    "content": "采山仍采隱，在山不在深。\n持斧事逺遊，固悲匠者心。\n翳翳青桐枝，樵爨日所侵。\n撨聲出巗壑，四聽無知音。\n豈為鼎下薪，當復堂上琴。\n鳯鳥久不棲，且與枳棘林。\n"
  },
  {
    "id": 59205,
    "uid": "poem-19-2",
    "chapter": "卷十九",
    "chapternum": 19,
    "charstyle": "古體詩",
    "title": "滑中贈崔髙士瓘",
    "titledesc": "",
    "collection": "",
    "collectiondesc": "",
    "poemindex": 2,
    "author": "王季友",
    "content": "夫子保藥命，外身得无咎。\n日月不能老，化腸為筋否。\n十年前見君，甲子過我夀。\n于何今相逢，華髮在我後。\n近而知其逺，少見今白首。\n遙信蓬萊宫，不死世世有。\n元石采盈擔，神方秘其肘。\n問家惟指雲，愛氣常言酒。\n攝生固如此，履道當不朽。\n未能太元同，願與天地久。\n實腹以芝术，賤體仍芻狗。\n自勉將勉余，良藥在苦口。\n"
  },
  {
    "id": 59206,
    "uid": "poem-19-3",
    "chapter": "卷十九",
    "chapternum": 19,
    "charstyle": "古體詩",
    "title": "寄韋子春秘書",
    "titledesc": "",
    "collection": "",
    "collectiondesc": "",
    "poemindex": 3,
    "author": "王季友",
    "content": "出山秘芸署，山木已再春。\n食我山中藥，不憶山中人。\n山中誰余宻，白髮日相親。\n雀鼠晝夜無，知我厨廩貧。\n有情盡捐棄，土石為周身。\n依依舎北松，不厭我南鄰。\n夫子質千尋，天澤枝葉新。\n余以不材夀，非智免斧斤。\n"
  },
  {
    "id": 59207,
    "uid": "poem-19-4",
    "chapter": "卷十九",
    "chapternum": 19,
    "charstyle": "古體詩",
    "title": "還山留别長安知已",
    "titledesc": "",
    "collection": "",
    "collectiondesc": "",
    "poemindex": 4,
    "author": "王季友",
    "content": "出山不見家，還山見家在。\n山門是門前，此去長樵採。\n青谿誰招隱，白髮自相待。\n惟餘澗底松，依依色不改。\n"
  },
  {
    "id": 59208,
    "uid": "poem-19-5",
    "chapter": "卷十九",
    "chapternum": 19,
    "charstyle": "古體詩",
    "title": "代賀若令譽贈沈千運",
    "titledesc": "",
    "collection": "",
    "collectiondesc": "",
    "poemindex": 5,
    "author": "王季友",
    "content": "相逢問姓名亦存，别時無子今有孫。\n山上雙松長不改，百家唯有三家村。\n村南村西車馬道，一宿通舟水浩浩。\n澗中磊磊十里石，河上淤泥種桑麥。\n平坡冢墓皆我親，滿田主人是舊客。\n舉聲酸鼻問同年，十人七人歸下泉。\n分手如何更此地，回頭不語淚澘然。\n"
  },
  {
    "id": 59209,
    "uid": "poem-19-6",
    "chapter": "卷十九",
    "chapternum": 19,
    "charstyle": "古體詩",
    "title": "酬李十六岐",
    "titledesc": "",
    "collection": "",
    "collectiondesc": "",
    "poemindex": 6,
    "author": "王季友",
    "content": "鍊丹文武火未成，賣藥販履俱逃名。\n出谷迷行洛陽道，乗流醉卧滑臺城。\n城下故人久離怨，一歡適我兩家願。\n朝飲杖懸沽酒錢，暮餐嚢有松花飯。\n于何車馬日憧憧，李膺門館爭登龍。\n千賔揖對若流水，五經發難如叩鐘。\n下筆新詩行滿壁，立談古人坐在席。\n問我草堂有卧雲，知我山儲無儋石。\n自耕自刈食為天，如鹿如麋飲野泉。\n亦知世上公卿貴，且養丘中草木年。\n"
  },
  {
    "id": 59210,
    "uid": "poem-19-7",
    "chapter": "卷十九",
    "chapternum": 19,
    "charstyle": "古體詩",
    "title": "宿東谿李十五山亭",
    "titledesc": "",
    "collection": "",
    "collectiondesc": "",
    "poemindex": 7,
    "author": "王季友",
    "content": "上山下山入山谷，谿中落日留我宿。\n松石依依當主人，主人不在意亦足。\n名花出地兩重階，絶頂平天一小齋。\n本意由來是山水，何用相逢語舊懷。\n"
  },
  {
    "id": 59211,
    "uid": "poem-19-8",
    "chapter": "卷十九",
    "chapternum": 19,
    "charstyle": "古體詩",
    "title": "觀于舎人壁畫山水",
    "titledesc": "",
    "collection": "",
    "collectiondesc": "",
    "poemindex": 8,
    "author": "王季友",
    "content": "野人宿在人家少，朝見此山謂山曉。\n半壁仍棲嶺上雲，開簾欲放湖中鳥。\n獨坐長松是阿誰，再三招手起來遲。\n于公大笑向予説，小弟丹青能爾為。\n"
  },
  {
    "id": 59212,
    "uid": "poem-19-9",
    "chapter": "卷十九",
    "chapternum": 19,
    "charstyle": "古體詩",
    "title": "漁父歌",
    "titledesc": "",
    "collection": "",
    "collectiondesc": "",
    "poemindex": 9,
    "author": "張志和",
    "content": "西塞山前白鷺飛，桃花流水鱖魚肥。\n青篛笠，緑蓑衣，斜風細雨不須歸。\n"
  },
  {
    "id": 59213,
    "uid": "poem-19-10",
    "chapter": "卷十九",
    "chapternum": 19,
    "charstyle": "古體詩",
    "title": "漁父歌",
    "titledesc": "",
    "collection": "",
    "collectiondesc": "",
    "poemindex": 10,
    "author": "張志和",
    "content": "釣臺漁父褐為裘，兩兩三三舴艋舟。\n能縱棹，慣乗流，長江白浪不曾憂。\n"
  },
  {
    "id": 59214,
    "uid": "poem-19-11",
    "chapter": "卷十九",
    "chapternum": 19,
    "charstyle": "古體詩",
    "title": "漁父歌",
    "titledesc": "",
    "collection": "",
    "collectiondesc": "",
    "poemindex": 11,
    "author": "張志和",
    "content": "霅谿灣裏釣漁翁，舴艋為家西復東。\n江上雪，浦邊風，笑著荷衣不歎窮。\n"
  },
  {
    "id": 59215,
    "uid": "poem-19-12",
    "chapter": "卷十九",
    "chapternum": 19,
    "charstyle": "古體詩",
    "title": "漁父歌",
    "titledesc": "",
    "collection": "",
    "collectiondesc": "",
    "poemindex": 12,
    "author": "張志和",
    "content": "松江蟹舎主人歡菰飯蒓羮亦共餐楓葉落荻花乾醉宿漁舟不覺寒"
  },
  {
    "id": 59216,
    "uid": "poem-19-13",
    "chapter": "卷十九",
    "chapternum": 19,
    "charstyle": "古體詩",
    "title": "漁父歌",
    "titledesc": "",
    "collection": "",
    "collectiondesc": "",
    "poemindex": 13,
    "author": "張志和",
    "content": "青草湖中月正圓，巴陵漁父棹歌連。\n釣車子，橛頭船，樂在風波不用仙。\n"
  },
  {
    "id": 59217,
    "uid": "poem-19-14",
    "chapter": "卷十九",
    "chapternum": 19,
    "charstyle": "近體詩",
    "title": "漁父",
    "titledesc": "",
    "collection": "",
    "collectiondesc": "",
    "poemindex": 14,
    "author": "張志和",
    "content": "八月九月蘆花飛，南谿老人垂釣歸。\n秋山入簾翠滴滴，野艇倚檻雲依依。\n却把漁竿尋小逕，閒梳鶴髮對斜暉。\n翻嫌四皓曾多事，出為儲皇定是非。\n"
  },
  {
    "id": 59218,
    "uid": "poem-19-15",
    "chapter": "卷十九",
    "chapternum": 19,
    "charstyle": "古體詩",
    "title": "贈史修文",
    "titledesc": "",
    "collection": "",
    "collectiondesc": "",
    "poemindex": 15,
    "author": "沈千運",
    "content": "故人阻千里，㑹面非前期。\n握手於此地，當歡反成悲。\n念離宛猶昨，俄已二十朞。\n疇昔皆少年，别來鬢如絲。\n不道舊姓名，相逢知是誰。\n曩遊盡騫翥，與君仍布衣。\n豈曰無其才，命理應有時。\n别路漸欲少，不覺生涕洟。\n"
  },
  {
    "id": 59219,
    "uid": "poem-19-16",
    "chapter": "卷十九",
    "chapternum": 19,
    "charstyle": "古體詩",
    "title": "汝墳示弟妹",
    "titledesc": "",
    "collection": "",
    "collectiondesc": "",
    "poemindex": 16,
    "author": "沈千運",
    "content": "今日天氣暖，東風杏花坼。\n筋力久不如，却羨澗中石。\n神仙杳難信，中夀稀滿百。\n近世多夭傷，喜見鬢髮白。\n杖藜竹樹間，宛見舊行跡。\n豈知林園主，却是林園客。\n兄弟所存半，空為亡者惜。\n冥冥無再期，哀哀望松栢。\n骨肉能㡬人，年大自疎隔。\n性情誰免此，與我不相易。\n唯念得爾輩，相看慰朝夕。\n平生兹巳矣，此外盡非適。\n"
  },
  {
    "id": 59220,
    "uid": "poem-19-17",
    "chapter": "卷十九",
    "chapternum": 19,
    "charstyle": "古體詩",
    "title": "濮中言懷",
    "titledesc": "",
    "collection": "",
    "collectiondesc": "",
    "poemindex": 17,
    "author": "沈千運",
    "content": "聖朝優賢良，草澤無遺匿。\n人生各有命，在余胡不淑。\n一生但區區，五十無寸禄。\n衰退當棄捐，貧賤招毁讟。\n栖栖去久世，屯躓日窮迫。\n不如守田園，嵗晏望豐熟。\n壯年失宜盡，老大無筋力。\n始愴前計非，將貽後生福。\n童兒新學稼，少女未能織。\n顧此煩知已，終日求衣食。\n"
  },
  {
    "id": 59221,
    "uid": "poem-19-18",
    "chapter": "卷十九",
    "chapternum": 19,
    "charstyle": "古體詩",
    "title": "山中作",
    "titledesc": "",
    "collection": "",
    "collectiondesc": "",
    "poemindex": 18,
    "author": "沈千運",
    "content": "棲隱别無事所願離風塵不辭城邑遊禮樂拘束人邇來歸山林庶事皆吾身何者為形骸誰是智與仁寂莫了閑事而後知天眞咳唾矜榮華迂俯相屈伸何如巢與由天子不得臣"
  },
  {
    "id": 59222,
    "uid": "poem-19-19",
    "chapter": "卷十九",
    "chapternum": 19,
    "charstyle": "古體詩",
    "title": "古歌",
    "titledesc": "",
    "collection": "",
    "collectiondesc": "",
    "poemindex": 19,
    "author": "沈千運",
    "content": "北邙不種田，但種松與栢。\n松栢未生處，留待市朝客。\n"
  },
  {
    "id": 59223,
    "uid": "poem-19-20",
    "chapter": "卷十九",
    "chapternum": 19,
    "charstyle": "古體詩",
    "title": "古别離",
    "titledesc": "",
    "collection": "",
    "collectiondesc": "",
    "poemindex": 20,
    "author": "孟雲卿",
    "content": "朝日上髙臺，離人怨秋草。\n但見萬里天，不見萬里道。\n君行本迢逺，苦樂良難保。\n宿昔夢同衾，憂心常傾倒。\n含酸欲誰訴，展轉傷懷抱。\n結髪年已遲，征行去何早。\n寒暄有時謝，憔悴難再好。\n人皆算年夀，死者何曾老。\n少壯無見期，水深風浩浩。\n"
  },
  {
    "id": 59224,
    "uid": "poem-19-21",
    "chapter": "卷十九",
    "chapternum": 19,
    "charstyle": "古體詩",
    "title": "今别離",
    "titledesc": "",
    "collection": "",
    "collectiondesc": "",
    "poemindex": 21,
    "author": "孟雲卿",
    "content": "結髮生别離，相思復相保。\n如何日已久，五變中庭草。\n𣺌𣺌大海途，悠悠吳江島。\n但恐不出門，出門無逺道。\n逺道行既難，家貧衣復單。\n嚴風吹積雪，晨起鼻何酸。\n人生各有志，豈不懷所安。\n分明天上日，生死願同歡。\n"
  },
  {
    "id": 59225,
    "uid": "poem-19-22",
    "chapter": "卷十九",
    "chapternum": 19,
    "charstyle": "古體詩",
    "title": "鄴城懷古",
    "titledesc": "",
    "collection": "",
    "collectiondesc": "",
    "poemindex": 22,
    "author": "孟雲卿",
    "content": "朝發淇水南，將尋北燕路。\n魏家舊城闕，寥落無人住。\n伊昔天地屯，曹公獨中據。\n羣臣將北面，白日忽西暮。\n三臺竟寂莫，萬事良難固。\n雄豪安在哉，衰草沾霜露。\n崔巍長河北，尚見應劉墓。\n古樹藏龍蛇，荒茅伏狐兔。\n永懷故池館，數子連章句。\n逸興驅山河，雄詞變雲霧。\n我行覩遺跡，精爽如可遇。\n斗酒將酹君，悲風白楊樹。\n"
  },
  {
    "id": 59226,
    "uid": "poem-19-23",
    "chapter": "卷十九",
    "chapternum": 19,
    "charstyle": "古體詩",
    "title": "傷懷贈故人",
    "titledesc": "",
    "collection": "",
    "collectiondesc": "",
    "poemindex": 23,
    "author": "孟雲卿",
    "content": "稍稍晨鳥翔，淅淅草上霜。\n人生早罹苦，夀命恐不長。\n二十學已成，三十名不彰。\n豈無同門友，貴賤易中腸。\n驅馬行萬里，悠悠過帝鄉。\n幸因絃歌末，得上君子堂。\n衆樂互喧奏，獨子備笙簧。\n坐中無知音，安得神揚揚。\n願因髙風起，上感白日光。\n"
  },
  {
    "id": 59227,
    "uid": "poem-19-24",
    "chapter": "卷十九",
    "chapternum": 19,
    "charstyle": "古體詩",
    "title": "傷情",
    "titledesc": "",
    "collection": "",
    "collectiondesc": "",
    "poemindex": 24,
    "author": "孟雲卿",
    "content": "為長心易憂，早孤意常傷。\n出門先躊躇，入户亦彷徨。\n此生亦何苦，前事安可忘。\n兄弟先我没，孤幼盈我旁。\n舊居近東南，河水新為梁。\n松栢今在兹，安忍思故鄉。\n四時與日月，萬物各有常。\n秋風已一起，草木無不霜。\n行行當自勉，不忍再思量。\n"
  },
  {
    "id": 59228,
    "uid": "poem-19-25",
    "chapter": "卷十九",
    "chapternum": 19,
    "charstyle": "古體詩",
    "title": "汴河阻風",
    "titledesc": "",
    "collection": "",
    "collectiondesc": "",
    "poemindex": 25,
    "author": "孟雲卿",
    "content": "清晨自梁宋，挂席之楚荆。\n出浦風漸惡，傍灘舟欲横。\n大河噴東注，羣動皆窅冥。\n白霧魚龍氣，黒雲牛馬形。\n蒼茫迷所適，安危懼暫寧。\n信此天地内，孰為身命輕。\n丈夫茍未達，所向須存誠。\n前路捨舟去，東南仍曉晴。\n"
  },
  {
    "id": 59229,
    "uid": "poem-19-26",
    "chapter": "卷十九",
    "chapternum": 19,
    "charstyle": "近體詩",
    "title": "寒食",
    "titledesc": "",
    "collection": "",
    "collectiondesc": "",
    "poemindex": 26,
    "author": "孟雲卿",
    "content": "二月江南花滿枝，他鄉寒食逺堪悲。\n貧居往往無煙火，不獨明朝為子推。\n"
  },
  {
    "id": 59230,
    "uid": "poem-19-27",
    "chapter": "卷十九",
    "chapternum": 19,
    "charstyle": "古體詩",
    "title": "讀後漢逸人傳",
    "titledesc": "",
    "collection": "",
    "collectiondesc": "",
    "poemindex": 27,
    "author": "張謂",
    "content": "子陵没巳久，讀史思其賢。\n誰謂潁陽人，千秋如比肩。\n嘗聞漢皇帝，曾是曠周旋。\n名位茍無心，對君猶可眠。\n東過富春渚，樂此佳山川。\n夜卧松下月，朝看江上煙。\n釣時如有待，釣罷應忘筌。\n生事在林壑，悠悠經暮年。\n于今七里瀨，遺迹尚依然。\n髙臺竟寂莫，流水空潺湲。\n"
  },
  {
    "id": 59231,
    "uid": "poem-19-28",
    "chapter": "卷十九",
    "chapternum": 19,
    "charstyle": "古體詩",
    "title": "讀後漢逸人傳",
    "titledesc": "",
    "collection": "",
    "collectiondesc": "",
    "poemindex": 28,
    "author": "張謂",
    "content": "龎公南郡人，家在襄陽里。\n何處偏來徃，襄陽東陂是。\n誓將業田種，終得保妻子。\n何言二千石，乃欲勸吾仕。\n鸛鵲巢茂林，黿鼉穴深水。\n萬物從所從，吾心亦如此。\n不見鹿門山，朝朝白雲起。\n采藥復采樵，優游終暮齒。\n"
  },
  {
    "id": 59232,
    "uid": "poem-19-29",
    "chapter": "卷十九",
    "chapternum": 19,
    "charstyle": "古體詩",
    "title": "代北州老翁答",
    "titledesc": "",
    "collection": "",
    "collectiondesc": "",
    "poemindex": 29,
    "author": "張謂",
    "content": "負薪老翁住北州，北望鄉闗生客愁。\n自言老翁有三子，兩人已向黄沙死。\n如今小兒新長成，明年聞道又徵兵。\n定知此别必零落，不及相隨同死生。\n盡將田園借鄰伍，且復伶俜去鄉土。\n在生本求多子孫，及有誰知更辛苦。\n近傳天子尊武臣，强兵直欲靜邊塵。\n安邊自合有長䇿，何必流離中國人。\n"
  },
  {
    "id": 59233,
    "uid": "poem-19-30",
    "chapter": "卷十九",
    "chapternum": 19,
    "charstyle": "古體詩",
    "title": "湖上對酒行",
    "titledesc": "",
    "collection": "",
    "collectiondesc": "",
    "poemindex": 30,
    "author": "張謂",
    "content": "夜坐不厭湖上月，晝行不厭湖上山。\n眼前一樽又長滿，心中萬事如等閑。\n主人有黍百餘石，濁醪數斗應不惜。\n即今相對不盡歡，别後相思又何益。\n茱萸灣頭歸路賒，願君且宿黄公家。\n風光若此人不醉，參差辜負東園花。\n"
  },
  {
    "id": 59234,
    "uid": "poem-19-31",
    "chapter": "卷十九",
    "chapternum": 19,
    "charstyle": "古體詩",
    "title": "贈喬琳〈一作劉眘虚詩〉",
    "titledesc": "",
    "collection": "",
    "collectiondesc": "",
    "poemindex": 31,
    "author": "張謂",
    "content": "去年上䇿不見收今年寄食仍淹留羨君有酒能便醉羨君無錢能不憂如今五侯不愛客羨君不問五侯宅如今七貴方自尊羨君不過七貴門丈夫㑹應有知已世上悠悠何足論"
  },
  {
    "id": 59235,
    "uid": "poem-19-32",
    "chapter": "卷十九",
    "chapternum": 19,
    "charstyle": "近體詩",
    "title": "送裴侍御歸上都",
    "titledesc": "",
    "collection": "",
    "collectiondesc": "",
    "poemindex": 32,
    "author": "張謂",
    "content": "楚地勞行役，秦城罷鼓鼙。\n舟移洞庭岸，路出武陵谿。\n江月隨人影，山花趂馬蹄。\n離魂將别夢，先已到闗西。\n"
  },
  {
    "id": 59236,
    "uid": "poem-19-33",
    "chapter": "卷十九",
    "chapternum": 19,
    "charstyle": "近體詩",
    "title": "道林寺送莫侍御",
    "titledesc": "",
    "collection": "",
    "collectiondesc": "",
    "poemindex": 33,
    "author": "張謂",
    "content": "何處堪留客，香林隔翠㣲。\n薜蘿通驛騎，山竹挂朝衣。\n霜引臺烏集，風驚塔雁飛。\n飲茶勝飲酒，聊以送將歸。\n"
  },
  {
    "id": 59237,
    "uid": "poem-19-34",
    "chapter": "卷十九",
    "chapternum": 19,
    "charstyle": "近體詩",
    "title": "别睢陽故人",
    "titledesc": "",
    "collection": "",
    "collectiondesc": "",
    "poemindex": 34,
    "author": "張謂",
    "content": "少小客遊梁，依然似故鄉。\n城池經戰陣，人物恨存亡。\n夏雨桑條緑，秋風麥穗黄。\n有書無寄處，相送一沾裳。\n"
  },
  {
    "id": 59238,
    "uid": "poem-19-35",
    "chapter": "卷十九",
    "chapternum": 19,
    "charstyle": "近體詩",
    "title": "郡南亭子宴",
    "titledesc": "",
    "collection": "",
    "collectiondesc": "",
    "poemindex": 35,
    "author": "張謂",
    "content": "亭子春城外，朱門向緑林。\n栁枝經雨重，松色帶煙深。\n漉酒迎仙客，穿池集水禽。\n白雲常在眼，聊足慰人心。\n"
  },
  {
    "id": 59239,
    "uid": "poem-19-36",
    "chapter": "卷十九",
    "chapternum": 19,
    "charstyle": "近體詩",
    "title": "夜同宴用人字",
    "titledesc": "",
    "collection": "",
    "collectiondesc": "",
    "poemindex": 36,
    "author": "張謂",
    "content": "北斗回新嵗，東園值早春。\n竹風能醒酒，花月解留人。\n邑宰陶元亮，山家鄭子眞。\n平生頗同道，相見日相親。\n"
  },
  {
    "id": 59240,
    "uid": "poem-19-37",
    "chapter": "卷十九",
    "chapternum": 19,
    "charstyle": "近體詩",
    "title": "過從弟制疑官竹齋",
    "titledesc": "",
    "collection": "",
    "collectiondesc": "",
    "poemindex": 37,
    "author": "張謂",
    "content": "羨爾方為吏，衡門獨宴如。\n野猿偷紙筆，山鳥汚圖書。\n竹裏藏公事，花間隱使車。\n不妨垂釣坐，時鱠小江魚。\n"
  },
  {
    "id": 59241,
    "uid": "poem-19-38",
    "chapter": "卷十九",
    "chapternum": 19,
    "charstyle": "近體詩",
    "title": "同王徵君湘中有懷",
    "titledesc": "",
    "collection": "",
    "collectiondesc": "",
    "poemindex": 38,
    "author": "張謂",
    "content": "八月洞庭秋，瀟湘水北流。\n還家萬里夢，為客五更愁。\n不用開書帙，偏宜上酒樓。\n故人京洛滿，何日復同遊。\n"
  },
  {
    "id": 59242,
    "uid": "poem-19-39",
    "chapter": "卷十九",
    "chapternum": 19,
    "charstyle": "近體詩",
    "title": "同諸公遊雲公禪寺",
    "titledesc": "",
    "collection": "",
    "collectiondesc": "",
    "poemindex": 39,
    "author": "張謂",
    "content": "共許尋雞足，誰能惜馬蹄。\n長空淨雲雨，斜日半虹霓。\n簷下千峰轉，𥦗前萬木低。\n看花尋徑逺，聽鳥入林迷。\n地與喧卑隔，人將物我齊。\n不知樵客意，何事武陵谿。\n"
  },
  {
    "id": 59243,
    "uid": "poem-19-40",
    "chapter": "卷十九",
    "chapternum": 19,
    "charstyle": "近體詩",
    "title": "别韋郎中",
    "titledesc": "",
    "collection": "",
    "collectiondesc": "",
    "poemindex": 40,
    "author": "張謂",
    "content": "星軺計日赴岷峨，雲樹連天阻笑歌。\n南入洞庭隨雁去，西過巫峽聽猿多。\n崢嶸洲上飛黄蝶，灧澦堆邊起白波。\n不醉郎中桑落酒，教人無奈别離何。\n"
  },
  {
    "id": 59244,
    "uid": "poem-19-41",
    "chapter": "卷十九",
    "chapternum": 19,
    "charstyle": "近體詩",
    "title": "杜侍御送貢物戯贈",
    "titledesc": "",
    "collection": "",
    "collectiondesc": "",
    "poemindex": 41,
    "author": "張謂",
    "content": "銅柱朱崖道路難，伏波横海舊登壇。\n越人自貢珊瑚樹，漢使何勞獬豸冠。\n疲馬山中愁日晚，孤舟江上畏春寒。\n由來此貨稱難得，多恐君王不忍看。\n"
  },
  {
    "id": 59245,
    "uid": "poem-19-42",
    "chapter": "卷十九",
    "chapternum": 19,
    "charstyle": "近體詩",
    "title": "春園家宴",
    "titledesc": "",
    "collection": "",
    "collectiondesc": "",
    "poemindex": 42,
    "author": "張謂",
    "content": "南園春色正相宜，大婦同行小婦隨。\n竹裏登樓人不見，花間覓路鳥先知。\n櫻桃解結垂簷子，楊栁能低入户枝。\n山簡醉來歌一曲，參差笑殺郢中兒。\n"
  },
  {
    "id": 59246,
    "uid": "poem-19-43",
    "chapter": "卷十九",
    "chapternum": 19,
    "charstyle": "近體詩",
    "title": "西亭子言懷",
    "titledesc": "",
    "collection": "",
    "collectiondesc": "",
    "poemindex": 43,
    "author": "張謂",
    "content": "數叢芳草在堂陰，㡬處閒花映竹林。\n攀樹玄猿呼郡吏，傍谿白鳥應家禽。\n青山看景知髙下，流水聞聲覺淺深。\n官屬不令拘禮數，時時緩步一相尋。\n"
  },
  {
    "id": 59247,
    "uid": "poem-19-44",
    "chapter": "卷十九",
    "chapternum": 19,
    "charstyle": "近體詩",
    "title": "送盧舉使河源",
    "titledesc": "",
    "collection": "",
    "collectiondesc": "",
    "poemindex": 44,
    "author": "張謂",
    "content": "故人行役向邊州，匹馬今朝不少留。\n長路闗山何日盡，滿堂絲竹為君愁。\n"
  },
  {
    "id": 59248,
    "uid": "poem-19-45",
    "chapter": "卷十九",
    "chapternum": 19,
    "charstyle": "近體詩",
    "title": "題長安主人壁",
    "titledesc": "",
    "collection": "",
    "collectiondesc": "",
    "poemindex": 45,
    "author": "張謂",
    "content": "世人結交須黄金，黄金不多交不深。\n縱令然諾暫相許，終是悠悠行路心。\n"
  },
  {
    "id": 59249,
    "uid": "poem-19-46",
    "chapter": "卷十九",
    "chapternum": 19,
    "charstyle": "近體詩",
    "title": "早梅",
    "titledesc": "",
    "collection": "",
    "collectiondesc": "",
    "poemindex": 46,
    "author": "張謂",
    "content": "一樹寒梅白玉條，迥臨村路傍谿橋。\n不知近水花先發，疑是經春雪未消。\n"
  },
  {
    "id": 59250,
    "uid": "poem-19-47",
    "chapter": "卷十九",
    "chapternum": 19,
    "charstyle": "近體詩",
    "title": "聞笛",
    "titledesc": "",
    "collection": "",
    "collectiondesc": "",
    "poemindex": 47,
    "author": "張巡",
    "content": "岧嶤試一臨，虜騎附城陰。\n不辨風塵色，安知天地心。\n營開邊月近，戰苦陣雲深。\n旦夕更樓上，遙聞横笛音。\n"
  },
  {
    "id": 59251,
    "uid": "poem-19-48",
    "chapter": "卷十九",
    "chapternum": 19,
    "charstyle": "近體詩",
    "title": "守睢陽作",
    "titledesc": "",
    "collection": "",
    "collectiondesc": "",
    "poemindex": 48,
    "author": "張巡",
    "content": "接戰春來苦，孤城日漸危。\n合圍侔月暈，分守若魚麗。\n屢厭黄塵起，時將白羽揮。\n裹瘡猶出陣，飲血更登陴。\n忠信應難敵，堅貞諒不移。\n無人報天子，心計欲何施。\n"
  },
  {
    "id": 59252,
    "uid": "poem-19-49",
    "chapter": "卷十九",
    "chapternum": 19,
    "charstyle": "古體詩",
    "title": "題杼山癸亭得暮字〈亭陸鴻漸所創〉",
    "titledesc": "",
    "collection": "",
    "collectiondesc": "",
    "poemindex": 49,
    "author": "顔眞卿",
    "content": "杼山多幽絶，勝事盈跬步。\n前者雖登攀，淹留恨晨暮。\n及兹紆勝引，曾是美無度。\n歘搆三癸亭，實惟陸生故。\n髙賢能剏物，疏鑿皆有趣。\n不越方丈間，居然雲霄遇。\n巍峩倚修岫，曠望臨古渡。\n左右苔石攅，低昻桂枝蠧。\n山僧狎猿狖，巢鳥來枳椇。\n俯視何楷臺，傍瞻戴顒路。\n遲迴未能下，夕照明村樹。\n"
  },
  {
    "id": 59253,
    "uid": "poem-19-50",
    "chapter": "卷十九",
    "chapternum": 19,
    "charstyle": "古體詩",
    "title": "謝陸處士杼山折青桂花見寄之什",
    "titledesc": "",
    "collection": "",
    "collectiondesc": "",
    "poemindex": 50,
    "author": "顔眞卿",
    "content": "羣子遊杼山，山寒桂花白。\n緑荑含素萼，采折自逋客。\n忽枉巖中詩，芳香潤金石。\n全髙南越蠧，豈謝東堂䇿。\n㑹愜名山期，從君恣幽覿。\n"
  },
  {
    "id": 59254,
    "uid": "poem-19-51",
    "chapter": "卷十九",
    "chapternum": 19,
    "charstyle": "古體詩",
    "title": "贈裴將軍",
    "titledesc": "",
    "collection": "",
    "collectiondesc": "",
    "poemindex": 51,
    "author": "顔眞卿",
    "content": "大君制六合，猛將清九垓。\n戰馬若龍虎，騰凌何壯哉。\n將軍臨八荒，烜赫耀英材。\n劍舞若游電，隨風縈且迴。\n登髙望天山，白雲正崔巍。\n入陣破强㓂，威名雄震雷。\n一射百馬倒，再射萬夫開。\n匈奴不敢敵，相呼歸去來。\n功成報天子，可以畫麟臺。\n"
  },
  {
    "id": 59255,
    "uid": "poem-19-52",
    "chapter": "卷十九",
    "chapternum": 19,
    "charstyle": "近體詩",
    "title": "登平望橋下作",
    "titledesc": "",
    "collection": "",
    "collectiondesc": "",
    "poemindex": 52,
    "author": "顔眞卿",
    "content": "登橋試長望，望極與天平。\n際海蒹葭色，終朝鳬雁聲。\n近山猶髣髴，逺水忽㣲明。\n更覽諸公作，知髙題柱名。\n"
  },
  {
    "id": 59256,
    "uid": "poem-19-53",
    "chapter": "卷十九",
    "chapternum": 19,
    "charstyle": "近體詩",
    "title": "刻清逺道士詩因而繼作",
    "titledesc": "",
    "collection": "",
    "collectiondesc": "",
    "poemindex": 53,
    "author": "顔眞卿",
    "content": "不到東山寺，于今五十春。\n朅來從舊賞，林壑宛相親。\n吳子多藏日，秦王厭勝辰。\n劍池穿萬仞，盤石坐千人。\n金氣騰為虎，琴臺化若神。\n登壇仰生一，捨宅歎珣珉。\n中嶺分雙樹，迥巒絶四鄰。\n窺臨江海接，崇飾四時新。\n客有神仙者，于茲雅麗陳。\n名髙清逺峽，文聚斗牛津。\n跡異心寧間，聲同質豈均。\n悠然千載後，知我揖光塵。\n"
  },
  {
    "id": 59257,
    "uid": "poem-19-54",
    "chapter": "卷十九",
    "chapternum": 19,
    "charstyle": "古體詩",
    "title": "寄李白",
    "titledesc": "",
    "collection": "",
    "collectiondesc": "",
    "poemindex": 54,
    "author": "任華",
    "content": "古來文章有奔逸，氣聳髙格清人心。\n神驚人魂魄我聞，當今有李白大獵。\n賦鴻猷文嗤長卿，笑子雲班張所作。\n瑣細不入眼未知，卿雲得在嗤笑限。\n登廬山觀瀑布海，風吹不斷江月照。\n還明余愛此兩句，登天台望渤海雲。\n垂大鵬飛山壓巨，鼇背斯言亦好在。\n至于他作多不拘，常律振擺超騰既。\n俊且逸或醉中操，紙或興來走筆手。\n下忽然片雲飛眼，前劃見孤峰出而。\n我有時白日忽欲，睡睡覺歘然起攘。\n臂任生知有君君，也知有任生未中。\n間聞道在長安及，余戾止君已江東。\n訪元丹邂逅不得，見君面每常把酒。\n向東望良久見説，往年在翰林胷中。\n矛㦸何森森新詩，傳在宫人口佳句。\n不離明主心身騎，天馬多意氣目送。\n飛鴻對豪貴承恩，召入凡㡬迴待詔。\n歸來仍半醉權臣，妬盛名羣犬多吠。\n聲有勅放君却歸，隱淪處髙歌大笑。\n出闗去且向東山，為外臣諸侯交迓。\n馳朱輪白璧一雙，買交者黄金百鎰。\n相知人平生傲岸，其志不可測數十。\n年為客未嘗一日，低顔色八詠樓中。\n坦腹眠五侯門下，無心憶繁花越臺。\n上細栁吳宫側緑，水青山知有君白。\n雲明月偏相識養，髙兼養閒可望不。\n可攀莊周萬物外，范蠡五湖間人傳。\n訪道滄海上丁令，王喬每還往蓬萊。\n經是曾到來方丈，豈唯方一丈伊余。\n每欲乗興逺相尋，江湖擁隔勞寸心。\n今朝忽遇東飛翼，寄此一章表胷臆。\n儻能報我一片言，但訪任華有人識。\n"
  },
  {
    "id": 59258,
    "uid": "poem-19-55",
    "chapter": "卷十九",
    "chapternum": 19,
    "charstyle": "古體詩",
    "title": "寄杜拾遺",
    "titledesc": "",
    "collection": "",
    "collectiondesc": "",
    "poemindex": 55,
    "author": "任華",
    "content": "杜拾遺名甫第二才甚竒任生與君别來已多時何嘗一日不相思杜拾遺知不知昨日有人誦得數篇黄絹詞吾怪異竒特借問果然稱是杜二之所為勢攫虎豹氣騰蛟螭滄海無風似鼓蕩華嶽平地欲奔馳曹劉俯仰慙大敵沈謝逡巡稱小兒昔在帝城中盛名君一個諸人見所作無不心膽破郎官叢裏作狂歌丞相閣中常醉卧前年皇帝歸長安承恩濶步青雲端積翠扈遊花匼匝披香寓直月團欒英才特達承天睠公卿無不相欽羨只縁汲黯好直言遂使安仁却為掾如今避地錦城隅幕下英寮每日相隨提玉壺半醉起舞捋髭鬚乍低乍昻傍若無古人制禮但為防俗士豈得為君設之乎而我不飛不鳴亦何以只待朝廷有知己已曾讀却無限書拙詩一句兩句在人耳如今看之緫無益又不能﨑嶇傍朝市且當事耕稼豈得便徒爾南陽葛亮為友朋東山謝安作鄰里閒常把琴弄悶即攜樽起鶯啼二月三月時花發千山萬山裏此時幽曠無人知火急將書憑驛使為報杜拾遺"
  },
  {
    "id": 59259,
    "uid": "poem-19-56",
    "chapter": "卷十九",
    "chapternum": 19,
    "charstyle": "古體詩",
    "title": "懷素上人草書歌",
    "titledesc": "",
    "collection": "",
    "collectiondesc": "",
    "poemindex": 56,
    "author": "任華",
    "content": "吾嘗好竒古來草聖無不知豈不知右軍與獻之雖有壯麗之骨恨無狂逸之姿中間張長史獨放蕩而不羈以顚為名傾蕩于當時張老顚殊不顚于懷素懷素顚乃是顚人謂爾從江南來我謂爾從天上來負顚狂之墨妙有墨狂之逸才狂僧前日動京華朝騎王公大人馬暮宿王公大人家誰不造素屏誰不塗粉壁粉壁搖晴光素屏凝曉霜待君揮灑兮不可弭忘駿馬迎來坐堂中金盆盛酒竹葉香十盃五盃不解意百盃已後始顚狂一顚一狂多意氣大叫一聲起攘臂揮毫倐忽千萬字有時一字兩字長丈二翕若長鯨撥刺動海島歘若長蛇戍律透深草回環繚繞相拘連千變萬化在眼前飄風驟雨相擊射速禄颯拉動簷隙擲華山巨石以為㸃掣衡山陣雲以為畫興不盡勢轉雄恐天低而地窄更有何處最可憐褭褭枯藤萬丈懸萬丈懸拂秋水映秋天或如絲或如髮風吹欲絶又不絶鋒芒利如歐冶劍勁直渾是并州鐵時復枯燥何䙰褷忽覺陰山突兀横翠㣲中有枯松錯落一萬丈倒挂絶壁蹙枯枝千魑魅兮萬魍魎欲出不可何閃屍又瀚海日暮愁陰濃忽然躍出千黒龍夭矯偃蹇入乎蒼穹飛沙走石滿穹塞萬里颼颼西北風狂僧有絶藝非數仞髙牆不足以逞其筆勢或逢花箋與絹素凝神執筆守恒度别來筋骨多情趣霏霏㣲㣲㸃長露三秋月照丹鳯樓二月花開上林樹終恐絆騏驥之足不得展千里之步狂僧狂僧爾雖有絶藝猶當假良媒不因禮部張公將爾來如何得聲名一旦喧九垓"
  },
  {
    "id": 59260,
    "uid": "poem-19-57",
    "chapter": "卷十九",
    "chapternum": 19,
    "charstyle": "古體詩",
    "title": "春江花月夜",
    "titledesc": "",
    "collection": "",
    "collectiondesc": "",
    "poemindex": 57,
    "author": "張若虚",
    "content": "春江潮水連海平，海上明月共潮生。\n灔灔隨波千萬里，何處春江無月明。\n江流宛轉遶芳甸，月照花林皆似霰。\n空裏流霜不覺飛，汀上白沙看不見。\n江天一色無纎塵，皎皎空中孤月輪。\n江畔何人初見月，江月何年初照人。\n人生代代無窮已，江月年年秖相似。\n不知江月待何人，但見長江送流水。\n白雲一片去悠悠，青楓浦上不勝愁。\n誰家今夜扁舟子，何處相思明月樓。\n可憐樓上月徘徊，應照離人妝鏡臺。\n玉户簾中卷不去，𢷬衣砧上拂還來。\n此時相望不相聞，願逐月華流照君。\n鴻雁長飛光不度，魚龍潛躍水成文。\n昨夜閒潭夢落花，可憐春半不還家。\n江水流春去欲盡，江潭落月復西斜。\n斜月沈沈藏海霧，碣石瀟湘無限路。\n不知乗月㡬人歸，落月搖晴滿江樹。\n"
  },
  {
    "id": 59261,
    "uid": "poem-19-58",
    "chapter": "卷十九",
    "chapternum": 19,
    "charstyle": "近體詩",
    "title": "代荅閨夢還",
    "titledesc": "",
    "collection": "",
    "collectiondesc": "",
    "poemindex": 58,
    "author": "張若虚",
    "content": "闗塞年華早，樓臺別望違。\n試衫著暖氣，開鏡覓春暉。\n燕入窺羅幕，蜂來上畫衣。\n情催桃李豔，心寄管絃飛。\n妝洗朝相待，風花暝不歸。\n夢魂何處入，寂寂掩重扉。\n"
  },
  {
    "id": 59262,
    "uid": "poem-19-59",
    "chapter": "卷十九",
    "chapternum": 19,
    "charstyle": "近體詩",
    "title": "罷相作",
    "titledesc": "",
    "collection": "",
    "collectiondesc": "",
    "poemindex": 59,
    "author": "李適之",
    "content": "避賢初罷相，樂聖且銜杯。\n借問門前客，今朝幾個來。\n"
  },
  {
    "id": 59263,
    "uid": "poem-19-60",
    "chapter": "卷十九",
    "chapternum": 19,
    "charstyle": "近體詩",
    "title": "南谿别業",
    "titledesc": "",
    "collection": "",
    "collectiondesc": "",
    "poemindex": 60,
    "author": "蔣冽",
    "content": "結宇依青嶂，開軒對緑疇。\n樹交花兩色，谿合水同流。\n竹徑春來掃，蘭樽夜不收。\n逍遙自得意，鼓腹醉中遊。\n"
  },
  {
    "id": 59264,
    "uid": "poem-19-61",
    "chapter": "卷十九",
    "chapternum": 19,
    "charstyle": "近體詩",
    "title": "春怨",
    "titledesc": "",
    "collection": "",
    "collectiondesc": "",
    "poemindex": 61,
    "author": "金昌緒",
    "content": "打卻黄鶯兒，莫教枝上啼。\n啼時驚妾夢，不得到遼西。\n"
  },
  {
    "id": 59265,
    "uid": "poem-19-62",
    "chapter": "卷十九",
    "chapternum": 19,
    "charstyle": "近體詩",
    "title": "山行",
    "titledesc": "",
    "collection": "",
    "collectiondesc": "",
    "poemindex": 62,
    "author": "殷遙",
    "content": "寂歴青山曉，山行趣不稀。\n野花成子落，江燕引雛飛。\n暗草薫苔徑，晴楊掃石磯。\n俗人猶詣此，余亦轉忘歸。\n"
  },
  {
    "id": 59266,
    "uid": "poem-19-63",
    "chapter": "卷十九",
    "chapternum": 19,
    "charstyle": "近體詩",
    "title": "西塞山下迴舟作",
    "titledesc": "",
    "collection": "",
    "collectiondesc": "",
    "poemindex": 63,
    "author": "陶峴",
    "content": "匡廬舊業是誰主，吳越新居安此生。\n白髮數莖歸未得，青山一望計還成。\n鴉翻楓葉夕陽動，鷺立蘆花秋水明。\n從此舎舟何所詣，酒旗歌扇正相迎〈紀事云峴泛遊江湖自製三舟與孟彦深孟雲卿焦燧共載吳越之士號為水仙省親南海獲崑崙奴名摩訶善遊水至西塞山下泊舟吉祥佛舎見江水深黒謂必有怪物投劍命摩訶下取久之支體磔製浮于水上峴流涕迴棹賦詩自叙不復遊江湖矣〉。\n"
  },
  {
    "id": 59267,
    "uid": "poem-19-64",
    "chapter": "卷十九",
    "chapternum": 19,
    "charstyle": "近體詩",
    "title": "泊舟盱眙",
    "titledesc": "",
    "collection": "",
    "collectiondesc": "",
    "poemindex": 64,
    "author": "韋建",
    "content": "泊舟淮水次，霜降夕流清。\n夜久潮侵岸，天寒月近城。\n平沙依雁宿，𠉀館聽雞鳴。\n鄉國雲霄外，誰堪羇旅情。\n"
  },
  {
    "id": 59268,
    "uid": "poem-19-65",
    "chapter": "卷十九",
    "chapternum": 19,
    "charstyle": "近體詩",
    "title": "步虚詞",
    "titledesc": "",
    "collection": "",
    "collectiondesc": "",
    "poemindex": 65,
    "author": "吳筠",
    "content": "紫府與玄洲，誰來物外遊。\n無煩騎白鹿，不用駕青牛。\n金化顔應駐，雲飛鬢不秋。\n仍聞碧海上，更用玉為樓。\n"
  },
  {
    "id": 59269,
    "uid": "poem-19-66",
    "chapter": "卷十九",
    "chapternum": 19,
    "charstyle": "近體詩",
    "title": "步虚詞",
    "titledesc": "",
    "collection": "",
    "collectiondesc": "",
    "poemindex": 66,
    "author": "吳筠",
    "content": "玉樹雜金花，天河織女家。\n月邊丹鳯舄，風送紫鸞車。\n霧縠籠綃帶，雲屏列錦霞。\n瑤臺千萬里，不覺往來賖。\n"
  },
  {
    "id": 59270,
    "uid": "poem-19-67",
    "chapter": "卷十九",
    "chapternum": 19,
    "charstyle": "古體詩",
    "title": "送耿副使歸長沙",
    "titledesc": "",
    "collection": "",
    "collectiondesc": "",
    "poemindex": 67,
    "author": "賈至",
    "content": "畫舸欲南歸，江亭且留宴。\n日暮湖上雲，蕭蕭若流霰。\n昨夜相知者，明發不可見。\n惆悵西北風，髙帆為誰扇。\n"
  },
  {
    "id": 59271,
    "uid": "poem-19-68",
    "chapter": "卷十九",
    "chapternum": 19,
    "charstyle": "古體詩",
    "title": "寓言",
    "titledesc": "",
    "collection": "",
    "collectiondesc": "",
    "poemindex": 68,
    "author": "賈至",
    "content": "凜凜秋閨夕，綺羅早知寒。\n玉砧調鳴杵，始𢷬機中紈。\n憶昨别離日，桐花覆井欄。\n今來思君時，白露盈堦漙。\n聞有闗河信，欲寄雙王盤。\n玉以委貞心，盤以薦嘉餐。\n嗟君在萬里，使妾衣帶寛。\n"
  },
  {
    "id": 59272,
    "uid": "poem-19-69",
    "chapter": "卷十九",
    "chapternum": 19,
    "charstyle": "古體詩",
    "title": "巴陵寄李二户部張十四禮部〈時貶岳州司馬〉",
    "titledesc": "",
    "collection": "",
    "collectiondesc": "",
    "poemindex": 69,
    "author": "賈至",
    "content": "江南春草初羃羃，愁殺江南獨愁客。\n秦中楊栁也應新，轉憶秦中相憶人。\n萬里鶯花不相見，登髙一望淚沾巾。\n"
  },
  {
    "id": 59273,
    "uid": "poem-19-70",
    "chapter": "卷十九",
    "chapternum": 19,
    "charstyle": "近體詩",
    "title": "侍宴曲",
    "titledesc": "",
    "collection": "",
    "collectiondesc": "",
    "poemindex": 70,
    "author": "賈至",
    "content": "雲陛褰珠扆，天墀覆緑楊。\n隔簾妝隱映，向席舞低昻。\n鳴佩長廊靜，開氷廣殿涼。\n歡餘劍履散，同輦入昭陽。\n"
  },
  {
    "id": 59274,
    "uid": "poem-19-71",
    "chapter": "卷十九",
    "chapternum": 19,
    "charstyle": "近體詩",
    "title": "岳陽樓宴王員外貶長沙",
    "titledesc": "",
    "collection": "",
    "collectiondesc": "",
    "poemindex": 71,
    "author": "賈至",
    "content": "極浦三春草，髙樓萬里心。\n楚山晴靄碧，湘水暮流深。\n忽與朝中舊，同為澤畔吟。\n停杯試北望，還欲淚沾巾。\n"
  },
  {
    "id": 59275,
    "uid": "poem-19-72",
    "chapter": "卷十九",
    "chapternum": 19,
    "charstyle": "近體詩",
    "title": "詠馮昭儀當熊",
    "titledesc": "",
    "collection": "",
    "collectiondesc": "",
    "poemindex": 72,
    "author": "賈至",
    "content": "白羽挿雕弓，蜺旌動朔風。\n平明出金屋，扈輦上林中。\n逐獸長廊靜，呼鷹御苑空。\n王孫莫諫獵，賤妾解當熊。\n"
  },
  {
    "id": 59276,
    "uid": "poem-19-73",
    "chapter": "卷十九",
    "chapternum": 19,
    "charstyle": "近體詩",
    "title": "早朝大明宫呈兩省寮友",
    "titledesc": "",
    "collection": "",
    "collectiondesc": "",
    "poemindex": 73,
    "author": "賈至",
    "content": "銀燭朝天紫陌長，禁城春色曉蒼蒼。\n千條弱栁垂青瑣，百囀流鶯繞建章。\n劍珮聲隨玉墀步，衣冠身惹御爐香。\n共沐恩波鳯池上，朝朝染翰侍君王。\n"
  },
  {
    "id": 59277,
    "uid": "poem-19-74",
    "chapter": "卷十九",
    "chapternum": 19,
    "charstyle": "近體詩",
    "title": "白馬",
    "titledesc": "",
    "collection": "",
    "collectiondesc": "",
    "poemindex": 74,
    "author": "賈至",
    "content": "白馬紫連乾，嘶鳴丹闕前。\n聞珂自蹀躞，不要下金鞭。\n"
  },
  {
    "id": 59278,
    "uid": "poem-19-75",
    "chapter": "卷十九",
    "chapternum": 19,
    "charstyle": "近體詩",
    "title": "贈薛瑤英",
    "titledesc": "",
    "collection": "",
    "collectiondesc": "",
    "poemindex": 75,
    "author": "賈至",
    "content": "舞却銖衣重，笑疑桃臉開。\n方知漢成帝，虚築避風臺。\n"
  },
  {
    "id": 59279,
    "uid": "poem-19-76",
    "chapter": "卷十九",
    "chapternum": 19,
    "charstyle": "近體詩",
    "title": "春思",
    "titledesc": "",
    "collection": "",
    "collectiondesc": "",
    "poemindex": 76,
    "author": "賈至",
    "content": "草色青青栁色黄，桃花歴亂李花香。\n東風不為吹愁去，春日偏能惹恨長。\n"
  },
  {
    "id": 59280,
    "uid": "poem-19-77",
    "chapter": "卷十九",
    "chapternum": 19,
    "charstyle": "近體詩",
    "title": "春思",
    "titledesc": "",
    "collection": "",
    "collectiondesc": "",
    "poemindex": 77,
    "author": "賈至",
    "content": "紅粉當壚弱栁垂，金花臘酒解酴醿。\n笙歌日暮能留客，醉殺長安輕薄兒。\n"
  },
  {
    "id": 59281,
    "uid": "poem-19-78",
    "chapter": "卷十九",
    "chapternum": 19,
    "charstyle": "近體詩",
    "title": "送李侍郎赴常州",
    "titledesc": "",
    "collection": "",
    "collectiondesc": "",
    "poemindex": 78,
    "author": "賈至",
    "content": "雪晴雲散北風寒，楚水吳山道路難。\n今日送君須盡醉，明朝相憶路漫漫。\n"
  },
  {
    "id": 59282,
    "uid": "poem-19-79",
    "chapter": "卷十九",
    "chapternum": 19,
    "charstyle": "近體詩",
    "title": "岳陽樓重宴别王八員外貶長沙",
    "titledesc": "",
    "collection": "",
    "collectiondesc": "",
    "poemindex": 79,
    "author": "賈至",
    "content": "江路東連千里潮，青雲北望紫㣲遙。\n莫道巴陵湖水濶，長沙南畔更蕭條。\n"
  },
  {
    "id": 59283,
    "uid": "poem-19-80",
    "chapter": "卷十九",
    "chapternum": 19,
    "charstyle": "近體詩",
    "title": "初至巴陵與李十二白裴九同泛洞庭湖",
    "titledesc": "",
    "collection": "",
    "collectiondesc": "",
    "poemindex": 80,
    "author": "賈至",
    "content": "楓岸紛紛落葉多，洞庭秋色晚來波。\n乗興輕舟無近逺，白雲明月弔湘娥。\n"
  },
  {
    "id": 59284,
    "uid": "poem-19-81",
    "chapter": "卷十九",
    "chapternum": 19,
    "charstyle": "近體詩",
    "title": "西亭春望",
    "titledesc": "",
    "collection": "",
    "collectiondesc": "",
    "poemindex": 81,
    "author": "賈至",
    "content": "日長風暖栁青青，北雁歸飛入窅冥。\n岳陽城上聞吹笛，能使春心滿洞庭。\n"
  }
]