[{"author":"王勃","charstyle":"古體詩","id":929,"chapter":"卷四","chapternum":4,"title":"山亭夜宴","titledesc":"","content":"桂宇幽襟積松臺凉夜永森沈野逕寒肅穆巖扉静竹晦南阿色荷翻北潭影清興殊未䦨林端照初景","collection":null,"collectiondesc":null,"poemindex":1},{"author":"王勃","charstyle":"古體詩","id":930,"chapter":"卷四","chapternum":4,"title":"詠風","titledesc":"","content":"肅肅凉風生加我林壑清驅煙尋磵户卷霧出山楹去來固無跡動息如有情日落山水静為君起松聲","collection":null,"collectiondesc":null,"poemindex":2},{"author":"王勃","charstyle":"古體詩","id":931,"chapter":"卷四","chapternum":4,"title":"滕王閣","titledesc":"","content":"滕王高閣臨江渚佩玉鳴鸞罷歌舞畫棟朝飛南浦雲珠簾暮捲西山雨閒雲潭影日悠悠物換星移幾度秋閣中帝子今何在檻外長江空自流〈勃父為交趾令勃往省父道出洪都都督閻伯璵宴集滕王閣命之序葢宿命其壻預成將舉屬客必讓而及焉勃適至不辭下華立就末成四韻〉","collection":null,"collectiondesc":null,"poemindex":3},{"author":"王勃","charstyle":"古體詩","id":932,"chapter":"卷四","chapternum":4,"title":"秋夜長","titledesc":"","content":"秋夜長殊未央月明露白澄清光層城綺閣遥相望遥相望川無梁北風受節南鴈翔崇蘭委質時菊芳鳴環曵珮出長廊為君秋夜擣衣裳纎羅對鳯皇丹綺雙鴛鴦調砧亂杵思自傷思自傷征夫萬里戍他鄉鶴闗音信斷龍門道路長君在天一方寒衣徒自香","collection":null,"collectiondesc":null,"poemindex":4},{"author":"王勃","charstyle":"古體詩","id":933,"chapter":"卷四","chapternum":4,"title":"採蓮曲","titledesc":"","content":"採蓮歸緑水芙蓉衣秋風起浪鳬雁飛桂棹蘭橈下長浦羅裙玉腕輕揺櫓葉嶼花潭極望平江謳越吹相思苦相思苦佳期不可駐塞外征夫猶未還江南採蓮今巳暮今巳暮採蓮花渠今那必盡娼家官道城南把桑葉何如江上採蓮花蓮花復蓮花花葉何稠疊葉翠本羞眉花紅強似頰佳人不在兹悵望别離時牽花憐共蒂折藕愛連絲故情無處所新物徒華滋不惜西津交珮解還羞北海雁書遲採蓮歌有節採蓮夜未歇正逄浩蕩江上風又值徘徊江上月徘徊蓮浦夜相逄吳姬越女何丰茸共問寒光千里外征客闗山路幾重","collection":null,"collectiondesc":null,"poemindex":5},{"author":"王勃","charstyle":"古體詩","id":934,"chapter":"卷四","chapternum":4,"title":"臨高臺","titledesc":"","content":"臨髙臺高臺迢遰絶浮埃瑶軒綺構何崔嵬鸞歌鳯吹清且哀俯瞰長安道萋萋御溝草斜對甘泉路蒼蒼茂陵樹髙臺四望同帝鄉佳氣鬰葱葱紫閣丹樓紛照耀璧房錦殿相玲瓏東迷長樂觀西指未央宫赤城映朝日綠樹揺春風旗亭百隊開新市甲第千甍分戚里朱輪翠葢不勝春疊榭層楹相對起復有青樓大道中繡户文窓雕綺櫳錦衾夜不襞羅帷晝未空歌屛朝揜翠妝鏡晩窺紅為君開寶髻蛾眉罷花叢塵間狹路黯將暮雲開月色明如素鴛鴦池上兩兩飛鳯皇樓下雙雙度物色正如此佳期那不顧銀鞍繡轂盛繁華可憐今夜宿娼家娼家少婦不須顰東園桃李片時春君看舊日高臺處柏梁銅雀生黃塵","collection":null,"collectiondesc":null,"poemindex":6},{"author":"王勃","charstyle":"近體詩","id":935,"chapter":"卷四","chapternum":4,"title":"銅雀妓","titledesc":"","content":"金鳯隣銅雀漳河望鄴城君王無處所臺榭若平生舞席紛何就歌梁儼未傾西陵松檟冷誰見綺羅情妾本深宫妓層城閉九重君王歡愛盡歌舞為誰容錦衾不復襞羅衣誰再縫高臺西北望流涕向青松","collection":null,"collectiondesc":null,"poemindex":7},{"author":"王勃","charstyle":"近體詩","id":936,"chapter":"卷四","chapternum":4,"title":"聖泉宴〈幷序〉","titledesc":"玄武山有聖泉焉浸淫歴數百千年乘巖泌湧接磴分流下瞰長江沙堤石岸咸古人遺跡也兹乃青蘋綠芰紫苔蒼蘚遂使江湖思逺寤寐寄託既而崇巒左岥石壑前縈丹崿萬尋碧潭千頃松風唱響竹露薰空瀟瀟乎人間之難遇也方欲以林壑為天屬琴樽為日用嗟乎古今〈闕〉 方深川上之悲少長同遊且盡山陰之樂盍題芳什共寫髙情詩得泉字","content":"披襟乘石磴列籍俯春泉蘭氣薰山酌松聲韻野弦影飄垂葉外香度落花前興洽林塘晩重巖起夕煙","collection":null,"collectiondesc":null,"poemindex":8},{"author":"王勃","charstyle":"近體詩","id":937,"chapter":"卷四","chapternum":4,"title":"散闗晨度","titledesc":"","content":"闗山凌旦開石路無塵埃白馬高譚去青牛眞氣來重門臨巨壑連棟起崇隈即今揚策度非是棄繻回","collection":null,"collectiondesc":null,"poemindex":9},{"author":"王勃","charstyle":"近體詩","id":938,"chapter":"卷四","chapternum":4,"title":"别薛華","titledesc":"","content":"送送多窮路遑遑獨問津悲凉千里道悽斷百年身心事同漂泊生涯共苦辛無論去與住俱是夢中人","collection":null,"collectiondesc":null,"poemindex":10},{"author":"王勃","charstyle":"近體詩","id":939,"chapter":"卷四","chapternum":4,"title":"麻平晩行","titledesc":"","content":"百年懐土望千里倦遊情高低尋戍道逺近聽泉聲磵葉纔分色山花不辨名羇心何處盡風急暮猨清","collection":null,"collectiondesc":null,"poemindex":11},{"author":"王勃","charstyle":"近體詩","id":940,"chapter":"卷四","chapternum":4,"title":"餞韋兵曹","titledesc":"","content":"征驂臨野次别袂慘江垂川霽浮烟歛山眀落照移鷹風凋晚葉蟬露泣秋枝亭臯分逺望延想間雲涯","collection":null,"collectiondesc":null,"poemindex":12},{"author":"王勃","charstyle":"近體詩","id":941,"chapter":"卷四","chapternum":4,"title":"白下驛餞唐少府","titledesc":"","content":"下驛窮交日昌亭旅食年相知何用早懐抱即依然浦樓低晩照鄉路隔風烟去去如何道長安在日邉","collection":null,"collectiondesc":null,"poemindex":13},{"author":"王勃","charstyle":"近體詩","id":942,"chapter":"卷四","chapternum":4,"title":"杜少府之任蜀州","titledesc":"","content":"城闕輔三秦風煙望五津與君離别意同是宦逰人海内存知已天涯若比隣無為在岐路兒女共霑巾","collection":null,"collectiondesc":null,"poemindex":14},{"author":"王勃","charstyle":"近體詩","id":943,"chapter":"卷四","chapternum":4,"title":"仲春郊外","titledesc":"","content":"東園垂栁徑西堰落花津物色連三月風光絶四隣鳥飛村覺曙魚戲水知春初晴山院裏何處染囂塵","collection":null,"collectiondesc":null,"poemindex":15},{"author":"王勃","charstyle":"近體詩","id":944,"chapter":"卷四","chapternum":4,"title":"郊興","titledesc":"","content":"空園歌獨酌春日賦閒居澤蘭侵小徑河栁覆長渠雨去花光濕風歸葉影疎山人不惜醉唯畏綠樽虗","collection":null,"collectiondesc":null,"poemindex":16},{"author":"王勃","charstyle":"近體詩","id":945,"chapter":"卷四","chapternum":4,"title":"春日還郊","titledesc":"","content":"閒情兼黙語㩦杖赴巖泉草綠縈新帶榆青綴古錢魚牀侵岸水鳥路入山煙還題平子賦花樹滿春田","collection":null,"collectiondesc":null,"poemindex":17},{"author":"王勃","charstyle":"近體詩","id":946,"chapter":"卷四","chapternum":4,"title":"三月曲水宴","titledesc":"","content":"彭澤官初去河陽賦始傳田園歸舊國詩酒間長筵列室窺丹洞分樓瞰紫烟縈迴亘津渡出没控郊𨞬鳯琴調上客龍轡儼羣仙松石偏宜古藤蘿不記年重簷交密樹複磴擁危泉抗石晞南嶺乘沙眇北川傅巖來築處磻溪入釣前日斜真趣逺幽思夢凉蟬","collection":null,"collectiondesc":null,"poemindex":18},{"author":"王勃","charstyle":"近體詩","id":928,"chapter":"卷四","chapternum":4,"title":"贈李十四","titledesc":"","content":"小徑偏宜草空庭不厭花平生詩與酒自得會仙家亂竹開三徑飛花滿四隣從來揚子宅别有尚玄人","collection":null,"collectiondesc":null,"poemindex":19},{"author":"王勃","charstyle":"近體詩","id":947,"chapter":"卷四","chapternum":4,"title":"蜀中九日登玄武山旅眺","titledesc":"","content":"九月九日望鄉臺他席他鄉送客杯人今巳厭南中苦鴻雁那從北地來","collection":null,"collectiondesc":null,"poemindex":20},{"author":"楊炯","charstyle":"古體詩","id":948,"chapter":"卷四","chapternum":4,"title":"廣谿峽","titledesc":"","content":"廣谿三峽首曠望兼川陸山路遶羊腸江城鎮魚復喬林百丈偃飛水千尋瀑驚浪迴髙天盤渦轉深谷漢氏昔云季中原争逐鹿天下有英雄襄陽有龍伏常山集軍旅永安興版築池臺忽巳傾邦家遽淪覆庸才若劉禪忠佐為心腹設險猶可存當無賈生哭","collection":null,"collectiondesc":null,"poemindex":21},{"author":"楊炯","charstyle":"古體詩","id":949,"chapter":"卷四","chapternum":4,"title":"巫峽","titledesc":"","content":"三峽七百里唯言巫峽長重巖窅不極疊嶂凌蒼蒼絶壁横天險莓苔爛錦章入夜分眀見無風波浪狂忠信吾所蹈泛舟亦何傷可以涉砥柱可以浮吕梁美人今何在靈芝徒有芳山空夜猿嘯征客淚霑裳","collection":null,"collectiondesc":null,"poemindex":22},{"author":"楊炯","charstyle":"古體詩","id":950,"chapter":"卷四","chapternum":4,"title":"西陵峽","titledesc":"","content":"絶壁聳萬仞長波射千里盤薄荆之門滔滔南國紀楚都昔全盛髙丘烜望祀秦兵一旦侵夷陵火潛起四維不復設闗塞良難恃洞庭且忽焉孟門終巳矣自古天地闢流為峽中水行旅相贈言風濤無極巳及余踐斯地瓌奇信為美江山若有靈千載伸知已","collection":null,"collectiondesc":null,"poemindex":23},{"author":"楊炯","charstyle":"近體詩","id":951,"chapter":"卷四","chapternum":4,"title":"從軍行","titledesc":"","content":"烽火照西京心中自不平牙璋辭鳯闕鐵騎繞龍城雪暗凋旗畫風多雜鼓聲寜為百夫長勝作一書生","collection":null,"collectiondesc":null,"poemindex":24},{"author":"楊炯","charstyle":"近體詩","id":952,"chapter":"卷四","chapternum":4,"title":"劉生","titledesc":"","content":"卿家本六郡年長入三秦白璧酬知己黄金謝主人劒鋒生赤電馬足起紅塵日暮歌鐘發喧喧動四鄰","collection":null,"collectiondesc":null,"poemindex":25},{"author":"楊炯","charstyle":"近體詩","id":953,"chapter":"卷四","chapternum":4,"title":"驄馬","titledesc":"","content":"驄馬鐵連錢長安俠少年帝畿平若水官路直如弦夜玉粧車軸秋金鑄馬鞭風霜但自保窮達任皇天","collection":null,"collectiondesc":null,"poemindex":26},{"author":"楊炯","charstyle":"近體詩","id":954,"chapter":"卷四","chapternum":4,"title":"出塞","titledesc":"","content":"塞外欲紛紜雌雄猶未分明堂占氣色華葢辨星文二月河魁將三千太乙軍丈夫皆有志㑹見立功勲","collection":null,"collectiondesc":null,"poemindex":27},{"author":"楊炯","charstyle":"近體詩","id":955,"chapter":"卷四","chapternum":4,"title":"有所思","titledesc":"","content":"賤妾留南楚征夫向北燕三秋方一日少别比千年不掩嚬紅縷無論數綠錢相思眀月夜迢遞白雲天","collection":null,"collectiondesc":null,"poemindex":28},{"author":"楊炯","charstyle":"近體詩","id":956,"chapter":"卷四","chapternum":4,"title":"梅花落","titledesc":"","content":"窓外一株梅寒花五出開影隨朝日逺香逐便風來泣對銅鈎障愁看玉鏡臺行人斷消息春恨幾徘徊","collection":null,"collectiondesc":null,"poemindex":29},{"author":"楊炯","charstyle":"近體詩","id":957,"chapter":"卷四","chapternum":4,"title":"送臨津房少府","titledesc":"","content":"岐路三秋别江津萬里長煙霞駐征葢弦奏促飛觴階樹含斜日池風泛早凉贈言未終竟流涕忽霑裳","collection":null,"collectiondesc":null,"poemindex":30},{"author":"楊炯","charstyle":"近體詩","id":958,"chapter":"卷四","chapternum":4,"title":"送豐城王少府","titledesc":"","content":"愁結亂如麻長天照落霞離亭隱喬樹溝水浸平沙左尉才何屈東闗望漸賒行看轉牛斗持此報張華","collection":null,"collectiondesc":null,"poemindex":31},{"author":"楊炯","charstyle":"近體詩","id":959,"chapter":"卷四","chapternum":4,"title":"遊廢觀","titledesc":"","content":"青嶂倚丹田荒凉數百年猶知小山桂尚識大羅天藥敗金爐火苔昏玉女泉歲時無壁畫朝夕有階烟花栁三春節江山四望懸悠然出塵網從此狎神仙","collection":null,"collectiondesc":null,"poemindex":32},{"author":"楊炯","charstyle":"近體詩","id":960,"chapter":"卷四","chapternum":4,"title":"和劉侍郎入隆唐觀","titledesc":"","content":"福地陰陽合仙都日月開山川臨四險城樹隱三臺伏檻排雲出飛軒遶澗迴參差凌倒影瀟灑軼浮埃百果珠為實羣峯錦作苔懸蘿暗疑霧瀑布響成雷方士燒丹液真人泛玉杯還如問桃水更似得蓬萊漢帝求仙日相如作賦才自然金石奏何必上天台","collection":null,"collectiondesc":null,"poemindex":33},{"author":"楊炯","charstyle":"近體詩","id":961,"chapter":"卷四","chapternum":4,"title":"和輔先入昊天觀","titledesc":"","content":"遁甲爰皇里星占太乙宫天門開奕奕佳氣鬰葱葱碧落三乾外黄圖四海中邑居環弱水城闕抵新豐玉檻崑崙側金樞地軸東上真朝北斗元始詠南風漢君祠五帝淮王禮八公道書編竹簡靈液灌梧桐草茂瓊堦綠花繁寶樹紅石樓紛似畫地鏡淼如空桑海年應積桃源路不窮黄軒若有問三月住崆峒","collection":null,"collectiondesc":null,"poemindex":34},{"author":"楊炯","charstyle":"近體詩","id":962,"chapter":"卷四","chapternum":4,"title":"送劉校書從軍","titledesc":"","content":"天將下三宫星門召五戎坐謀咨廟畧飛檄佇文雄赤土流星劒烏號明月弓秋隂生蜀道殺氣繞湟中風雨何年别琴尊此日同離亭不可望溝水自西東","collection":null,"collectiondesc":null,"poemindex":35},{"author":"楊炯","charstyle":"近體詩","id":963,"chapter":"卷四","chapternum":4,"title":"夜送趙縱","titledesc":"","content":"趙氏連城璧由來天下傳送君還舊府明月滿前川","collection":null,"collectiondesc":null,"poemindex":36},{"author":"盧照鄰","charstyle":"古體詩","id":964,"chapter":"卷四","chapternum":4,"title":"詠史","titledesc":"","content":"季生昔未達身辱功不成髠鉗為臺𨽻灌園變姓名幸逄滕將軍兼遇曹丘生漢祖廣招納一朝拜公卿百金孰云重一諾良匪輕廷議斬樊噲羣公寂無聲處身孤且直遭時坦而平丈夫當如此唯唯何足榮\n大漢昔云季小人道遂振玉帛委奄尹斧鑕嬰縉紳邈哉郭先生卷舒得其真雍容謝朝廷談笑奬人倫在晦不絶俗處亂不為親諸侯不得友天子不得臣冲情甄負甑重價折角巾悠悠天下士相送洛橋津誰知仙舟上寂寂無四隣\n昔有平陵男姓朱名阿游直髮上衝冠壯氣横三秋願得斬馬劍先斷佞臣頭天子玉檻折將軍丹血流捐生不肯拜視死其若休歸來教鄉里童䝉逺相求弟子數百人散在十二州三公不敢吏五鹿何能酬名與日月懸義與天壤儔何必疲執㦸區區在封候偉哉曠達士知命固不憂","collection":null,"collectiondesc":null,"poemindex":37},{"author":"盧照鄰","charstyle":"古體詩","id":965,"chapter":"卷四","chapternum":4,"title":"結客少年塲行","titledesc":"","content":"長安重遊俠洛陽富才雄玉劒浮雲騎金鞭明月弓鬬雞過渭北走馬向闗東孫賔遥見待郛解暗相通不受千金爵誰論萬里功將軍下天上冦騎入雲中烽火夜似月兵氣曉成虹横行狥知巳負羽逺從戎龍旌昬朔霧鳥陣捲胡風追奔瀚海咽戰罷陰山空歸來謝天子何如馬上翁","collection":null,"collectiondesc":null,"poemindex":38},{"author":"盧照鄰","charstyle":"古體詩","id":966,"chapter":"卷四","chapternum":4,"title":"早度分水嶺","titledesc":"","content":"丁年遊蜀道斑鬢向長安徒費周王粟空彈漢吏冠馬蹄穿欲盡貂裘敝轉寒層氷横九折積石凌七盤重谿既下潄峻峯亦上千隴頭聞戌鼓嶺外咽飛湍琴瑟松風急蒼蒼山月團傳語後來者斯路誠獨難","collection":null,"collectiondesc":null,"poemindex":39},{"author":"盧照鄰","charstyle":"古體詩","id":967,"chapter":"卷四","chapternum":4,"title":"三月曲水宴〈得樽字〉","titledesc":"","content":"風烟彭澤里山水仲長園由來棄銅墨本自重琴樽髙情邈不嗣雅道今復存有美光時彦養德坐山樊門開芳杜逕室距桃花源公子黄金勒仙人紫氣軒長懐去城市高詠狎蘭蓀連沙飛白鷺孤嶼嘯玄猿日影巖前落雲花江上翻興䦨車馬散林塘夕鳥喧","collection":null,"collectiondesc":null,"poemindex":40},{"author":"盧照鄰","charstyle":"古體詩","id":968,"chapter":"卷四","chapternum":4,"title":"奉使益州至長安發鍾陽驛","titledesc":"","content":"躋險方未夷乘春聊騁望落花赴丹谷奔流下青嶂葳㽔曉樹滋滉瀁春江漲平川看釣侣狹逕聞樵唱蝶戲綠苔前鶯歌白雲上耳目多異賞風烟有奇狀峻阻埓長城高標吞巨舫聮翩事羈靮辛苦勞疲恙夕濟幾潺湲晨登每惆悵誰念復芻狗山河獨偏䘮","collection":null,"collectiondesc":null,"poemindex":41},{"author":"盧照鄰","charstyle":"古體詩","id":969,"chapter":"卷四","chapternum":4,"title":"於時春也慨然有江湖之思寄贈栁九隴","titledesc":"","content":"提琴一萬里負書三十年晨攀偃蹇樹暮宿清泠泉翔禽鳴我側旅獸過我前無人且無事獨酌還獨眠遥聞彭澤宰髙弄武城絃形骸寄文墨意氣託神仙我有壺中要題為物外篇將以貽好道道逺莫致㫋相思勞日夜相望阻風烟坐惜春華晩徒令客思懸水去東南地氣凝西北天闗山悲蜀道花鳥憶秦川天子何時問公卿本亦憐自哀還自樂歸藪復歸田海屋銀為棟雲車電作鞭倘遇鸞將鶴誰論貂與蟬萊洲頻度淺桃實幾成圓寄言飛鳬舄歲晏共聮翩","collection":null,"collectiondesc":null,"poemindex":42},{"author":"盧照鄰","charstyle":"古體詩","id":970,"chapter":"卷四","chapternum":4,"title":"長安古意","titledesc":"","content":"長安大道連狹斜青牛白馬七香車玉輦縱横過主第金鞭絡繹向侯家龍銜寳葢承朝日鳯吐流蘇帯晩霞百丈遊絲爭繞樹一羣嬌鳥共啼花啼花戲蝶千門側碧樹銀臺萬種色複道交牕作合歡雙闕連甍垂鳯翼梁家畫閣天中起漢帝金莖雲外直樓前相望不相知陌上相逄詎相識借問吹簫向紫煙曽經學舞度芳年得成比目何辭死願作鴛鴦不羨仙比目鴛鴦真可羨雙去雙來君不見生憎帳額繡孤鸞好取門簾帖雙燕雙燕雙飛繞畫梁羅幃翠被鬰金香片片行雲著蟬鬢纎纎初月上鴉黄鴉黃粉白車中出含嬌含態情非一妖童寳馬鐵連錢娼婦盤龍金屈膝御史府中烏夜啼廷尉門前雀欲棲隱隱朱城臨玉道遥遥翠幰没金堤挾彈飛鷹杜陵北揬丸借客渭橋西俱邀俠客芙蓉劍共宿娼家桃李蹊娼家日暮紫羅裙清歌一囀口氛氳北堂夜夜人如月南陌朝朝騎似雲南陌北堂連北里五劇三條控三市弱栁青槐拂地垂佳氣紅塵暗天起漢代金吾千騎來翡翠屠蘇鸚鵡杯羅襦寶帯為君解燕歌趙舞為君開别有豪華稱將相轉日回天不相讓意氣由來排灌夫專權判不容蕭相專權意氣本豪雄青虬紫燕坐春風自言歌舞長千載自謂驕奢凌五公節物風光不相待桑田碧海須臾改昔時金階白玉堂即今惟見青松在寂寂寥寥揚子居年年歲歲一牀書獨有南山桂花發飛來飛去襲人裾","collection":null,"collectiondesc":null,"poemindex":43},{"author":"盧照鄰","charstyle":"近體詩","id":971,"chapter":"卷四","chapternum":4,"title":"巫山髙","titledesc":"","content":"巫山望不極望望下朝氛莫辨啼猿樹徒看神女雲驚濤亂水脈驟雨暗峯文霑裳即此地况復逺思君","collection":null,"collectiondesc":null,"poemindex":44},{"author":"盧照鄰","charstyle":"近體詩","id":972,"chapter":"卷四","chapternum":4,"title":"芳樹","titledesc":"","content":"芳樹本多奇年華復在斯結翠成新幄開紅滿故枝風歸花歴亂日度影參差容色朝朝落思君君不知","collection":null,"collectiondesc":null,"poemindex":45},{"author":"盧照鄰","charstyle":"近體詩","id":973,"chapter":"卷四","chapternum":4,"title":"王昭君","titledesc":"","content":"合殿恩中絶交河使漸稀肝腸隨玉輦形影向金微漢地草應綠胡庭沙正飛願逐三秋鴈年年一度歸","collection":null,"collectiondesc":null,"poemindex":46},{"author":"盧照鄰","charstyle":"近體詩","id":974,"chapter":"卷四","chapternum":4,"title":"上之回","titledesc":"","content":"回中道路險蕭闗烽候多五營屯北地萬乗出西河單于拜玉璽天子按雕戈振旅汾川曲秋風横大歌","collection":null,"collectiondesc":null,"poemindex":47},{"author":"盧照鄰","charstyle":"近體詩","id":975,"chapter":"卷四","chapternum":4,"title":"春晩山莊","titledesc":"","content":"顧步三春晩田園四望通遊絲横惹樹戲蝶亂依叢竹懶偏宜水花狂不待風唯餘詩酒意當了一生中田家無四隣獨坐一園春鶯啼非選樹魚戯不驚綸山水彈琴盡風花酌酒頻年華巳可樂髙興復留人","collection":null,"collectiondesc":null,"poemindex":48},{"author":"盧照鄰","charstyle":"近體詩","id":976,"chapter":"卷四","chapternum":4,"title":"元日述懐","titledesc":"","content":"筮仕無中秩歸耕有外臣人歌小歲酒花舞大唐春草色迷三徑風光動四隣願得長如此年年物候新","collection":null,"collectiondesc":null,"poemindex":49},{"author":"盧照鄰","charstyle":"近體詩","id":977,"chapter":"卷四","chapternum":4,"title":"西使兼送孟學士南遊","titledesc":"","content":"地道巴陵北天山弱水東相看萬餘里共倚一征蓬零雨悲王粲清樽别孔融徘徊聞夜鶴悵望待秋鴻骨肉胡秦外風塵闗塞中唯餘劍鋒在耿耿氣成虹","collection":null,"collectiondesc":null,"poemindex":50},{"author":"盧照鄰","charstyle":"近體詩","id":978,"chapter":"卷四","chapternum":4,"title":"送鄭司倉入蜀","titledesc":"","content":"離人丹水北遊客錦城東别意還無已離憂自不窮隴雲朝結陣江月夜臨空闗塞疲征馬霜氛落早鴻潘年三十外蜀道五千中送君秋水曲酌酒對秋風","collection":null,"collectiondesc":null,"poemindex":51},{"author":"盧照鄰","charstyle":"近體詩","id":979,"chapter":"卷四","chapternum":4,"title":"羈卧山中","titledesc":"","content":"卧壑迷時代行歌任死生紅顔意氣盡白璧故交輕澗户無人跡山窓聽鳥聲春色緣巖上寒光入溜平雪盡松帷暗雲開石路明夜伴饑鼯宿朝隨馴雉行度谿猶憶處尋洞不知名紫書常日閱丹藥幾年成扣鐘鳴天鼓燒香厭地精倘遇浮丘鶴飄颻凌太清","collection":null,"collectiondesc":null,"poemindex":52},{"author":"盧照鄰","charstyle":"近體詩","id":980,"chapter":"卷四","chapternum":4,"title":"送幽州陳參軍赴任寄呈鄉曲父老","titledesc":"","content":"薊北三千里關西二十年馮唐猶在漢樂毅不歸燕人同黄鶴逺鄉共白雲連郭隗池臺處昭王樽酒前故人當巳老舊壑幾成田紅顔如昨日衰鬢似秋天西蜀橋應毁東周石尚全灞池水猶綠榆闗月早圓塞雲初上雁庭樹欲銷蟬送君之舊國揮淚獨澘然","collection":null,"collectiondesc":null,"poemindex":53},{"author":"駱賔王","charstyle":"古體詩","id":981,"chapter":"卷四","chapternum":4,"title":"帝京篇","titledesc":"","content":"山河千里國城闕九重門不覩皇居壯安知天子尊皇居帝里崤函谷鶉野龍山侯甸服五緯連影集星躔八水分流横地軸秦塞重關一百二漢家離宫三十六桂殿嶔崟對玉樓椒房窈窕連金屋三條九陌麗城隈萬户千門平旦開複道斜通鳷鵲觀交衢直指鳯皇臺劍履南宫入簪纓北闕來聲明冠寰宇文物象昭回鈎陳肅蘭戺璧沼浮槐市銅羽應風迴金莖承露起校文天祿閣習戰昆明水朱邸抗平臺黄扉通戚里平臺戚里帯崇墉炊金饌玉待鳴鐘小堂綺帳三千户大道青樓十二重寳葢雕鞍金絡馬蘭窗繡柱玉盤龍繡柱旋題粉壁暎鏘金鳴玉王侯盛王侯貴人多近臣朝遊北里暮南隣陸賈分金將讌喜陳遵投轄正留賔趙李經過密蕭朱交結親丹鳯朱城白日暮青牛紺幰紅塵度俠客珠彈垂楊道倡婦銀鈎采桑路倡婦桃李自芳菲京華遊俠盛輕肥延年女弟雙飛入羅敷使君千騎歸同心結縷帯連理織成衣春朝桂樽樽百味秋夜蘭燈燈九微翠幌珠簾不獨映清歌寶瑟自相依且論三萬六千是寜知四十九年非古來榮利若浮雲人生倚伏信難分始見田竇相傾奪俄聞衛霍有功勲未厭金陵氣先開石槨文朱門無復張公子灞亭誰畏李將軍相顧百齡皆有待居然萬化咸應改桂枝芳氣已銷亡栢梁髙宴今何在春去春來苦自馳爭名争利徒爾為久留郎署終難遇空掃相門誰見知當時一旦擅豪華自言千載長驕奢倐忽摶風生羽翼須臾失浪委泥沙黄雀徒巢桂青門遂種𤓰黄金銷鑠素絲變一貴一賤交情見紅顔宿昔白頭新脫粟布衣輕故人故人有湮淪新知無意氣灰死韓安國羅傷翟廷尉已矣哉歸去來馬卿辭蜀多文藻揚雄仕漢乏良媒三冬自矜誠足用十年不調幾邅廻汲黯薪逾積孫弘閣未開誰惜長沙傅獨負洛陽才〈紀事云楊盈川之為文好以古人姓名連用號為㸃鬼簿賔王好以數對如秦地重闗一百二漢家離宫三十六人號為算博士又曰倐忽摶風生羽翼須臾失浪委泥沙賔王後與徐敬業興兵揚州大敗逃死此其䜟也〉","collection":null,"collectiondesc":null,"poemindex":54},{"author":"駱賔王","charstyle":"古體詩","id":982,"chapter":"卷四","chapternum":4,"title":"軍中行路難〈同辛常伯作〉","titledesc":"","content":"君不見玉關塵色暗邊庭銅鞮雜虜寇長城天子按劍徵餘勇將軍受脤事横行七德龍韜開玉帳千重龜壘動金鉦隂山苦霧埋高壘交河孤月照連營連營去去無窮極擁斾遥遥過絶國陣雲朝結晦天山寒沙夕漲迷疎勒龍鱗水上開魚貫馬首山前振鵰翼長驅萬里讋祁連分麾三令武功宣百發烏號遥碎栁七尺龍文迴照蓮春來秋去移灰琯蘭閨栁市芳塵斷雁門迢遞尺書稀鴛被相思雙帯緩行路難行路難誓令氛祲静臯蘭但使封侯龍額貴詎隨中婦鳯樓寒","collection":null,"collectiondesc":null,"poemindex":55},{"author":"駱賔王","charstyle":"古體詩","id":984,"chapter":"卷四","chapternum":4,"title":"疇昔篇","titledesc":"","content":"少年重英俠弱歲賤衣冠既託寰中賞方承膝下歡遨遊灞水曲風月洛城端且知無玉饌誰肯逐金丸金丸玉饌盛繁華自言輕侮季倫家九陌争馳千里馬三條競騖七香車掩暎飛軒乘落照參差步障引朝霞池中舊水如懸鏡屋裏新妝不讓花意氣風雲倐如昨歳月春秋屢迴薄上苑頻經栁絮飛中園幾見梅花落當時門客今何在疇昔交朋巳疎索莫教憔悴損容儀會得髙秋雲霧廓淹留坐帝鄉無事積炎凉一朝披裋褐六載奉長廊賦文慙昔馬執㦸歎前楊揮戈出武帳荷筆入文昌文昌隱隱皇城裏由來奕奕多才子潘陸詞鋒絡繹飛張曹翰苑縱横起卿相未曾識王侯寜見擬垂釣甘成白首翁負薪何處逢知巳判將運命賦窮通從來奇舛任西東不應永棄同芻狗且復飄颻類轉蓬容鬢年年異春華歲歲同榮親未盡禮狥主欲申功脂車秣馬辭鄉國縈轡西南使卭僰玉壘銅梁不易攀地角天涯渺難測鶯囀蟬吟有悲望鴻來雁度無音息陽關積霧萬里昏劍閣連山千種色蜀路何悠悠岷峯阻且修迴腸隨九折逬淚下雙流寒光千里暮露氣二江秋長途看束馬平水且沈牛華陽舊地標神制石鏡蛾眉真秀麗諸葛才雄已號龍公孫躍馬輕稱帝五丁卓犖多奇力四士英靈富文藝雲氣横開八陣形橋影遥分七星勢川平烟霧開遊戲錦城隈墉髙龜望出水浄雁文迴尋姝入酒肆訪客上琴臺不識金貂重偏惜玉山頽他鄉冉冉消年月帝里沈沈限城闕不見猿聲助客啼惟聞旅思將花發我家迢遞闗山裏關山迢遞不可越故園梅栁尚有餘春來勿使芳菲歇解鞅欲言歸執袂愴多違北梁俱握手南浦共沾衣别情傷去葢離念惜徂輝知音何所託木落雁南飛回來望平陸春來酒應熟相將菌閣卧青溪且用藤盃泛黄菊十年不調為貧賤百日屢遷隨倚伏秖為須求負郭田使我再干州縣祿百年鬰鬰少騰遷萬里遥遥入鏡川吳江沸潮衝白日淮海長波接逺天叢竹凝朝露孤山起暝煙賴有邊城月常伴客旌懸東南美箭稱吳㑹名都隱軫三江外塗山執玉應昌期曲水開襟重文會仙鏑流音鳴鶴嶺寳劍分輝落蛟瀨未看白馬對蘆芻且覺浮雲似車葢江南節序多文酒屢經過共踏春江曲俱唱采菱歌舟移疑入鏡棹舉若乘波風光無限極歸檝礙池荷眺聽烟霞正流盼即從王事歸艫轉芝田花月屢徘徊金谷佳期重遊衍登高北望嗤梁叟憑軾西征想潘掾峯開華岳聳疑蓮水激龍門急如箭人事謝光陰俄遭霜露侵偷存七尺影分没九泉深窮途行泣玉憤路未藏金茹荼空有歎懐橘獨傷心年來歲去成銷鑠懐抱心期漸寥落掛冠裂冕巳辭榮南畝東臯事耕鑿賔階客院常疎散蓬徑柴扉終寂寞自有林泉堪隱棲何必山中事丘壑我住青門外家臨素滻濵遥瞻丹鳯闕斜望黑龍津荒衢通獵騎窮巷抵樵輪時有桃源客來訪竹林人昨夜琴聲奏悲調旭旦含顰不成笑果乘驄馬發囂書復道郎官禀綸誥冶長非罪曾縲絏長孺然灰也經溺髙門有閣不圖封峻筆無聞歛敷妙適離京兆謗還從御史彈炎威資夏景平曲况秋翰畫地終難入書空自不安吹毛未可待揺尾且求飡丈夫坎凛多愁疾契濶迍邅盡今日慎罰寜憑兩造辭嚴科直掛三章律鄒衍銜悲衝燕獄李斯抱怨拘秦桎不應白髮頓成絲直爲黄沙暗如漆紫禁終難叫朱門不易排驚魂聞葉落危魄逐輪埋霜威遥有厲雪枉更無階含寃欲誰道飲氣獨居懷忽聞驛使發關東傳道天波萬里通涸鱗去轍還遊海幽禽釋網便翔空舜澤堯曦方有極讒言巧佞儻無窮誰能跼蹐依三輔會就商山訪四翁","collection":null,"collectiondesc":null,"poemindex":56},{"author":"駱賔王","charstyle":"近體詩","id":985,"chapter":"卷四","chapternum":4,"title":"遊靈公觀","titledesc":"靈玄標勝境神府枕通川玉殿斜連漢金堂迥架煙斷風疎晩竹流水切寒弦别有青門外空懐元圃仙陪潤州薛司空丹徒桂明府遊招隱寺","content":"共尋招隱寺初識戴顒家還依舊泉壑應改昔雲霞綠竹寒天笋紅蕉臘月花金繩倘留客為繫日光斜","collection":null,"collectiondesc":null,"poemindex":57},{"author":"駱賔王","charstyle":"近體詩","id":986,"chapter":"卷四","chapternum":4,"title":"同辛簿簡仰酬思玄上人林泉","titledesc":"","content":"聞君招隱地髣髴武陵春緝芰知還楚披榛似避秦崩查年祀積幽草歲時新一謝滄浪水安知有逸人俗逺風塵隔春還初服遲林疑中散地人似上皇時芳杜湘君曲幽蘭楚客詞山中有春草長似寄相思","collection":null,"collectiondesc":null,"poemindex":58},{"author":"駱賔王","charstyle":"近體詩","id":987,"chapter":"卷四","chapternum":4,"title":"在兖州餞宋五之問","titledesc":"","content":"淮沂泗水地梁甫汶陽東别路青驪逺離樽綠蟻空栁寒凋密翠棠晩落疎紅别後相思曲悽斷入琴風","collection":null,"collectiondesc":null,"poemindex":59},{"author":"駱賔王","charstyle":"近體詩","id":998,"chapter":"卷四","chapternum":4,"title":"〈幷序〉","titledesc":"余禁所禁垣西是法㕔事也有古槐數株焉雖生意可知同殷仲文之古樹聽訟斯在即周召伯之甘棠每至夕照低隂秋蟬疎引發聲幽息有切常聞豈人心異於曩時將蟲響悲於前聽嗟乎聲以動容德以象賢故潔其身也禀君子達人之髙行蛻其皮也有仙都羽化之靈姿𠉀時而來順陰陽之數應節為變審藏用之機有目斯開不以道昬而昧其視有翼自薄不以俗厚而易其真吟喬樹之微風韻姿天縱飲高秋之墜露清畏人知僕失路艱虞遭時徽纆不哀傷而自怨未揺落而先衰聞蟪蛄之流聲悞平反之已奏見螗螂之抱影怯危機之未安感而綴詩貽諸知巳庶情沿物應哀弱羽之飄零道寄人知憫餘聲之寂寞非謂文墨取代幽憂云爾","content":"西陸蟬聲唱南冠客思侵那堪玄鬢影來對白頭吟露重飛難進風多響易沈無人信髙潔誰謂表予心","collection":null,"collectiondesc":null,"poemindex":60},{"author":"駱賔王","charstyle":"近體詩","id":988,"chapter":"卷四","chapternum":4,"title":"在獄詠蟬〈幷序〉","titledesc":"余禁所禁垣西是法㕔事也有古槐數株焉雖生意可知同殷仲文之古樹聽訟斯在即周召伯之甘棠每至夕照低隂秋蟬疎引發聲幽息有切常聞豈人心異於曩時將蟲響悲於前聽嗟乎聲以動容德以象賢故潔其身也禀君子達人之髙行蛻其皮也有仙都羽化之靈姿𠉀時而來順陰陽之數應節為變審藏用之機有目斯開不以道昬而昧其視有翼自薄不以俗厚而易其真吟喬樹之微風韻姿天縱飲高秋之墜露清畏人知僕失路艱虞遭時徽纆不哀傷而自怨未揺落而先衰聞蟪蛄之流聲悞平反之已奏見螗螂之抱影怯危機之未安感而綴詩貽諸知巳庶情沿物應哀弱羽之飄零道寄人知憫餘聲之寂寞非謂文墨取代幽憂云爾","content":"西陸蟬聲唱南冠客思侵那堪玄鬢影來對白頭吟露重飛難進風多響易沈無人信髙潔誰謂表予心","collection":null,"collectiondesc":null,"poemindex":60},{"author":"駱賔王","charstyle":"近體詩","id":989,"chapter":"卷四","chapternum":4,"title":"樂大夫挽詞","titledesc":"","content":"可嘆浮生促吁嗟此路難丘陵一起恨言笑幾時歡蕭索郊埏晩荒凉井徑寒誰當門下客獨見有任安蒿里誰家地松門何代丘百年三萬日一别幾千秋返照寒無影窮泉凍不流居然同物化何處欲藏舟一旦先朝菌千秋掩夜臺青烏新兆去白馬故人來草露當春泣松風向暮哀寜知荒壠外弔鶴自徘徊","collection":null,"collectiondesc":null,"poemindex":61},{"author":"駱賔王","charstyle":"近體詩","id":990,"chapter":"卷四","chapternum":4,"title":"棹歌行","titledesc":"","content":"寫月圖黄罷凌波拾翠通鏡花揺芰日衣麝入荷風葉密舟難蕩蓮疎浦易空鳯媒羞自託鴛翼恨難窮秋帳燈光翠娼樓粉色紅相思無别曲倂在棹歌中","collection":null,"collectiondesc":null,"poemindex":62},{"author":"駱賔王","charstyle":"近體詩","id":991,"chapter":"卷四","chapternum":4,"title":"夕次蒲類津","titledesc":"","content":"二庭歸望斷萬里客心愁山路猶南屬河源自北流晩風連朔氣新月照邊秋竈火通軍壁烽烟上戍樓龍庭但苦戰燕頷會封侯莫作蘭山下空令漢國羞","collection":null,"collectiondesc":null,"poemindex":63},{"author":"駱賔王","charstyle":"近體詩","id":992,"chapter":"卷四","chapternum":4,"title":"在軍中贈先還知巳","titledesc":"","content":"蓬轉俱行役𤓰時獨未還魂迷金闕路望斷玉門闗獻凱多慙霍論封幾謝班風塵催白首歲月損容顔落雁低秋塞驚鳬起暝灣胡霜如劍鍔漢月似刀鐶别後邊庭樹相思幾度攀","collection":null,"collectiondesc":null,"poemindex":64},{"author":"駱賔王","charstyle":"近體詩","id":993,"chapter":"卷四","chapternum":4,"title":"浮槎〈幷序〉","titledesc":"遊目川上觀一浮槎泛泛然若木偶之乘流迷不知其所適也觀其根柢盤屈枝榦扶疎大則有棟梁舟楫之材小則有輪轅榱桷之用非夫禀乾坤之秀氣含宇宙之淳精孰能負凌雲槩日之姿抱積雪封霜之骨向使懐材幽藪藏頴重巖絶望於巖廊之榮遺形於斤斧之患固可垂蔭萬畝懸暎九霄與建木較其短長將大椿齊其年壽者而委根險岸託質畏途上為疾風衝飇所摧殘下為奔浪迅波所激射基由壤括勢以地危豈盛衰之理繫乎時封植之道存乎我一墜泉谷萬里飄淪與波浮沈隨時逝止雖殷仲文嘆生意巳盡孔宣父知朽質難雕然而遇良工逢仙客牛磯可託玉璜之路非遥匠石先談萬乘之器何逺故材之用與不用時也悲夫然知萬物之相感應者亦奚必同聲同氣而巳哉感而賦詩貽諸同疾云爾","content":"昔負千尋質高臨九仞峯貞心凌晩桂勁節掩寒松忽值風飇折坐為波浪衝摧殘空有恨擁腫遂無庸渤海三千里泥沙幾萬重似舟飄不定如梗泛何從仙客終難託良工豈易逢徒懐萬乘器誰為一先容","collection":null,"collectiondesc":null,"poemindex":65},{"author":"駱賔王","charstyle":"近體詩","id":994,"chapter":"卷四","chapternum":4,"title":"邊城落日","titledesc":"","content":"紫塞流沙北黄圖灞水東一朝辭俎豆萬里逐沙蓬候月恒持滿尋源屢鑿空野昬邊氣合烽迥戍烟通膂力風塵倦疆塲歳月窮河流控積石山路逺崆峒壯志凌蒼兕精誠貫白虹君恩如可報龍劍有雌雄","collection":null,"collectiondesc":null,"poemindex":66},{"author":"駱賔王","charstyle":"近體詩","id":995,"chapter":"卷四","chapternum":4,"title":"宿溫城望軍營","titledesc":"","content":"北地寒膠折邊城夜柝聞兵符闗帝闕天策動將軍塞靜胡笳徹沙明楚練分風旗翻翼影霜劍轉龍文白羽揺如月青山斷若雲烟疎疑卷幔塵滅似銷氛投筆懐班業臨戎想顧勲還應雪漢恥持此報明君","collection":null,"collectiondesc":null,"poemindex":67},{"author":"駱賔王","charstyle":"近體詩","id":996,"chapter":"卷四","chapternum":4,"title":"久戍邊城有懐京邑","titledesc":"","content":"擾擾風塵地皇皇名利途盈虚一易舛心迹兩難俱弱齡小山志寧期大丈夫九微先賁玉千仞忽彈珠棘寺遊三禮蓬山簉八儒懐鉛慙後進投筆願前驅北走非通趙西之似化胡錦車朝促候刁斗夜傳呼戰士青絲絡將軍黄石符連星入寳劍半月上雕弧拜井開疎勒鳴桴動密須戎機習短蔗袄祲静長榆季月炎初盡邊亭草早枯層陰籠古木窮色變寒蕪海鶴聲嘹唳城烏尾畢逋葭繁秋引色桂滿夕輪虚行役風霜久鄉園夢想孤灞池遥夏國秦海望陽紆沙塞三千里京城十二衢楊溝連鳯闕槐路擬鴻都璧殿規宸象金隄法斗樞雲浮西北葢月照東南隅寳帳垂連理銀床轉轆轤廣筵留上客豐饌引中厨漏緩金徒箭嬌繁玉女壺秋濤飛喻馬春水泛仙艫意氣風雲合言忘道術趍共矜名已泰詎𡧓沬相濡有志慙雕朽無庸類散樗闗山暫超忽形影歎艱虞結網空知羡圖榮豈自誣忘情同塞馬比德類宛駒隴阪肝腸絶陽闗亭堠迂迷魂驚落雁離恨斷飛鳬春去榮華盡年來歳月無邉愁傷郢調鄉思繞吳歈河氣通中國山途限外區相思若可寄氷泮有銜蘆","collection":null,"collectiondesc":null,"poemindex":68},{"author":"駱賔王","charstyle":"近體詩","id":997,"chapter":"卷四","chapternum":4,"title":"於易水送人","titledesc":"","content":"此地别燕丹壯髪上衝冠昔時人已没今日水猶寒","collection":null,"collectiondesc":null,"poemindex":69}]