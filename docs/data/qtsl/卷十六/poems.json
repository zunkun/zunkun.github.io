[{"author":"王昌齡","charstyle":"古體詩","id":58631,"chapter":"卷十六","chapternum":16,"title":"古意","titledesc":"","content":"桃花四面發桃葉一枝開欲暮黄鸝囀傷心玉鏡臺清箏向明月半夜春風來","collection":"","collectiondesc":"","poemindex":1},{"author":"王昌齡","charstyle":"古體詩","id":58632,"chapter":"卷十六","chapternum":16,"title":"塞下曲","titledesc":"","content":"蟬鳴空桑林八月蕭闗道出塞入塞寒處處黄蘆草從來幽并客皆共塵沙老莫學遊俠兒矜誇紫騮好","collection":"","collectiondesc":"","poemindex":2},{"author":"王昌齡","charstyle":"古體詩","id":58633,"chapter":"卷十六","chapternum":16,"title":"塞下曲","titledesc":"","content":"飲馬渡秋水水寒風似刀平沙日未没黯黯見臨洮昔日長城戰咸言意氣髙黄塵是今古白骨亂蓬蒿","collection":"","collectiondesc":"","poemindex":3},{"author":"王昌齡","charstyle":"古體詩","id":58634,"chapter":"卷十六","chapternum":16,"title":"從軍行","titledesc":"","content":"向夕臨大荒朔風軫歸慮平沙萬里餘飛鳥宿何處朔騎獵長原翩翩傍河去邊聲搖白草海氣生黄霧百戰苦風塵十年履霜露雖投定逺筆未坐將軍樹早知行路難悔不理章句","collection":"","collectiondesc":"","poemindex":4},{"author":"王昌齡","charstyle":"古體詩","id":58635,"chapter":"卷十六","chapternum":16,"title":"放歌行","titledesc":"","content":"南渡洛陽津西望十二樓明堂坐天子月朔朝諸侯清樂動千門皇風被九州慶雲從東來泱漭抱日流昇平貴論道文墨將何求有詔徵草澤微誠將獻謀冠冕如星羅拜揖曹與周望塵非吾事入賦且遲留幸蒙國士識因脱負薪裘今日放歌行以慰梁甫愁但營數斗禄奉養每豐羞願得金膏遂飛雲亦可儔","collection":"","collectiondesc":"","poemindex":5},{"author":"王昌齡","charstyle":"古體詩","id":58636,"chapter":"卷十六","chapternum":16,"title":"越女","titledesc":"","content":"越女作桂舟還將桂為楫湖上水渺漫清江不可涉摘取芙蓉花莫摘芙蓉葉將歸問夫壻顔色何如妾","collection":"","collectiondesc":"","poemindex":6},{"author":"王昌齡","charstyle":"古體詩","id":58637,"chapter":"卷十六","chapternum":16,"title":"鄭縣宿陶太公館中贈馮六元二","titledesc":"","content":"儒有輕王侯脱略當世務本家藍田下非為漁弋故無何困躬耕且欲馳永路幽居與君近出谷同所騖昨日辭石門五年變秋露雲龍未相感干謁亦已屢子為黄綬羈余忝蓬山顧京門望西嶽百里見郊樹飛雨祠上來靄然闗中暮驅車鄭城宿秉燭論往素山月出華陰開此河渚霧清光比故人豁達展心晤馮公尚戢翼元子仍跼步拂衣易為髙淪跡難有趣張范善終始吾等豈不慕罷酒當涼風屈伸備冥數","collection":"","collectiondesc":"","poemindex":7},{"author":"王昌齡","charstyle":"古體詩","id":58638,"chapter":"卷十六","chapternum":16,"title":"聽彈風入松闋贈楊補闕","titledesc":"","content":"商風入我絃夜竹深有露絃悲與林寂清景不可度寥落幽居心颼飀青松樹松風吹草白谿水寒日暮聲意去復還九變待一顧空山多雨雪獨立君始悟","collection":"","collectiondesc":"","poemindex":8},{"author":"王昌齡","charstyle":"古體詩","id":58639,"chapter":"卷十六","chapternum":16,"title":"緱氏尉沈興宗置酒南谿留贈","titledesc":"","content":"林色與谿古深篁引幽翠山樽在漁舟棹月情巳醉始窮清源口壑絶人境異春泉滴空崖萌草拆陰地久之風榛寂逺聞樵聲至海鴈時獨飛永然滄洲意古時青冥客滅跡淪一尉吾子躊躇心豈其紛埃事緱峯信所尅濟北餘乃遂齊物意已㑹息肩理猶未卷舒形性表脱略賢哲議仲月期角巾飯僧嵩陽寺","collection":"","collectiondesc":"","poemindex":9},{"author":"王昌齡","charstyle":"古體詩","id":58640,"chapter":"卷十六","chapternum":16,"title":"同從弟銷南齋翫月憶山陰崔少府","titledesc":"","content":"高卧南齋時開帷月初吐清輝淡水木演漾在𥦗户苒苒㡬盈虚澄澄變今古美人清江畔是夜越吟苦千里其如何㣲風吹蘭杜","collection":"","collectiondesc":"","poemindex":10},{"author":"王昌齡","charstyle":"古體詩","id":58641,"chapter":"卷十六","chapternum":16,"title":"代扶風主人答","titledesc":"","content":"殺氣凝不流風悲日彩寒浮埃起四逺遊子彌不歡依然宿扶風沽酒聊自寛寸心亦未理長鋏誰能彈主人就我飲對我還慨歎便泣數行淚因歌行路難十五役邊地三囘討樓蘭連年不解甲積日無所餐將軍降匈奴國使没桑乾去時三十萬獨自還長安不信沙塲苦君看刀箭瘢鄉親悉零落冢墓亦摧殘仰攀青松枝慟絶傷心肝禽獸悲不去路傍誰忍看幸逢休明代寰字靜波瀾老馬思伏櫪長鳴力已殫少年與運㑹何事發悲端天子初封禪賢良刷羽翰三邊悉如此否泰亦須觀","collection":"","collectiondesc":"","poemindex":11},{"author":"王昌齡","charstyle":"古體詩","id":58642,"chapter":"卷十六","chapternum":16,"title":"東京府縣諸公與綦母潛李頎相送至白馬寺宿","titledesc":"","content":"鞍馬上東門徘徊入孤舟賢豪相追送即棹千里流赤岸落日在空波微煙收薄宦忘機括醉來即淹留月明見古寺林外登髙樓南風開長廊夏夜如涼秋江月照吳縣西歸夢中遊","collection":"","collectiondesc":"","poemindex":12},{"author":"王昌齡","charstyle":"古體詩","id":58643,"chapter":"卷十六","chapternum":16,"title":"秋興","titledesc":"","content":"日暮西北堂涼風洗修木著書在南𥦗門館常肅肅苔草延古意視聽轉幽獨或問余所營刈黍就寒谷","collection":"","collectiondesc":"","poemindex":13},{"author":"王昌齡","charstyle":"古體詩","id":58644,"chapter":"卷十六","chapternum":16,"title":"齋心","titledesc":"","content":"女蘿覆石壁谿水幽朦朧紫葛蔓黄花娟娟寒露中朝飲花上露夜卧松下風雲英化為水光采與我同日月蕩精魄寥寥天府空","collection":"","collectiondesc":"","poemindex":14},{"author":"王昌齡","charstyle":"古體詩","id":58645,"chapter":"卷十六","chapternum":16,"title":"獨遊","titledesc":"","content":"林卧情每閒獨遊景常晏時從灞陵下垂釣徃南澗手攜雙鯉魚目送千里鴈悟彼飛有適知此罹憂患放之清泠泉因得省疎慢永懷青岑客迴首白雲間神超物無違豈繫名與宦","collection":"","collectiondesc":"","poemindex":15},{"author":"王昌齡","charstyle":"古體詩","id":58646,"chapter":"卷十六","chapternum":16,"title":"就道士問周易㕘同契","titledesc":"","content":"仙人騎白鹿髮短耳何長時余采菖蒲忽見嵩之陽稽首求丹經乃出懷中方披讀了不悟歸家問嵇康嗟余無道骨發我入太行","collection":"","collectiondesc":"","poemindex":16},{"author":"王昌齡","charstyle":"古體詩","id":58647,"chapter":"卷十六","chapternum":16,"title":"趙十四兄見尋","titledesc":"","content":"客來舒長簟開閣延清風但有無絃琴共君盡尊中晚來常讀易頃者欲還嵩世事何須道黄精且養蒙嵇康殊寡識張翰獨知終忽憶鱸魚鱠扁舟往江東","collection":"","collectiondesc":"","poemindex":17},{"author":"王昌齡","charstyle":"古體詩","id":58648,"chapter":"卷十六","chapternum":16,"title":"江上聞笛","titledesc":"","content":"横笛怨江月扁舟何處尋聲長楚山外曲遶胡闗深相去萬餘里遙傳此夜心寥寥浦溆寒響盡惟幽林不知誰家子復奏邯鄲音水客皆擁棹空霜遂盈襟羸馬望北走遷人悲越吟何當邊草白旌節隴城陰","collection":"","collectiondesc":"","poemindex":18},{"author":"王昌齡","charstyle":"古體詩","id":58649,"chapter":"卷十六","chapternum":16,"title":"觀江淮名勝圖","titledesc":"","content":"刻意吟雲山尤知隱淪妙逺公何為者再詣臨海嶠而我高其風披圖得遺照援毫無逃境遂展千里眺淡掃荆門煙明標赤城燒青葱林間嶺隱見淮海徼但指香爐頂無聞白猿嘯沙門既云滅獨往豈殊調感對懷拂衣胡寧事漁釣安期始遺舄千古謝榮耀投跡庶可齊滄浪有孤棹〈按河嶽英靈集㣲有異同今從本集〉","collection":"","collectiondesc":"","poemindex":19},{"author":"王昌齡","charstyle":"古體詩","id":58650,"chapter":"卷十六","chapternum":16,"title":"灞上閒居","titledesc":"","content":"鴻都有歸客偃卧滋陽村軒冕無枉顧清川照我門空林網夕陽寒鳥赴荒園廓落時得意懷哉莫與言庭前有孤鶴欲啄常翩翻為我銜素書弔彼顔與原二君既不朽所以慰其魂","collection":"","collectiondesc":"","poemindex":20},{"author":"王昌齡","charstyle":"古體詩","id":58651,"chapter":"卷十六","chapternum":16,"title":"過華陰","titledesc":"","content":"雲起太華山雲山互明滅東峰始含景了了見松雪羇人感幽棲窅映轉竒絶欣然忘所疲永望吟不輟信宿百餘里出闗玩新月何意昨來心遇物遂遷别人生屢如此何以肆愉悦","collection":"","collectiondesc":"","poemindex":21},{"author":"王昌齡","charstyle":"古體詩","id":58652,"chapter":"卷十六","chapternum":16,"title":"小敷谷龍潭祠作","titledesc":"","content":"崖谷歕疾流地中有雷集百泉勢相蕩巨石皆却立跳波沸崢嶸深處不可挹昏為蛟龍怒清見雲雨入靈怪崇偏祠廢興自茲邑沈淫頃多昧簷宇遂不葺吾聞被明典盛徳惟世及生人載山川血食報原隰豈伊駭㣲險將以循甿揖奔飛振吕梁忠信亦我習波流浸已廣悔吝在所汲溪水有清源褰裳靡沾溼","collection":"","collectiondesc":"","poemindex":22},{"author":"王昌齡","charstyle":"古體詩","id":58653,"chapter":"卷十六","chapternum":16,"title":"途中作","titledesc":"","content":"遊人愁歳晏早起遵王畿墜葉吹未曉疎林月㣲㣲驚禽棲不定寒獸相因依歎此霜露下復聞鴻鴈飛𣺌然江南意惜與中途違羇旅悲壯髪别離念征衣永圖豈勞止明節期斫歸寧厭楚山曲無人長掩扉","collection":"","collectiondesc":"","poemindex":23},{"author":"王昌齡","charstyle":"古體詩","id":58654,"chapter":"卷十六","chapternum":16,"title":"山行入涇州","titledesc":"","content":"倦此山路長停驂問賔御林巒信囘惑白日落何處徙倚望長風滔滔引歸慮㣲雨隨雲收濛濛傍山去西臨有邊邑北走盡亭戍涇水横白煙州城隱寒樹所嗟異風俗巳自少情趣豈伊戀懷土解物且欣遇","collection":"","collectiondesc":"","poemindex":24},{"author":"王昌齡","charstyle":"古體詩","id":58655,"chapter":"卷十六","chapternum":16,"title":"出郴山口至壘石灣野人室中寄張十一","titledesc":"","content":"櫧柟無冬春柯葉連峰稠陰壁下蒼黒煙含清江樓景開獨㳂曳響答隨興酬旦夕望吾友如何迅孤舟疊沙積為岡崩剥雨露幽石脉盡横亘潛潭何時流既見萬古色頗盡一物由水與世人逺氣還草木收盈縮理無餘今往何必憂郴土羣山高耆老如中州孰云議外降豈是娛宦遊陰火昔所服丹砂將爾謀昨臨蘓躭井復向衡陽求同疚求相依脱身當有籌數月仍離居風湍成阻修野人善竹器童子能溪謳寒月波蕩漾羇鴻去悠悠","collection":"","collectiondesc":"","poemindex":25},{"author":"王昌齡","charstyle":"古體詩","id":58656,"chapter":"卷十六","chapternum":16,"title":"初曰","titledesc":"","content":"初日淨金閨先照牀前暖斜光入羅幕稍稍親絲管雲髪不能梳楊花更吹滿","collection":"","collectiondesc":"","poemindex":26},{"author":"王昌齡","charstyle":"古體詩","id":58657,"chapter":"卷十六","chapternum":16,"title":"烏栖曲","titledesc":"","content":"白馬逐朱車黄昏入狹邪栁樹烏爭宿爭枝未得飛上屋東房少婦壻從軍每聽烏啼知夜分","collection":"","collectiondesc":"","poemindex":27},{"author":"王昌齡","charstyle":"古體詩","id":58658,"chapter":"卷十六","chapternum":16,"title":"城傍曲","titledesc":"","content":"秋風鳴桑條草白狐兔驕邯鄲飲來酒未消城北原平掣皁鵰射殺空營兩騰虎迴身却月佩弓弰","collection":"","collectiondesc":"","poemindex":28},{"author":"王昌齡","charstyle":"古體詩","id":58659,"chapter":"卷十六","chapternum":16,"title":"行路難","titledesc":"","content":"雙絲作綆繫銀瓶百尺寒泉轆轤上懸絲一絶不可望似妾傾心在君掌人生意氣好遷捐只重狂花不重賢宴罷調筝奏離鶴迴嬌轉盼泣君前君不見眼前事豈保須㬰心勿異西山日下雨足稀側有浮雲無所寄但願莫忘前者言剉骨黄塵亦無愧行路難勸君酒莫辭煩美酒千鍾猶可盡心中片愧何可論一聞漢主思故劍使妾常嗟萬古魂","collection":"","collectiondesc":"","poemindex":29},{"author":"王昌齡","charstyle":"近體詩","id":58660,"chapter":"卷十六","chapternum":16,"title":"胡笳曲","titledesc":"","content":"城南虜巳合一夜㡬重圍自有金笳引能霑出塞衣聽臨闗月苦清入海風㣲三奏髙樓曉胡人掩涕歸","collection":"","collectiondesc":"","poemindex":30},{"author":"王昌齡","charstyle":"近體詩","id":58661,"chapter":"卷十六","chapternum":16,"title":"潞府客亭寄崔鳯童","titledesc":"","content":"蕭條郡城閉旅館空寒煙秋月對愁客山鐘搖暮天新知偶相訪斗酒情依然一宿阻長㑹清風徒滿川","collection":"","collectiondesc":"","poemindex":31},{"author":"王昌齡","charstyle":"近體詩","id":58662,"chapter":"卷十六","chapternum":16,"title":"和振上人秋夜懷士㑹","titledesc":"","content":"白露傷草木山風吹夜寒遙林夢親友高興發雲端郭外秋聲急城邊月色殘瑤琴多逺思更為客中彈","collection":"","collectiondesc":"","poemindex":32},{"author":"王昌齡","charstyle":"近體詩","id":58663,"chapter":"卷十六","chapternum":16,"title":"謁焦鍊師","titledesc":"","content":"中峯青苔壁一㸃雲生時豈意石堂裏得逢焦鍊師爐香淨棐案松影閒瑤墀拜受長年藥翩翻西海期","collection":"","collectiondesc":"","poemindex":33},{"author":"王昌齡","charstyle":"近體詩","id":58664,"chapter":"卷十六","chapternum":16,"title":"宿京江口期劉眘虚不至","titledesc":"","content":"霜天起長望殘月生海門風靜夜潮滿城高寒氣昏故人何寂寞久已乖清言明發不能寐徒盈江上樽","collection":"","collectiondesc":"","poemindex":34},{"author":"王昌齡","charstyle":"近體詩","id":58665,"chapter":"卷十六","chapternum":16,"title":"東谿玩月〈一作王維詩〉","titledesc":"","content":"月從斷山口遙吐柴門端萬木紛空霽流陰中夜攅光連虚象白氣與風露寒谷靜秋泉響巖深青靄殘澄清入幽夢破影抱空巒恍惚琴𥦗裏松谿曉思難","collection":"","collectiondesc":"","poemindex":35},{"author":"王昌齡","charstyle":"近體詩","id":58666,"chapter":"卷十六","chapternum":16,"title":"萬嵗樓","titledesc":"","content":"江上巍巍萬嵗樓不知經歴㡬千秋年年喜見山長在日日悲看水獨流猿狖何曾離暮嶺鸕鷀空自泛寒洲誰堪登望雲煙裏向晚茫茫發旅愁","collection":"","collectiondesc":"","poemindex":36},{"author":"王昌齡","charstyle":"近體詩","id":58667,"chapter":"卷十六","chapternum":16,"title":"荅武陵田太守","titledesc":"","content":"仗劍行千里㣲軀敢一言曽為大梁客不負信陵恩","collection":"","collectiondesc":"","poemindex":37},{"author":"王昌齡","charstyle":"近體詩","id":58668,"chapter":"卷十六","chapternum":16,"title":"題灞池","titledesc":"","content":"腰鎌欲何之東園刈秋韭世事不復論悲歌和樵叟","collection":"","collectiondesc":"","poemindex":38},{"author":"王昌齡","charstyle":"近體詩","id":58669,"chapter":"卷十六","chapternum":16,"title":"題灞池","titledesc":"","content":"開門望長川薄暮見漁者借問白頭翁垂綸㡬年也","collection":"","collectiondesc":"","poemindex":39},{"author":"王昌齡","charstyle":"近體詩","id":58670,"chapter":"卷十六","chapternum":16,"title":"題僧房","titledesc":"","content":"棕櫚花滿院苔蘚入閒房彼此名言絶空中聞異香","collection":"","collectiondesc":"","poemindex":40},{"author":"王昌齡","charstyle":"近體詩","id":58671,"chapter":"卷十六","chapternum":16,"title":"從軍行","titledesc":"","content":"烽火城西百尺樓黄昏獨上海風秋更吹羌笛闗山月無那金閨萬里愁","collection":"","collectiondesc":"","poemindex":41},{"author":"王昌齡","charstyle":"近體詩","id":58672,"chapter":"卷十六","chapternum":16,"title":"從軍行","titledesc":"","content":"琵琶起舞換新聲總是闗山離别情撩亂邊愁聽不盡高高秋月照長城","collection":"","collectiondesc":"","poemindex":42},{"author":"王昌齡","charstyle":"近體詩","id":58673,"chapter":"卷十六","chapternum":16,"title":"從軍行","titledesc":"","content":"闗城榆葉早疎黄日暮雲沙古戰場表請囘軍掩塵骨莫教兵士哭龍荒","collection":"","collectiondesc":"","poemindex":43},{"author":"王昌齡","charstyle":"近體詩","id":58674,"chapter":"卷十六","chapternum":16,"title":"從軍行","titledesc":"","content":"青海長雲暗雪山孤城遙望玉門闗黄沙百戰穿金甲不破樓蘭終不還","collection":"","collectiondesc":"","poemindex":44},{"author":"王昌齡","charstyle":"近體詩","id":58675,"chapter":"卷十六","chapternum":16,"title":"從軍行","titledesc":"","content":"大漠風塵日色昏紅旗半捲出轅門前軍夜戰洮河北巳報生擒吐谷渾","collection":"","collectiondesc":"","poemindex":45},{"author":"王昌齡","charstyle":"近體詩","id":58676,"chapter":"卷十六","chapternum":16,"title":"從軍行","titledesc":"","content":"玉門山嶂㡬千重山北山南總是烽人依逺戍須看火馬踏深山不見蹤","collection":"","collectiondesc":"","poemindex":46},{"author":"王昌齡","charstyle":"近體詩","id":58677,"chapter":"卷十六","chapternum":16,"title":"出塞","titledesc":"","content":"秦時明月漢時闗萬里長征人未還但使龍城飛將在不教胡馬度陰山","collection":"","collectiondesc":"","poemindex":47},{"author":"王昌齡","charstyle":"近體詩","id":58678,"chapter":"卷十六","chapternum":16,"title":"出塞","titledesc":"","content":"騮馬新跨白玉鞍戰罷沙塲月色寒城頭鐡鼓聲猶振匣裏金刀血未乾","collection":"","collectiondesc":"","poemindex":48},{"author":"王昌齡","charstyle":"近體詩","id":58679,"chapter":"卷十六","chapternum":16,"title":"采蓮曲","titledesc":"","content":"吳姬越艷楚王妃爭弄蓮舟水濕衣來時浦口花迎入采罷江頭月送歸","collection":"","collectiondesc":"","poemindex":49},{"author":"王昌齡","charstyle":"近體詩","id":58680,"chapter":"卷十六","chapternum":16,"title":"采蓮曲","titledesc":"","content":"荷葉羅裙一色裁芙蓉向臉兩邊開亂入池中看不見聞歌始覺有人來","collection":"","collectiondesc":"","poemindex":50},{"author":"王昌齡","charstyle":"近體詩","id":58681,"chapter":"卷十六","chapternum":16,"title":"春宫曲","titledesc":"","content":"昨夜風開露井桃未央前殿月輪高平陽歌舞新承寵簾外春寒賜錦袍","collection":"","collectiondesc":"","poemindex":51},{"author":"王昌齡","charstyle":"近體詩","id":58682,"chapter":"卷十六","chapternum":16,"title":"西宫春怨","titledesc":"","content":"西宫夜靜百花香欲捲珠簾春恨長斜抱雲和深見月朦朧樹色隱昭陽","collection":"","collectiondesc":"","poemindex":52},{"author":"王昌齡","charstyle":"近體詩","id":58683,"chapter":"卷十六","chapternum":16,"title":"西宫秋怨","titledesc":"","content":"芙蓉不及美人妝水殿風來珠翠香誰分含啼掩秋扇空懸明月待君王","collection":"","collectiondesc":"","poemindex":53},{"author":"王昌齡","charstyle":"近體詩","id":58684,"chapter":"卷十六","chapternum":16,"title":"長信秋詞","titledesc":"","content":"金井梧桐秋葉黄珠簾不捲夜來霜熏籠玉枕無顔色卧聽南宫清漏長","collection":"","collectiondesc":"","poemindex":54},{"author":"王昌齡","charstyle":"近體詩","id":58685,"chapter":"卷十六","chapternum":16,"title":"長信秋詞","titledesc":"","content":"奉帚平明金殿開且將團扇暫徘徊玉顔不及寒鴉色猶帶昭陽日影來","collection":"","collectiondesc":"","poemindex":55},{"author":"王昌齡","charstyle":"近體詩","id":58686,"chapter":"卷十六","chapternum":16,"title":"長信秋詞","titledesc":"","content":"眞成薄命久尋思夢見君王覺後疑火照西宫知夜飲分明複道奉恩時","collection":"","collectiondesc":"","poemindex":56},{"author":"王昌齡","charstyle":"近體詩","id":58687,"chapter":"卷十六","chapternum":16,"title":"青樓曲","titledesc":"","content":"白馬金鞍從武皇旌旗十萬宿長楊樓頭小婦鳴箏坐遙見飛塵入建章","collection":"","collectiondesc":"","poemindex":57},{"author":"王昌齡","charstyle":"近體詩","id":58688,"chapter":"卷十六","chapternum":16,"title":"青樓曲","titledesc":"","content":"馳道楊花滿御溝紅妝縵綰上青樓金章紫綬千餘騎夫壻朝回初拜侯","collection":"","collectiondesc":"","poemindex":58},{"author":"王昌齡","charstyle":"近體詩","id":58689,"chapter":"卷十六","chapternum":16,"title":"青樓怨","titledesc":"","content":"香幃風動花入樓高調鳴箏緩夜愁腸斷闗山不解説依依殘月下簾鈎","collection":"","collectiondesc":"","poemindex":59},{"author":"王昌齡","charstyle":"近體詩","id":58690,"chapter":"卷十六","chapternum":16,"title":"浣沙女","titledesc":"","content":"錢塘江畔是誰家江上女兒全勝花吳王在時不得出今日公然來浣沙","collection":"","collectiondesc":"","poemindex":60},{"author":"王昌齡","charstyle":"近體詩","id":58691,"chapter":"卷十六","chapternum":16,"title":"閨怨","titledesc":"","content":"閨中少婦不知愁春日凝妝上翠樓忽見陌頭楊栁色悔教夫壻覓封侯","collection":"","collectiondesc":"","poemindex":61},{"author":"王昌齡","charstyle":"近體詩","id":58692,"chapter":"卷十六","chapternum":16,"title":"河上歌","titledesc":"","content":"河上老人坐古槎合丹只用青蓮花至今八十如四十口道滄溟是我家","collection":"","collectiondesc":"","poemindex":62},{"author":"王昌齡","charstyle":"近體詩","id":58693,"chapter":"卷十六","chapternum":16,"title":"蕭駙馬宅花燭","titledesc":"","content":"青鸞飛入合歡宫紫鳯銜花出禁中可憐今夜千門裏銀漢星槎一道通","collection":"","collectiondesc":"","poemindex":63},{"author":"王昌齡","charstyle":"近體詩","id":58694,"chapter":"卷十六","chapternum":16,"title":"觀獵","titledesc":"","content":"角鷹初下秋草稀鐡驄抛鞚去如飛少年獵得平原兔馬後横捎意氣歸","collection":"","collectiondesc":"","poemindex":64},{"author":"王昌齡","charstyle":"近體詩","id":58695,"chapter":"卷十六","chapternum":16,"title":"寄穆侍御出幽州","titledesc":"","content":"一從恩譴度瀟湘塞北江南萬里長莫道薊門書信少雁飛猶得到衡陽","collection":"","collectiondesc":"","poemindex":65},{"author":"王昌齡","charstyle":"近體詩","id":58696,"chapter":"卷十六","chapternum":16,"title":"李四倉曹宅夜飲","titledesc":"","content":"霜天留後故情歡銀燭金爐夜不寒欲問吳江别來意青山明月夢中看","collection":"","collectiondesc":"","poemindex":66},{"author":"王昌齡","charstyle":"近體詩","id":58697,"chapter":"卷十六","chapternum":16,"title":"龍標野宴","titledesc":"","content":"沅谿夏晚足涼風春酒相攜就竹叢莫道絃歌愁逺謫青山明月不曽空","collection":"","collectiondesc":"","poemindex":67},{"author":"王昌齡","charstyle":"近體詩","id":58698,"chapter":"卷十六","chapternum":16,"title":"聽流人水調子","titledesc":"","content":"孤舟㣲月對楓林分付鳴筝與客心嶺色千重萬重雨斷絃收與淚痕深","collection":"","collectiondesc":"","poemindex":68},{"author":"王昌齡","charstyle":"近體詩","id":58699,"chapter":"卷十六","chapternum":16,"title":"梁苑","titledesc":"","content":"梁園秋竹古時煙城外風悲欲暮天萬乗旌旗何處在平臺賓客有誰憐","collection":"","collectiondesc":"","poemindex":69},{"author":"王昌齡","charstyle":"近體詩","id":58700,"chapter":"卷十六","chapternum":16,"title":"武陵龍興觀黄道士房問易因題","titledesc":"","content":"齋心問易太陽宫八卦眞形一氣中仙老言餘鶴飛去玉清壇上雨濛濛","collection":"","collectiondesc":"","poemindex":70},{"author":"王昌齡","charstyle":"近體詩","id":58701,"chapter":"卷十六","chapternum":16,"title":"題朱鍊師山房","titledesc":"","content":"叩齒焚香出世塵齋壇鳴磬步虚人百花仙醖能留客一飯胡麻度㡬春","collection":"","collectiondesc":"","poemindex":71},{"author":"王昌齡","charstyle":"近體詩","id":58702,"chapter":"卷十六","chapternum":16,"title":"送魏二","titledesc":"","content":"醉別江樓橘柚香江風引雨入船涼憶君遙在瀟湘月愁聽清猿夢裏長","collection":"","collectiondesc":"","poemindex":72},{"author":"王昌齡","charstyle":"近體詩","id":58703,"chapter":"卷十六","chapternum":16,"title":"别李浦之京","titledesc":"","content":"故園今在灞陵西江畔逢君醉不迷小弟鄰莊尚漁獵一封書寄數行啼","collection":"","collectiondesc":"","poemindex":73},{"author":"王昌齡","charstyle":"近體詩","id":58704,"chapter":"卷十六","chapternum":16,"title":"送狄宗亨","titledesc":"","content":"秋在水清山暮蟬洛陽樹色鳴皋煙送君歸去愁不盡又惜空度涼風天","collection":"","collectiondesc":"","poemindex":74},{"author":"王昌齡","charstyle":"近體詩","id":58705,"chapter":"卷十六","chapternum":16,"title":"送薛大赴安陸","titledesc":"","content":"津頭雲雨暗湘山遷客離憂楚地顔遙送扁舟安陸郡天邊何處穆陵闗","collection":"","collectiondesc":"","poemindex":75},{"author":"王昌齡","charstyle":"近體詩","id":58706,"chapter":"卷十六","chapternum":16,"title":"芙蓉樓送辛漸","titledesc":"","content":"寒雨連江夜入吳平明送客楚山孤洛陽親友如相問一片氷心在玉壺","collection":"","collectiondesc":"","poemindex":76},{"author":"王昌齡","charstyle":"近體詩","id":58707,"chapter":"卷十六","chapternum":16,"title":"重别李評事","titledesc":"","content":"莫道秋江離别難舟船明日是長安吳姫緩舞留君醉隨意青楓白露寒","collection":"","collectiondesc":"","poemindex":77},{"author":"王昌齡","charstyle":"近體詩","id":58708,"chapter":"卷十六","chapternum":16,"title":"盧谿主人","titledesc":"","content":"武陵溪口駐扁舟谿水隨君向北流行到荆門上三峽莫將孤月對猿愁","collection":"","collectiondesc":"","poemindex":78},{"author":"王昌齡","charstyle":"近體詩","id":58709,"chapter":"卷十六","chapternum":16,"title":"送柴侍御","titledesc":"","content":"沅水通波接武岡送君不覺有離傷青山一道同雲雨明月何曾是兩鄉","collection":"","collectiondesc":"","poemindex":79},{"author":"常建","charstyle":"古體詩","id":58710,"chapter":"卷十六","chapternum":16,"title":"春詞","titledesc":"","content":"菀菀黄栁絲濛濛雜花垂日高紅妝卧倚對春光遲寧知傍淇水騕褭黄金羈","collection":"","collectiondesc":"","poemindex":80},{"author":"常建","charstyle":"古體詩","id":58711,"chapter":"卷十六","chapternum":16,"title":"春詞","titledesc":"","content":"翳翳陌上桑南枝交北堂美人金梯出素手自提筐非但為蠶饑盈盈嬌路傍","collection":"","collectiondesc":"","poemindex":81},{"author":"常建","charstyle":"古體詩","id":58712,"chapter":"卷十六","chapternum":16,"title":"塞上曲","titledesc":"","content":"翩翩雲中使來問太原卒百戰苦不歸刀頭怨明月塞雲隨陣落寒日傍城没城下有寡妻哀哀哭枮骨","collection":"","collectiondesc":"","poemindex":82},{"author":"常建","charstyle":"古體詩","id":58713,"chapter":"卷十六","chapternum":16,"title":"古意","titledesc":"","content":"牧馬古道傍道傍多古墓蕭條愁殺人蟬鳴白楊樹回頭望京邑合沓生塵霧富貴安可常歸來保貞素","collection":"","collectiondesc":"","poemindex":83},{"author":"常建","charstyle":"古體詩","id":58714,"chapter":"卷十六","chapternum":16,"title":"古意","titledesc":"","content":"明月照髙閣綵女褰羅幕歌舞臨碧雲簫聲沸珠箔青鸞臨南海天上雙白鶴萬里齊翼飛意求君門樂玉霄九重閉金鎖夜不開兩翅自無力愁鳴雲外來態深人空貴勢屈無良媒俛仰顧中禁東飛白玉臺","collection":"","collectiondesc":"","poemindex":84},{"author":"常建","charstyle":"古體詩","id":58715,"chapter":"卷十六","chapternum":16,"title":"古意","titledesc":"","content":"楚王竟何去獨自留巫山偏使世人見迢迢江漢間駐舟春谿裏皆願拜靈顔寤寐見神女金沙鳴珮環閒艷絶世姿令人氣力㣲含笑竟不語化作朝雲飛","collection":"","collectiondesc":"","poemindex":85},{"author":"常建","charstyle":"古體詩","id":58716,"chapter":"卷十六","chapternum":16,"title":"白龍窟泛舟寄天台學道者","titledesc":"","content":"夕映翠山深餘暉在龍窟扁舟滄浪意淡淡花影没西浮入天色南望對雲闕因憶莓苔峯初陽濯玄髮泉蘿兩幽映松鶴間清越碧海瑩子神玉膏澤人骨忽然為枯木㣲興遂如兀應寂中有天明心外無物環迴從所汎夜静猶不歇澹然意無限身與波上月","collection":"","collectiondesc":"","poemindex":86},{"author":"常建","charstyle":"古體詩","id":58717,"chapter":"卷十六","chapternum":16,"title":"送楚十少府","titledesc":"","content":"㣲風吹霜氣寒影流前除落日未能别蕭蕭林木虚愁煙閉千里仙尉其何如因送别鶴操贈之雙鯉魚鯉魚在金盤别鶴哀有餘心事則如此請君開素書","collection":"","collectiondesc":"","poemindex":87},{"author":"常建","charstyle":"古體詩","id":58718,"chapter":"卷十六","chapternum":16,"title":"江上琴興","titledesc":"","content":"江上調玉琴一絃清一心泠泠七絃遍萬木澄幽隂能使江月白又令江水深始知枯桐枝可以徽黄金","collection":"","collectiondesc":"","poemindex":88},{"author":"常建","charstyle":"古體詩","id":58719,"chapter":"卷十六","chapternum":16,"title":"湖中晩霽","titledesc":"","content":"湖廣舟自輕江天欲澄霽是時清楚望氣色猶霾曀踟蹰金霞白波上日初麗烟虹落鏡中樹木生天際杳杳涯欲辨蒙蒙雪復閉言乗星漢明又覩寰瀛勢㣲興從此愜悠然不知嵗試歌滄浪清遂覺乾坤細豈念客衣薄將期永投袂遲迴漁父間一雁聲嘹唳","collection":"","collectiondesc":"","poemindex":89},{"author":"常建","charstyle":"古體詩","id":58720,"chapter":"卷十六","chapternum":16,"title":"白湖寺後谿宿雲門","titledesc":"","content":"落日山水清亂流鳴淙淙舊蒲雨抽節新花水對𥦗谿中日已没歸鳥多為雙杉松引直路出谷臨前湖洲渚晩色靜又觀花與蒲入溪復登嶺草淺寒流速圓月明高峯春山因獨宿松陰澄初夜曙色分逺目日出城南隅青青媚川陸亂花覆東郭碧氣銷長林四郊一清影千里歸寸心前瞻王程促却戀雲門深畢景有餘興到家彈玉琴","collection":"","collectiondesc":"","poemindex":90},{"author":"常建","charstyle":"古體詩","id":58721,"chapter":"卷十六","chapternum":16,"title":"閒齋卧雨行藥至山館稍次湖亭","titledesc":"","content":"旬時結陰霖簾外初白日齋目清病容心魂畏虚室閒梅照前户明鏡悲舊質同袍四五人何不來問疾","collection":"","collectiondesc":"","poemindex":91},{"author":"常建","charstyle":"古體詩","id":58722,"chapter":"卷十六","chapternum":16,"title":"閒齋卧雨行藥至山館稍次湖亭","titledesc":"","content":"行藥至石壁東風變萌芽主人山門綠小隱湖中花時物堪獨往春帆宜别家辭君向滄海爛漫從天涯","collection":"","collectiondesc":"","poemindex":92},{"author":"常建","charstyle":"古體詩","id":58723,"chapter":"卷十六","chapternum":16,"title":"仙谷遇毛女意知是秦宫人","titledesc":"","content":"谿口水石淺泠泠明藥叢入谿雙峯峻松栝疎幽風垂嶺枝嫋嫋翳泉花濛濛夤縁霽人目路盡心彌通盤石横陽崖前臨殊未窮回潭清雲影瀰漫長天空水邊一神女千嵗為玉童羽毛經漢代珠翠逃秦宫目覿神已寓鶴飛言未終祈君青雲祕願謁黄仙翁常以耕玉田龍鳴西頂中金梯與天接㡬日來相逢","collection":"","collectiondesc":"","poemindex":93},{"author":"常建","charstyle":"古體詩","id":58724,"chapter":"卷十六","chapternum":16,"title":"夢太白西峯","titledesc":"","content":"夢寐升九崖杳靄逢玄君遺我太白峯寥寥辭垢氛結宇在星漢宴林閉氤氲檐楹覆餘翠巾舄生片雲時往谿谷間孤亭晝仍曛松峯引天影石瀨清霞文恬目緩舟趣霽心投鳥羣春風又搖櫂潭島花紛紛","collection":"","collectiondesc":"","poemindex":94},{"author":"常建","charstyle":"古體詩","id":58725,"chapter":"卷十六","chapternum":16,"title":"鄂渚招王昌齡張僨","titledesc":"","content":"刈蘆曠野中沙上飛黄雲天晦無精光茫茫悲逺君楚山隔湘水湖畔落日曛春雁又北飛音書固難聞謫居未為歎讒枉何由分午日逐蛟龍宜為吊寃文翻覆古共然名宦安足云貧士任枯槁捕魚清江濆有時荷鋤犂曠野自耕耘不然春山隱谿澗何氤氲山鹿自有場賢達亦顧羣二賢歸去來世上徒紛紛","collection":"","collectiondesc":"","poemindex":95},{"author":"常建","charstyle":"古體詩","id":58726,"chapter":"卷十六","chapternum":16,"title":"晦日馬鐙曲稍次中流作","titledesc":"","content":"夜寒宿蘆葦曉色明西林初日在川上便澄游子心晴天無纎翳郊野浮春陰波靜隨釣魚舟小綠水深出浦見千里曠然諧逺尋扣船應漁父同唱滄浪吟","collection":"","collectiondesc":"","poemindex":96},{"author":"常建","charstyle":"古體詩","id":58727,"chapter":"卷十六","chapternum":16,"title":"宿五度谿仙人得道處","titledesc":"","content":"五度谿上花生根依兩崖二月尋片雲願宿秦人家上見懸崖崩下見白水湍仙人彈碁處石上青蘿盤無處求玉童翳翳唯林巒前谿遇新月聊取玉琴彈","collection":"","collectiondesc":"","poemindex":97},{"author":"常建","charstyle":"古體詩","id":58728,"chapter":"卷十六","chapternum":16,"title":"西山","titledesc":"","content":"一身為輕舟落日西山際常隨去帆影逺接長天勢物象歸餘清林巒分夕麗亭亭碧流暗日入孤霞繼渚日逺陰映湖雲尚明霽林昏楚色來岸逺荆門閉至夜轉清迥蕭蕭北風厲沙邊雁鷺泊宿處蒹葭蔽圓月逗前浦孤琴又搖曳泠然夜遂深白露沾人袂","collection":"","collectiondesc":"","poemindex":98},{"author":"常建","charstyle":"古體詩","id":58729,"chapter":"卷十六","chapternum":16,"title":"第三峯","titledesc":"","content":"西山第三頂茅宇依雙松杳杳欲至天雲梯昇㡬重瑩魄澄玉虚以求鸞鶴蹤逶迤非天人執節乗赤龍旁映白日光縹緲輕霞容孤輝上煙霧餘影明心胷願與黄麒麟欲飛而莫從因寂清萬象輕雲自中峯山暝學棲鳥月來隨暗蛬尋空靜餘響嫋嫋雲谿鐘","collection":"","collectiondesc":"","poemindex":99},{"author":"常建","charstyle":"古體詩","id":58730,"chapter":"卷十六","chapternum":16,"title":"張天師草堂","titledesc":"","content":"靈谿宴清宇傍倚枯松根花藥繞方丈瀑泉飛至門四氣閉炎熱兩崖改明昏夜深月暫皎亭午朝始暾信是天人居幽幽寂無喧萬壑應鳴磬諸峯接一魂遂登仙子谷因醉田中樽時節開玉書窅映飛天言心化便無影目精焉累煩忽而舉霄漢寥落空南軒","collection":"","collectiondesc":"","poemindex":100},{"author":"常建","charstyle":"古體詩","id":58731,"chapter":"卷十六","chapternum":16,"title":"漁浦","titledesc":"","content":"春至百草緑陂澤聞鶬鶊别家投釣翁今世滄浪情漚紵為緼袍折麻為長纓榮譽失本眞怪人浮此生碧水月自濶安流淨而平扁舟與天際獨往誰能名","collection":"","collectiondesc":"","poemindex":101},{"author":"常建","charstyle":"古體詩","id":58732,"chapter":"卷十六","chapternum":16,"title":"空靈山應田叟","titledesc":"","content":"湖南無村落山舎多黄茅淳朴如太古其人居鳥巢牧童唱巴歌野老亦獻嘲泊舟問谿口言語皆啞咬土俗不尚農豈暇論肥磽莫傜射禽獸浮客烹魚鮫余亦罘罝人獲麋今尚苞敬君中國來願以充其庖日入聞虎鬬空山滿咆哮懷人雖共安異域終難交白水可洗心采薇可為肴拽策背落日江風鳴梢梢","collection":"","collectiondesc":"","poemindex":102},{"author":"常建","charstyle":"古體詩","id":58733,"chapter":"卷十六","chapternum":16,"title":"張山人彈琴","titledesc":"","content":"君去芳草緑西峰彈玉琴豈惟丘中賞兼得清煩襟朝從山口還出嶺聞清音了然雲霞氣照見天地心玄鶴下澄空翩翩舞松林改絃扣商聲又聽飛龍吟稍覺此身妄漸知仙事深其將鍊金鼎永以投吾簪","collection":"","collectiondesc":"","poemindex":103},{"author":"常建","charstyle":"古體詩","id":58734,"chapter":"卷十六","chapternum":16,"title":"高樓夜彈箏","titledesc":"","content":"高樓百餘尺直上江水平明月照人苦開簾彈玉箏山髙猿狖急天靜鴻雁鳴曲度猶未終東峰霞半生","collection":"","collectiondesc":"","poemindex":104},{"author":"常建","charstyle":"古體詩","id":58735,"chapter":"卷十六","chapternum":16,"title":"昭君墓","titledesc":"","content":"漢宫豈不死異域傷獨没萬里䭾黄金蛾眉為枯骨廻車夜出塞立馬皆不發共恨丹青人墳上哭明月","collection":"","collectiondesc":"","poemindex":105},{"author":"常建","charstyle":"古體詩","id":58736,"chapter":"卷十六","chapternum":16,"title":"王將軍墓","titledesc":"","content":"嫖姚北伐時深入强千里戰餘落日黄軍敗鼓聲死嘗聞漢飛將可奪單于壘今與山鬼鄰殘兵哭遼水","collection":"","collectiondesc":"","poemindex":106},{"author":"常建","charstyle":"古體詩","id":58737,"chapter":"卷十六","chapternum":16,"title":"張公子行","titledesc":"","content":"日出乗釣舟嫋嫋持釣竿涉淇傍荷花驄馬閑金鞍俠客白雲中腰間懸轆轤出門事嫖姚為君西擊胡胡兵漢騎相馳逐轉戰孤軍海西曲百尺旌竿沈墨雲邊笳落日不堪聞","collection":"","collectiondesc":"","poemindex":107},{"author":"常建","charstyle":"古體詩","id":58738,"chapter":"卷十六","chapternum":16,"title":"古意","titledesc":"","content":"井底玉氷洞地明琥珀轆轤青絲索仙人騎鳯披彩霞挽上銀瓶照天閣黄金作身雙飛龍口銜明月噴芙蓉一時渡海望不見曉上青樓十二重","collection":"","collectiondesc":"","poemindex":108},{"author":"常建","charstyle":"古體詩","id":58739,"chapter":"卷十六","chapternum":16,"title":"古興","titledesc":"","content":"轆轤井上雙梧桐飛鳥銜花日將没深閨女兒莫愁年玉指泠泠怨金碧石榴裠裾蛺蝶飛見人不語顰蛾眉青絲素絲紅緑絲織成錦衾當為誰","collection":"","collectiondesc":"","poemindex":109},{"author":"常建","charstyle":"近體詩","id":58740,"chapter":"卷十六","chapternum":16,"title":"送陸擢","titledesc":"","content":"聖代多才俊陸生何考槃南山高松樹不合空摧殘九月湖上别北風秋雨寒殷勤歎孤鳯早食金琅玕","collection":"","collectiondesc":"","poemindex":110},{"author":"常建","charstyle":"近體詩","id":58741,"chapter":"卷十六","chapternum":16,"title":"送李十一尉臨谿","titledesc":"","content":"泠泠花下琴君唱渡江吟天際一帆影預懸離别心以言神仙尉因致瑤華音回軫撫商調越谿澄碧林","collection":"","collectiondesc":"","poemindex":111},{"author":"常建","charstyle":"近體詩","id":58742,"chapter":"卷十六","chapternum":16,"title":"宿王昌齡隱居","titledesc":"","content":"清谿深不測隱處惟孤雲松際露㣲月清光猶為君茅亭宿花影藥院滋苔紋余亦謝時去西山鸞鶴羣","collection":"","collectiondesc":"","poemindex":112},{"author":"常建","charstyle":"近體詩","id":58743,"chapter":"卷十六","chapternum":16,"title":"題破山寺後院","titledesc":"","content":"清晨入古寺初日照高林竹徑通幽處禪房花木深山光悦鳥性潭影空人心萬籟此俱寂但餘鐘磬音〈歐陽永叔云吾嘗愛建竹逕通幽處禪房花木深欲效其語作一聮久不可得始知造意者為難工也來青州得一山齋不意平生想見而不能道以言者乃為已有於是益欲希其髣髴竟爾莫獲一言〉","collection":"","collectiondesc":"","poemindex":113},{"author":"常建","charstyle":"近體詩","id":58744,"chapter":"卷十六","chapternum":16,"title":"江行","titledesc":"","content":"平湖四無際此夜泛孤舟明月異方意吳歌令客愁鄉園碧雲外兄弟渌江頭萬里無歸信傷心看斗牛","collection":"","collectiondesc":"","poemindex":114},{"author":"常建","charstyle":"近體詩","id":58745,"chapter":"卷十六","chapternum":16,"title":"塞下曲","titledesc":"","content":"玉帛朝回望帝鄉烏孫歸去不稱王天涯靜處無征戰兵氣銷為日月光","collection":"","collectiondesc":"","poemindex":115},{"author":"常建","charstyle":"近體詩","id":58746,"chapter":"卷十六","chapternum":16,"title":"塞下曲","titledesc":"","content":"北海陰風動地來明君祠上望龍堆髑髏皆是長城卒日暮沙場飛作灰","collection":"","collectiondesc":"","poemindex":116},{"author":"常建","charstyle":"近體詩","id":58747,"chapter":"卷十六","chapternum":16,"title":"送宇文六","titledesc":"","content":"花映垂楊漢水清㣲風林裏一枝輕即今江北還如此愁殺江南離别情","collection":"","collectiondesc":"","poemindex":117},{"author":"常建","charstyle":"近體詩","id":58748,"chapter":"卷十六","chapternum":16,"title":"三日尋李九莊","titledesc":"","content":"雨歇楊林東渡頭永和三月盪輕舟故人家在桃花岸直到門前谿水流","collection":"","collectiondesc":"","poemindex":118},{"author":"崔曙","charstyle":"古體詩","id":58749,"chapter":"卷十六","chapternum":16,"title":"山下晩晴","titledesc":"","content":"寥寥逺天淨谿路何空濛斜光照疎雨秋氣生白虹雲盡山色暝蕭條西北風故林歸宿處一葉下梧桐","collection":"","collectiondesc":"","poemindex":119},{"author":"崔曙","charstyle":"古體詩","id":58750,"chapter":"卷十六","chapternum":16,"title":"潁陽東谿懷古","titledesc":"","content":"靈谿氛霧歇皎鏡清心顔空色不映水秋聲多在山世人久疎曠萬物皆自閒白鷺寒更浴孤雲晴未還昔時讓王者此地閉玄闗無以躡高步凄涼岑壑間","collection":"","collectiondesc":"","poemindex":120},{"author":"崔曙","charstyle":"古體詩","id":58751,"chapter":"卷十六","chapternum":16,"title":"早發交崖山還太室作","titledesc":"","content":"東林氣㣲白寒鳥忽髙翔吾亦自兹去北山歸草堂仲冬正三五日月遙相望肅肅過潁上曨曨辨少陽川氷生積雪野火出枯桑獨徃路難盡窮陰人易傷傷此無衣客如何蒙雨霜","collection":"","collectiondesc":"","poemindex":121},{"author":"崔曙","charstyle":"古體詩","id":58752,"chapter":"卷十六","chapternum":16,"title":"嵩山尋馮鍊師不遇","titledesc":"","content":"青溪訪道凌煙曙王子仙成巳飛去更值空山雷雨時雲林薄暮歸何處","collection":"","collectiondesc":"","poemindex":122},{"author":"崔曙","charstyle":"近體詩","id":58753,"chapter":"卷十六","chapternum":16,"title":"奉試明堂火珠","titledesc":"","content":"正位開重屋凌空出火珠夜來雙月滿曙後一星孤天淨光難滅雲生望欲無遙知太平代國寶在名都〈曙以是詩得名明年卒惟一女名星星始悟其䜟也〉","collection":"","collectiondesc":"","poemindex":123},{"author":"崔曙","charstyle":"近體詩","id":58754,"chapter":"卷十六","chapternum":16,"title":"緱山廟","titledesc":"","content":"遺廟宿陰隂孤峯映緑林步隨仙路逺意入道門深澗水流年月山雲變古今祗聞風竹裏猶有鳯笙音","collection":"","collectiondesc":"","poemindex":124},{"author":"崔曙","charstyle":"近體詩","id":58755,"chapter":"卷十六","chapternum":16,"title":"途中晩發","titledesc":"","content":"晩霽長風裏勞歌赴逺期雲輕歸海疾月滿下山遲旅望因高盡鄉心遇物悲故林遙不見况在落花時","collection":"","collectiondesc":"","poemindex":125},{"author":"崔曙","charstyle":"近體詩","id":58756,"chapter":"卷十六","chapternum":16,"title":"九日登望仙臺仍呈劉明府容","titledesc":"","content":"漢文皇帝有高臺此日登臨曙色開三晉雲山皆北向二陵風雨自東來闗門令尹誰能識河上仙人去不回且欲近尋彭澤宰陶然共醉菊花杯","collection":"","collectiondesc":"","poemindex":126}]