[
  {
    "id": 125438,
    "uid": "line-26-1",
    "chapter": "卷二十六",
    "chapternum": 26,
    "charstyle": "",
    "linenum": 1,
    "type": "章节说明",
    "linetype": "bookdesc",
    "content": "欽定四庫全書",
    "author": ""
  },
  {
    "id": 125439,
    "uid": "line-26-2",
    "chapter": "卷二十六",
    "chapternum": 26,
    "charstyle": "",
    "linenum": 2,
    "type": "章节说明",
    "linetype": "bookdesc",
    "content": "御定全唐詩錄卷二十六",
    "author": ""
  },
  {
    "id": 125440,
    "uid": "line-26-3",
    "chapter": "卷二十六",
    "chapternum": 26,
    "charstyle": "",
    "linenum": 3,
    "type": "作者",
    "linetype": "author",
    "content": "杜甫",
    "author": "杜甫"
  },
  {
    "id": 125441,
    "uid": "line-26-4",
    "chapter": "卷二十六",
    "chapternum": 26,
    "charstyle": "古體詩",
    "linenum": 4,
    "type": "古近体",
    "linetype": "charstyle",
    "content": "古體詩",
    "author": "杜甫"
  },
  {
    "id": 125442,
    "uid": "line-26-5",
    "chapter": "卷二十六",
    "chapternum": 26,
    "charstyle": "古體詩",
    "linenum": 5,
    "type": "标题",
    "linetype": "title",
    "content": "水閣朝霽奉簡嚴雲安",
    "author": "杜甫"
  },
  {
    "id": 125443,
    "uid": "line-26-6",
    "chapter": "卷二十六",
    "chapternum": 26,
    "charstyle": "古體詩",
    "linenum": 6,
    "type": "内容",
    "linetype": "content",
    "content": "東城抱春岑江閣鄰石面崔嵬晨雲白朝旭射芳甸雨檻卧花叢風床展書卷鈎簾宿鷺起丸藥流鸎囀呼婢取酒壺續兒誦文選晩交嚴明府矧此數相見",
    "author": "杜甫"
  },
  {
    "id": 125444,
    "uid": "line-26-7",
    "chapter": "卷二十六",
    "chapternum": 26,
    "charstyle": "古體詩",
    "linenum": 7,
    "type": "标题",
    "linetype": "title",
    "content": "三韻三篇〈選一首〉",
    "author": "杜甫"
  },
  {
    "id": 125445,
    "uid": "line-26-8",
    "chapter": "卷二十六",
    "chapternum": 26,
    "charstyle": "古體詩",
    "linenum": 8,
    "type": "内容",
    "linetype": "content",
    "content": "髙馬勿捶面長魚無損鱗辱馬馬毛焦困魚魚有神君看磊落士不肯易其身",
    "author": "杜甫"
  },
  {
    "id": 125446,
    "uid": "line-26-9",
    "chapter": "卷二十六",
    "chapternum": 26,
    "charstyle": "古體詩",
    "linenum": 9,
    "type": "标题",
    "linetype": "title",
    "content": "貽華陽柳少府",
    "author": "杜甫"
  },
  {
    "id": 125447,
    "uid": "line-26-10",
    "chapter": "卷二十六",
    "chapternum": 26,
    "charstyle": "古體詩",
    "linenum": 10,
    "type": "内容",
    "linetype": "content",
    "content": "繫馬喬木間問人野寺門栁侯披衣笑見我顔色温並坐石下堂俛視大江奔火雲洗月露絶壁上朝暾自非曉相訪觸熱生病根南方六七月出入異中原老少多暍死汗踰水漿翻俊才得之子筋力不辭煩指揮當世事語及戎馬存涕淚濺我裳悲氣排帝閽鬱陶抱長策義仗知者論吾衰卧江漢但媿識璵璠文章一小技於道未為尊起予幸斑白因是託子孫俱客古信州結廬依毁垣相去四五里徑微山葉繁時危挹佳士况免軍旅喧醉從趙女舞歌鼓秦人盆子壯顧我傷我驩兼淚痕餘生如過鳥故里今空村",
    "author": "杜甫"
  },
  {
    "id": 125448,
    "uid": "line-26-11",
    "chapter": "卷二十六",
    "chapternum": 26,
    "charstyle": "古體詩",
    "linenum": 11,
    "type": "标题",
    "linetype": "title",
    "content": "殿中楊監見示張旭草書圖",
    "author": "杜甫"
  },
  {
    "id": 125449,
    "uid": "line-26-12",
    "chapter": "卷二十六",
    "chapternum": 26,
    "charstyle": "古體詩",
    "linenum": 12,
    "type": "内容",
    "linetype": "content",
    "content": "斯人已云亡草聖秘難得及兹煩見示滿目一凄惻悲風生微綃萬里起古色鏘鏘鳴玉動落落羣松直連山蟠其間溟漲與筆力有練實先書臨池真盡墨俊拔為之主暮年思轉極未知張王後誰並百代則嗚呼東吳精逸氣感清識楊公拂篋笥舒卷忘寢食念昔揮毫端不獨觀酒徳",
    "author": "杜甫"
  },
  {
    "id": 125450,
    "uid": "line-26-13",
    "chapter": "卷二十六",
    "chapternum": 26,
    "charstyle": "古體詩",
    "linenum": 13,
    "type": "标题",
    "linetype": "title",
    "content": "課伐木〈幷序〉",
    "author": "杜甫"
  },
  {
    "id": 125451,
    "uid": "line-26-14",
    "chapter": "卷二十六",
    "chapternum": 26,
    "charstyle": "古體詩",
    "linenum": 14,
    "type": "标题说明",
    "linetype": "titledesc",
    "content": "課隸人伯夷辛秀信行等入谷斬陰木人日四根止維條伊枚正直挺然晨征暮返委積庭内我有藩籬是缺是補載伐篠簜伊仗支持則旅次于〈一本無于字〉小安山有虎知禁若恃爪牙之利必昏黑樘突夔人屋壁列樹白萄鏝為牆實以竹示式遏為與虎近混淪乎無良賓客憂害馬之徒茍活為幸可嘿息已作詩示宗武誦",
    "author": "杜甫"
  },
  {
    "id": 125452,
    "uid": "line-26-15",
    "chapter": "卷二十六",
    "chapternum": 26,
    "charstyle": "古體詩",
    "linenum": 15,
    "type": "内容",
    "linetype": "content",
    "content": "長夏無所為客居課奴僕清晨飯其腹持斧入白谷青冥曾巔後十里斬陰木人肩四根已亭午下山麓尚聞丁丁聲功課日各足蒼皮成委積素節相照燭藉汝跨小籬當仗苦虚竹空荒咆熊羆乳獸待人肉不示知禁情豈惟干戈哭城中賢府主處貴如白屋蕭蕭理體淨蜂蠆不敢毒虎穴連里閭隄防舊風俗泊舟滄江岸久客慎所觸舎西崖嶠壯雷雨蔚含蓄牆宇資屢修衰年怯幽獨爾曹輕執熱為我忍煩促秋光近青岑季月當泛菊報之以微寒共給酒一斛",
    "author": "杜甫"
  },
  {
    "id": 125453,
    "uid": "line-26-16",
    "chapter": "卷二十六",
    "chapternum": 26,
    "charstyle": "古體詩",
    "linenum": 16,
    "type": "标题",
    "linetype": "title",
    "content": "園人送𤓰",
    "author": "杜甫"
  },
  {
    "id": 125454,
    "uid": "line-26-17",
    "chapter": "卷二十六",
    "chapternum": 26,
    "charstyle": "古體詩",
    "linenum": 17,
    "type": "内容",
    "linetype": "content",
    "content": "江間雖炎瘴𤓰熟亦不早栢公鎮夔國滯務兹一掃食新先戰士共少及溪老傾筐蒲鴿青滿眼顔色好竹竿接嵌竇引注来鳥道沈浮亂氷玉愛惜如芝草落刃嚼氷霜開懷慰枯槁許以秋蔕除仍看小童抱東陵跡蕪絶楚漢休征討園人非故侯種此何草草",
    "author": "杜甫"
  },
  {
    "id": 125455,
    "uid": "line-26-18",
    "chapter": "卷二十六",
    "chapternum": 26,
    "charstyle": "古體詩",
    "linenum": 18,
    "type": "标题",
    "linetype": "title",
    "content": "信行逺修水筒",
    "author": "杜甫"
  },
  {
    "id": 125456,
    "uid": "line-26-19",
    "chapter": "卷二十六",
    "chapternum": 26,
    "charstyle": "古體詩",
    "linenum": 19,
    "type": "内容",
    "linetype": "content",
    "content": "汝性不茹葷清靜僕夫内秉心識本源於事少滯礙雲端水筒坼林表山石碎觸熱藉子脩通流與厨㑹往來四十里荒險崖谷大日曛驚未餐貌赤媿相對浮𤓰供老病裂餅嘗所愛於斯答恭謹足以殊殿最詎要方士符何假將軍盖〈一作佩〉行諸直如筆用意崎嶇外〈髙麗刻草堂詩作佩注引李貳師拔刀刺山而泉飛佩字較盖字為穩宜從之〉",
    "author": "杜甫"
  },
  {
    "id": 125457,
    "uid": "line-26-20",
    "chapter": "卷二十六",
    "chapternum": 26,
    "charstyle": "古體詩",
    "linenum": 20,
    "type": "标题",
    "linetype": "title",
    "content": "槐葉冷淘",
    "author": "杜甫"
  },
  {
    "id": 125458,
    "uid": "line-26-21",
    "chapter": "卷二十六",
    "chapternum": 26,
    "charstyle": "古體詩",
    "linenum": 21,
    "type": "内容",
    "linetype": "content",
    "content": "青青髙槐葉采掇付中厨新麫來近市汁滓宛相俱入鼎資過熟加餐愁欲無碧鮮俱照筯香飯兼苞蘆經齒冷於雪勸人投比珠願隨金騕褭走置錦屠蘇路逺思恐泥興深終不渝獻芹則小小薦藻明區區萬里露寒殿開氷清玉壺君王納凉晚此味亦時須",
    "author": "杜甫"
  },
  {
    "id": 125459,
    "uid": "line-26-22",
    "chapter": "卷二十六",
    "chapternum": 26,
    "charstyle": "古體詩",
    "linenum": 22,
    "type": "标题",
    "linetype": "title",
    "content": "行官張望補稻畦水歸",
    "author": "杜甫"
  },
  {
    "id": 125460,
    "uid": "line-26-23",
    "chapter": "卷二十六",
    "chapternum": 26,
    "charstyle": "古體詩",
    "linenum": 23,
    "type": "内容",
    "linetype": "content",
    "content": "東屯大江北百頃平若案六月青稻多千畦碧泉亂插秧適云已引溜加溉灌更僕往方塘決渠當斷岸公私各地著浸潤無天旱主守問家臣分明見溪畔芊芊炯翠羽剡剡生銀漢鷗鳥鏡裏來闗山雪邊看秋菰成黑米精鑿傳白粲玉粒足晨炊紅鮮任霞散終然添旅食作苦期壯觀遺穂及衆多我倉戒滋蔓",
    "author": "杜甫"
  },
  {
    "id": 125461,
    "uid": "line-26-24",
    "chapter": "卷二十六",
    "chapternum": 26,
    "charstyle": "古體詩",
    "linenum": 24,
    "type": "标题",
    "linetype": "title",
    "content": "催宗文樹雞柵",
    "author": "杜甫"
  },
  {
    "id": 125462,
    "uid": "line-26-25",
    "chapter": "卷二十六",
    "chapternum": 26,
    "charstyle": "古體詩",
    "linenum": 25,
    "type": "内容",
    "linetype": "content",
    "content": "吾衰怯行邁旅次展崩迫愈風傳烏雞秋卵方漫喫自春生成者隨母向百翮驅趁制不禁喧呼山腰宅課奴殺青竹終日憎赤幘踏藉盤案翻塞蹊使之隔牆東有隙地可以樹髙柵避熱時來歸問兒所爲跡織籠曹其内令人不得擲稀間可突過觜爪還汚席我寛螻蟻遭彼免狐貉厄應宜各長幼自此均勍敵籠柵念有修近身見損益明明領處分一一當剖析不昧風雨晨亂離減憂慼其流則凡鳥其氣心匪石倚賴窮嵗晏撥煩去氷釋未似尸鄉翁拘留蓋阡陌",
    "author": "杜甫"
  },
  {
    "id": 125463,
    "uid": "line-26-26",
    "chapter": "卷二十六",
    "chapternum": 26,
    "charstyle": "古體詩",
    "linenum": 26,
    "type": "标题",
    "linetype": "title",
    "content": "園官送菜〈并序〉",
    "author": "杜甫"
  },
  {
    "id": 125464,
    "uid": "line-26-27",
    "chapter": "卷二十六",
    "chapternum": 26,
    "charstyle": "古體詩",
    "linenum": 27,
    "type": "标题说明",
    "linetype": "titledesc",
    "content": "園官送菜把本數日闕矧苦苣馬齒掩乎嘉蔬傷小人妬害君子菜不足道也比而作詩",
    "author": "杜甫"
  },
  {
    "id": 125465,
    "uid": "line-26-28",
    "chapter": "卷二十六",
    "chapternum": 26,
    "charstyle": "古體詩",
    "linenum": 28,
    "type": "内容",
    "linetype": "content",
    "content": "清晨䝉菜把常荷地主恩守者愆實數略有其名存苦苣刺如針馬齒葉亦繁青青嘉蔬色埋沒在中園園吏未足怪世事固堪論嗚呼戰伐久荆棘暗長原乃知苦苣輩傾奪蕙草根小人塞道路為態何喧喧又如馬齒盛氣擁葵荏昏㸃染不易虞絲麻雜羅紈一經器物内永挂麤刺痕志士採紫芝放歌避戎軒畦丁負籠至感動百慮端",
    "author": "杜甫"
  },
  {
    "id": 125466,
    "uid": "line-26-29",
    "chapter": "卷二十六",
    "chapternum": 26,
    "charstyle": "古體詩",
    "linenum": 29,
    "type": "标题",
    "linetype": "title",
    "content": "驅竪子摘蒼耳",
    "author": "杜甫"
  },
  {
    "id": 125467,
    "uid": "line-26-30",
    "chapter": "卷二十六",
    "chapternum": 26,
    "charstyle": "古體詩",
    "linenum": 30,
    "type": "内容",
    "linetype": "content",
    "content": "江上秋已分林中瘴猶劇畦丁告勞苦無以供日夕蓬莠獨不焦野蔬暗泉石卷耳况療風童兒且時摘侵星驅之去爛漫任逺適放筐亭午際洗剝相䝉羃登牀半生熟下筯還小益加㸃𤓰薤間依稀橘奴跡亂世誅求急黎民糠籺窄飽食復何心荒哉膏粱客富家厨肉臭戰地骸骨白寄語惡少年黄金且休擲",
    "author": "杜甫"
  },
  {
    "id": 125468,
    "uid": "line-26-31",
    "chapter": "卷二十六",
    "chapternum": 26,
    "charstyle": "古體詩",
    "linenum": 31,
    "type": "标题",
    "linetype": "title",
    "content": "雨",
    "author": "杜甫"
  },
  {
    "id": 125469,
    "uid": "line-26-32",
    "chapter": "卷二十六",
    "chapternum": 26,
    "charstyle": "古體詩",
    "linenum": 32,
    "type": "内容",
    "linetype": "content",
    "content": "峽雲行清曉煙霧相徘徊風吹蒼江樹雨灑石壁來凄凄生餘寒殷殷兼出雷白谷變氣𠉀朱炎安在哉髙鳥濕不下居人門未開楚宫久已滅幽珮爲誰哀侍臣書王夢賦有冠古才冥冥翠龍駕多自巫山臺",
    "author": "杜甫"
  },
  {
    "id": 125470,
    "uid": "line-26-33",
    "chapter": "卷二十六",
    "chapternum": 26,
    "charstyle": "古體詩",
    "linenum": 33,
    "type": "标题",
    "linetype": "title",
    "content": "又上後園山脚",
    "author": "杜甫"
  },
  {
    "id": 125471,
    "uid": "line-26-34",
    "chapter": "卷二十六",
    "chapternum": 26,
    "charstyle": "古體詩",
    "linenum": 34,
    "type": "内容",
    "linetype": "content",
    "content": "昔我遊山東憶戲東嶽陽窮秋立日觀矯首望八荒朱崖著毫髮碧海吹衣裳蓐收困用事玄冥蔚强梁逝水自朝宗鎮名各其方平原獨憔悴農力廢耕桑非關風露凋曽是戍役傷於時國用富足以守邊疆朝廷任猛將逺奪戎馬場到今事反覆故老淚萬行龜䝉不復見况乃懷舊鄉肺萎屬久戰骨出熱中腸憂來杖匣劍更上林北岡瘴毒猿鳥落峽乾南日黄秋風亦已起江漢始如湯登髙欲有往蕩析川無梁哀彼逺征人去家死路㫄不及祖父塋纍纍塜相當",
    "author": "杜甫"
  },
  {
    "id": 125472,
    "uid": "line-26-35",
    "chapter": "卷二十六",
    "chapternum": 26,
    "charstyle": "古體詩",
    "linenum": 35,
    "type": "标题",
    "linetype": "title",
    "content": "雨",
    "author": "杜甫"
  },
  {
    "id": 125473,
    "uid": "line-26-36",
    "chapter": "卷二十六",
    "chapternum": 26,
    "charstyle": "古體詩",
    "linenum": 36,
    "type": "内容",
    "linetype": "content",
    "content": "空山中宵陰微冷先枕席迴風起清曙萬象凄已碧落落出岫雲渾渾倚天石日假何道行雨含長江白連檣荆州船有士荷矛㦸南防草鎮慘霑濕赴逺役羣盜下辟山總戎備强敵水深雲光廓鳴櫓各有適漁艇息悠悠夷歌負樵客留滯一老翁書時記朝夕",
    "author": "杜甫"
  },
  {
    "id": 125474,
    "uid": "line-26-37",
    "chapter": "卷二十六",
    "chapternum": 26,
    "charstyle": "古體詩",
    "linenum": 37,
    "type": "标题",
    "linetype": "title",
    "content": "甘林",
    "author": "杜甫"
  },
  {
    "id": 125475,
    "uid": "line-26-38",
    "chapter": "卷二十六",
    "chapternum": 26,
    "charstyle": "古體詩",
    "linenum": 38,
    "type": "内容",
    "linetype": "content",
    "content": "捨舟越西岡入林解我衣青芻適馬性好鳥知人歸晨光映逺岫夕露見日晞遲暮少寢食清曠喜荆扉經過倦俗態在野無所違試問甘藜藿未肯羨輕肥喧靜不同科出處各天機勿矜朱門是陋此白屋非明朝步鄰里長老可以依時危賦斂數脱粟為爾揮相攜行荳田秋花靄菲菲子實不得喫貨市送王畿盡添軍旅用迫此公家威主人長跪問戎馬何時稀我衰易悲傷屈指數賊圍勸其死王命慎莫逺奮飛",
    "author": "杜甫"
  },
  {
    "id": 125476,
    "uid": "line-26-39",
    "chapter": "卷二十六",
    "chapternum": 26,
    "charstyle": "古體詩",
    "linenum": 39,
    "type": "标题",
    "linetype": "title",
    "content": "種萵苣〈并序〉",
    "author": "杜甫"
  },
  {
    "id": 125477,
    "uid": "line-26-40",
    "chapter": "卷二十六",
    "chapternum": 26,
    "charstyle": "古體詩",
    "linenum": 40,
    "type": "标题说明",
    "linetype": "titledesc",
    "content": "旣雨已秋堂下理小畦隔種一兩席許萵苣向二旬矣而苣不甲坼伊人莧青青傷時君子或晩得微祿轗軻不進因作此詩",
    "author": "杜甫"
  },
  {
    "id": 125478,
    "uid": "line-26-41",
    "chapter": "卷二十六",
    "chapternum": 26,
    "charstyle": "古體詩",
    "linenum": 41,
    "type": "内容",
    "linetype": "content",
    "content": "陰陽一錯亂驕蹇不復理枯旱於其中炎方慘如燬植物半蹉跎嘉生將已矣雲雷歘奔命師伯集所使指麾赤白日澒洞青光起雨聲先已風散足盡西靡山泉落滄江霹靂猶在耳終朝紆颯沓信宿罷瀟灑堂下可以畦呼童對經始苣兮蔬之常隨事蓺其子破塊數席間荷鋤功易止兩旬不甲坼空惜埋泥滓野莧迷汝來宗生實於此此輩豈無秋亦䝉寒露委翻然出地速滋蔓戸庭毁因知邪干正掩抑至沒齒賢良雖得祿守道不封已擁塞敗芝蘭衆多盛荆杞中園陷蕭艾老圃永為恥登於白玉盤藉以如霞綺莧也無所施胡顔入筐篚",
    "author": "杜甫"
  },
  {
    "id": 125479,
    "uid": "line-26-42",
    "chapter": "卷二十六",
    "chapternum": 26,
    "charstyle": "古體詩",
    "linenum": 42,
    "type": "标题",
    "linetype": "title",
    "content": "暇日小園散病將種秋菜督勒耕牛兼書觸目",
    "author": "杜甫"
  },
  {
    "id": 125480,
    "uid": "line-26-43",
    "chapter": "卷二十六",
    "chapternum": 26,
    "charstyle": "古體詩",
    "linenum": 43,
    "type": "内容",
    "linetype": "content",
    "content": "不愛入州府畏人嫌我真及乎歸茅宇㫄舍未曾嗔老病忌拘束應接䘮精神江村意自放林木心所欣秋耕屬地濕山雨近甚匀冬菁飯之半牛力晚來新深耕種數畆未甚後四隣嘉蔬既不一名數頗具陳荆巫非苦寒採擷接青春飛来兩白鶴暮啄泥中芹雄者左翮埀損傷已露筋一歩再流血尚驚矰繳勤三步六號叫志屈悲哀頻鸞凰不相待側頸訴髙旻枚藜俯沙渚為汝鼻酸辛",
    "author": "杜甫"
  },
  {
    "id": 125481,
    "uid": "line-26-44",
    "chapter": "卷二十六",
    "chapternum": 26,
    "charstyle": "古體詩",
    "linenum": 44,
    "type": "集合开始",
    "linetype": "collectionstart",
    "content": "",
    "author": "杜甫"
  },
  {
    "id": 125482,
    "uid": "line-26-45",
    "chapter": "卷二十六",
    "chapternum": 26,
    "charstyle": "古體詩",
    "linenum": 45,
    "type": "集合标题",
    "linetype": "collection",
    "content": "八哀詩〈幷序〉",
    "author": "杜甫"
  },
  {
    "id": 125483,
    "uid": "line-26-46",
    "chapter": "卷二十六",
    "chapternum": 26,
    "charstyle": "古體詩",
    "linenum": 46,
    "type": "集合说明",
    "linetype": "collectiondesc",
    "content": "傷時盜賊未息興起王公李公歎舊懷賢終於張相國八公前後存沒遂不詮次焉",
    "author": "杜甫"
  },
  {
    "id": 125484,
    "uid": "line-26-47",
    "chapter": "卷二十六",
    "chapternum": 26,
    "charstyle": "古體詩",
    "linenum": 47,
    "type": "标题",
    "linetype": "title",
    "content": "贈司空王公思禮〈髙麗人〉",
    "author": "杜甫"
  },
  {
    "id": 125485,
    "uid": "line-26-48",
    "chapter": "卷二十六",
    "chapternum": 26,
    "charstyle": "古體詩",
    "linenum": 48,
    "type": "内容",
    "linetype": "content",
    "content": "司空出東夷童稚刷勁翮追隨燕薊兒頴鋭物不隔服事哥舒翰意無流沙磧未甚拔行間犬戎大充斥短小精悍姿屹然强冦敵貫穿百萬衆出入由咫尺馬鞍懸將首甲外控鳴鏑洗劍青海水刻銘天山石九曲非外蕃其王轉深壁飛兔不近駕鷙鳥資逺擊曉達兵家流飽聞春秋癖胷襟日沈靜肅肅自有適潼關初潰散萬乗猶辟易偏裨無所施元帥見手格太子入朔方至尊狩梁益胡馬纒伊洛中原氣甚逆肅宗登寳位塞望勢敦迫公時徒步至請罪將厚責際會清河公間道傳玉冊〈清河公房琯也時自蜀奉太上皇𠕋命至諫上以為可收後効遂釋之〉天王拜跪畢讜議果氷釋翠華卷飛雪熊虎亘阡陌屯兵鳳凰山帳殿涇渭闢金城賊咽喉詔鎮雄所搤禁暴清無雙爽氣春淅瀝巷有從公歌野多青青麥及夫哭廟後復領太原役恐懼祿位髙悵望王土窄不得見清時嗚呼就窀穸永繫五湖舟悲甚田橫客千秋汾晉間事與雲水白昔觀文苑傳豈述㢘藺績嗟嗟鄧大夫士卒終倒㦸〈鄧景山為太原尹為軍衆所殺〉",
    "author": "杜甫"
  },
  {
    "id": 125486,
    "uid": "line-26-49",
    "chapter": "卷二十六",
    "chapternum": 26,
    "charstyle": "古體詩",
    "linenum": 49,
    "type": "标题",
    "linetype": "title",
    "content": "故司徒李公光弼",
    "author": "杜甫"
  },
  {
    "id": 125487,
    "uid": "line-26-50",
    "chapter": "卷二十六",
    "chapternum": 26,
    "charstyle": "古體詩",
    "linenum": 50,
    "type": "内容",
    "linetype": "content",
    "content": "司徒天寶末北收晉陽甲獷騎攻吾城愁寂意不惬人安若泰山薊北斷右脅朔方氣乃蘇黎首見帝業二宫泣西郊九廟起頹壓未散河陽卒思明偽臣妾復自碣石来火焚乾坤獵髙視笑祿山公又大獻㨗異王冊崇勲小敵信所怯擁兵鎮河汴千里初妥帖青蠅紛營營風雨秋一葉内省未入朝死淚終映睫大屋去髙棟長城掃遺堞平生白羽扇零落蛟龍匣雅望與英姿惻愴槐里接三軍晦光彩烈士痛稠叠直筆在史臣將来洗箱箧吾思哭孤冢南紀阻歸楫扶顛永蕭條未濟失利涉疲薾竟何人灑涕巴東峽",
    "author": "杜甫"
  },
  {
    "id": 125488,
    "uid": "line-26-51",
    "chapter": "卷二十六",
    "chapternum": 26,
    "charstyle": "古體詩",
    "linenum": 51,
    "type": "标题",
    "linetype": "title",
    "content": "贈左僕射鄭國公嚴公武",
    "author": "杜甫"
  },
  {
    "id": 125489,
    "uid": "line-26-52",
    "chapter": "卷二十六",
    "chapternum": 26,
    "charstyle": "古體詩",
    "linenum": 52,
    "type": "内容",
    "linetype": "content",
    "content": "鄭公瑚璉器華岳金天晶昔在童子日已聞老成名嶷然大賢後復見秀骨清開口取將相小心事友生閱書百紙盡落筆四座驚歴職匪父任嫉邪常力爭漢儀尚整肅賊騎忽縱橫飛傳自河隴逢人問公卿不知萬乗出雪涕風悲鳴受詞劒閣道謁帝蕭關城寂寞雲臺仗飄颻沙塞旌江山少使者笳鼔凝皇情壯士血相視忠臣氣不平密論貞觀體揮發岐陽征感激動四極聨翩收二京西郊牛酒再原廟丹青明匡汲俄寵辱衛霍竟哀榮四登㑹府地三掌華陽兵京兆空栁色尚書無履聲羣烏自朝夕白馬休橫行諸葛蜀人愛文翁儒化成公来雪山重公去雪山輕記室得何遜韜鈐延子荆四郊失壁壘虚館開逢迎堂上指圗畫軍中吹玉笙豈無成都酒憂國只細傾時觀錦水釣問俗終相并意待犬戎滅人藏紅粟盈以兹報主願庶或裨世程炯炯一心在沈沈二竪嬰顔回竟短折賈誼徒忠貞飛旐出江漢孤舟轉荆衡虚無馬融笛悵望龍驤塋空餘老賓客身上愧簪纓",
    "author": "杜甫"
  },
  {
    "id": 125490,
    "uid": "line-26-53",
    "chapter": "卷二十六",
    "chapternum": 26,
    "charstyle": "古體詩",
    "linenum": 53,
    "type": "标题",
    "linetype": "title",
    "content": "贈太子太師汝陽郡王璡",
    "author": "杜甫"
  },
  {
    "id": 125491,
    "uid": "line-26-54",
    "chapter": "卷二十六",
    "chapternum": 26,
    "charstyle": "古體詩",
    "linenum": 54,
    "type": "内容",
    "linetype": "content",
    "content": "汝陽讓帝子眉宇真天人虬鬚似太宗色映塞外春往者開元中主恩視遇頻出入獨非時禮異見羣臣愛其謹潔極倍此骨肉親從容聴朝後或在風雪晨忽思格猛獸苑囿騰清塵羽旗動若一萬馬肅駪駪詔王来射雁拜命已挺身箭出飛鞚内上又回翠麟翻然紫塞翮下拂明月輪胡人雖獲多天笑不為新王每中一物手自與金銀袖中諫獵書扣馬久上陳竟無銜橜虞聖聰矧多仁官免供給費水有在藻鱗匪唯帝老大皆是王忠勤晩年務置醴門引申白賓道大容無能永懐侍芳茵好學尚貞烈義形必霑巾揮翰綺繡揚篇什若有神川廣不可泝墓久狐兔鄰宛彼漢中郡〈王弟漢中王瑀〉文雅見天倫何以開我悲泛舟俱逺津温温昔風味少壯巳書紳舊遊易磨滅衰謝増酸辛",
    "author": "杜甫"
  },
  {
    "id": 125492,
    "uid": "line-26-55",
    "chapter": "卷二十六",
    "chapternum": 26,
    "charstyle": "古體詩",
    "linenum": 55,
    "type": "标题",
    "linetype": "title",
    "content": "贈秘書監江夏李公邕",
    "author": "杜甫"
  },
  {
    "id": 125493,
    "uid": "line-26-56",
    "chapter": "卷二十六",
    "chapternum": 26,
    "charstyle": "古體詩",
    "linenum": 56,
    "type": "内容",
    "linetype": "content",
    "content": "長嘯宇宙間髙才日陵替古人不可見前輩復誰繼憶昔李公存詞林有根柢聲華當健筆灑落富清製風流散金石追琢山岳鋭情窮造化理學貫天人際干謁走其門碑版照四裔各滿深望還森然起凡例蕭蕭白楊路洞徹寶珠惠龍宫塔廟湧浩劫浮雲衛宗儒俎豆事故吏去思計眄睞已皆虚跋涉曽不泥向来映當時豈獨勸後世豐屋珊瑚鈎騏驎織成𦋺紫騮随劍几義取無虚嵗分宅脱驂間感激懐未濟衆歸賙給美擺落多藏穢獨步四十年風聴九臯唳嗚呼江夏姿竟掩宣尼袂往者武后朝引用多寵嬖否臧太常議面折二張勢衰俗凛生風排蕩秋旻霽忠貞負寃恨宫闕深旒綴放逐早聨翩低垂困炎厲日斜鵩鳥入魂斷蒼梧帝榮枯走不暇星駕無安税幾分漢廷竹夙擁文侯篲終悲洛陽獄事近小臣斃禍階初負謗易力何深嚌伊昔臨淄亭酒酣托末契重叙東都别朝陰改軒砌論文到崔蘇指盡流水逝近伏盈川雄未甘特進麗是非張相國相扼一危脆爭名古豈然鍵捷歘不閉例及吾家詩曠懷掃氛翳慷慨嗣真作咨嗟玉山桂鍾律儼髙懸鯤鯨噴迢逓坡陁青州血蕪沒汶陽瘞哀贈竟蕭條恩波延揭厲子孫存如綫舊客舟凝滯君臣尚論兵將帥接燕薊朗咏六公篇憂来豁䝉蔽",
    "author": "杜甫"
  },
  {
    "id": 125494,
    "uid": "line-26-57",
    "chapter": "卷二十六",
    "chapternum": 26,
    "charstyle": "古體詩",
    "linenum": 57,
    "type": "标题",
    "linetype": "title",
    "content": "故秘書少監武功蘇公源明",
    "author": "杜甫"
  },
  {
    "id": 125495,
    "uid": "line-26-58",
    "chapter": "卷二十六",
    "chapternum": 26,
    "charstyle": "古體詩",
    "linenum": 58,
    "type": "内容",
    "linetype": "content",
    "content": "武功少也孤徒步客徐兖讀書東岳中十載考墳典時下莱蕪郭忍饑浮雲巘負米晚為身每食臉必泫夜字照爇薪垢衣生碧蘚庶以勤苦志報兹劬勞願學蔚醇儒姿文包舊史善灑落辭幽人歸来潛京輦射君東堂䇿宗匠集精選制可題未乾乙科已大闡文章日自負吏祿亦累踐晨趨閶闔内足踏宿昔趼一麾出守還黄屋朔風卷不暇陪八駿鹵庭悲所遣平生滿樽酒斷此朋知展憂憤病二秋有恨石可轉肅宗復社稷得無逆順辨范奕顧其兒李斯憶黄犬秘書茂松色屢扈祠壇墠前後百卷文枕藉皆禁臠篆刻揚雄流溟漲本末淺青熒芙蓉劒犀兕豈獨剸反為後輩䙝予實苦懷緬煌煌齋房芝事絶萬手搴垂之俟來者正始徴勸勉不要懸黃金胡為投乳贙結交三十載吾與誰游衍滎陽復冥寞罪罟已横罥嗚呼子逝日始泰則終蹇長安米萬錢凋䘮盡餘喘戰伐何當解歸帆阻清沔尚纒漳水疾永負蒿里餞",
    "author": "杜甫"
  },
  {
    "id": 125496,
    "uid": "line-26-59",
    "chapter": "卷二十六",
    "chapternum": 26,
    "charstyle": "古體詩",
    "linenum": 59,
    "type": "标题",
    "linetype": "title",
    "content": "故著作郎貶台州司戸滎陽鄭公䖍",
    "author": "杜甫"
  },
  {
    "id": 125497,
    "uid": "line-26-60",
    "chapter": "卷二十六",
    "chapternum": 26,
    "charstyle": "古體詩",
    "linenum": 60,
    "type": "内容",
    "linetype": "content",
    "content": "鶢鶋至魯門不識鐘鼓饗孔翠望赤霄愁思雕籠養滎陽冠衆儒早聞名公賞地崇士大夫况乃氣精爽〈往者公在疾蘇許公頲位尊望重素未相識早愛才名躬自哀問後結忘年之契逺邇嘉之〉天然生知姿學立游夏上神農極闕漏黃石愧師長藥纂西極名兵流指諸掌〈公著薈蕞等諸書之外又有胡本草七卷〉貫穿無遺恨薈蕞何技癢圭臬星經奥蟲篆丹青廣子雲窺未遍方朔諧太枉神翰顧不一體變鍾兼兩文傳天下口大字猶在牓昔獻書畫圗新詩亦俱往滄洲動玉陛宣鶴誤一響三絶自御題四方尤所仰嗜酒益疎放彈琴視天壤形骸實土木親近唯几杖未曾寄官曹突兀倚書幌晩就芸香閣邊塵昏坱莽反覆歸聖朝㸃染無滌盪老䝉台州掾泛泛淛江槳履穿四明雪饑拾楢溪橡空聞紫芝歌不見杏壇丈天長眺東南秋色餘魍魎别離慘至今斑白徒懷曩春深㤗山秀葉墜清渭朗劇談王侯門野税林下鞅操紙終夕酣時物集遐想詞塲竟疎闊平昔濫吹奬百年見存没牢落吾安放蕭條阮咸在出處同世網他日訪江樓含悽述飄蕩〈著作與今秘書監鄭君審篇翰齊價謫江陵故有阮咸江樓之句〉",
    "author": "杜甫"
  },
  {
    "id": 125498,
    "uid": "line-26-61",
    "chapter": "卷二十六",
    "chapternum": 26,
    "charstyle": "古體詩",
    "linenum": 61,
    "type": "标题",
    "linetype": "title",
    "content": "故右僕射相國張公九齡",
    "author": "杜甫"
  },
  {
    "id": 125499,
    "uid": "line-26-62",
    "chapter": "卷二十六",
    "chapternum": 26,
    "charstyle": "古體詩",
    "linenum": 62,
    "type": "内容",
    "linetype": "content",
    "content": "相國生南紀金璞無留礦仙鶴下人間獨立霜毛整矯然江海思復與雲路永寂寞想土階未遑等箕潁上君白玉堂倚君金華省碣石嵗崢嶸天地日蛙黽退食吟大庭何心記榛梗骨驚畏曩哲鬒變負人境雖䝉換蟬冠右地恧多幸敢忘二疏歸痛迫蘇躭井紫綬映暮年荆州謝所領庾公興不淺黃霸鎮每靜賔客引調同諷詠在務屏詩罷地有餘篇終語清省一陽發陰管淑氣含公鼎乃知君子心用才文章境散帙起翠螭倚薄巫廬並綺麗元暉擁牋誄任昉騁自我一家則未缺隻字警千秋滄海南名繫朱鳥影歸老守故林戀闕悄延頸波濤良史筆蕪絶大庾嶺向時禮數隔制作難上請再讀徐孺碑猶思理煙艇",
    "author": "杜甫"
  },
  {
    "id": 125500,
    "uid": "line-26-63",
    "chapter": "卷二十六",
    "chapternum": 26,
    "charstyle": "古體詩",
    "linenum": 63,
    "type": "集合结束",
    "linetype": "collectionend",
    "content": "",
    "author": "杜甫"
  },
  {
    "id": 125501,
    "uid": "line-26-64",
    "chapter": "卷二十六",
    "chapternum": 26,
    "charstyle": "古體詩",
    "linenum": 64,
    "type": "标题",
    "linetype": "title",
    "content": "寫懷",
    "author": "杜甫"
  },
  {
    "id": 125502,
    "uid": "line-26-65",
    "chapter": "卷二十六",
    "chapternum": 26,
    "charstyle": "古體詩",
    "linenum": 65,
    "type": "内容组合",
    "linetype": "contentgroup",
    "content": "",
    "author": "杜甫"
  },
  {
    "id": 125503,
    "uid": "line-26-66",
    "chapter": "卷二十六",
    "chapternum": 26,
    "charstyle": "古體詩",
    "linenum": 66,
    "type": "内容",
    "linetype": "content",
    "content": "勞生共乾坤何處異風俗冉冉自趨競行行見羈束無貴賤不悲無富貧亦足萬古一骸骨鄰家遞歌哭鄙夫到巫峽三嵗如轉燭全命甘留滯忘情任榮辱朝班及暮齒日給還脫粟編蓬石城東採藥山北谷用心霜雪間不必條蔓綠非闗故安排曾是順幽獨達士如弦直小人似鈎曲曲直我不知負暄𠉀樵牧",
    "author": "杜甫"
  },
  {
    "id": 125504,
    "uid": "line-26-67",
    "chapter": "卷二十六",
    "chapternum": 26,
    "charstyle": "古體詩",
    "linenum": 67,
    "type": "内容",
    "linetype": "content",
    "content": "夜深坐南軒明月照我膝驚風翻河漢梁棟已出日羣生各一宿飛動自儔匹吾亦驅其兒營營為私實天寒行旅稀嵗暮日月疾榮名忽中人世亂如蟣虱古者三皇前滿腹志願畢胡為有結繩陷此膠與漆禍首燧人氏厲階董狐筆君看燈燭張轉使飛蛾密放神八極外俯仰俱蕭瑟終契如往還得匪合仙術",
    "author": "杜甫"
  },
  {
    "id": 125505,
    "uid": "line-26-68",
    "chapter": "卷二十六",
    "chapternum": 26,
    "charstyle": "古體詩",
    "linenum": 68,
    "type": "内容组合",
    "linetype": "contentgroup",
    "content": "",
    "author": "杜甫"
  },
  {
    "id": 125506,
    "uid": "line-26-69",
    "chapter": "卷二十六",
    "chapternum": 26,
    "charstyle": "古體詩",
    "linenum": 69,
    "type": "标题",
    "linetype": "title",
    "content": "昔逰",
    "author": "杜甫"
  },
  {
    "id": 125507,
    "uid": "line-26-70",
    "chapter": "卷二十六",
    "chapternum": 26,
    "charstyle": "古體詩",
    "linenum": 70,
    "type": "内容",
    "linetype": "content",
    "content": "昔者與髙李〈適白〉晩登單父臺寒蕪際碣石萬里風雲来桑柘葉如雨飛藿去徘徊清霜大澤凍禽獸有餘哀是時倉廪實洞達寰區開猛士思滅胡將帥望三台君王無所惜駕馭英雄材幽燕盛用武供給亦勞哉吳門轉粟帛泛海陵蓬萊肉食三十萬獵射起黃埃隔河憶長眺青嵗已摧頽不及少年日無復故人盃賦詩獨流涕亂世想賢才有能市駿骨莫恨少龍媒商山議得失蜀主脱嫌猜吕尚封國邑傅説已鹽梅景晏楚山深水鶴去低回龎公任本性攜子卧蒼苔",
    "author": "杜甫"
  },
  {
    "id": 125508,
    "uid": "line-26-71",
    "chapter": "卷二十六",
    "chapternum": 26,
    "charstyle": "古體詩",
    "linenum": 71,
    "type": "标题",
    "linetype": "title",
    "content": "壯遊",
    "author": "杜甫"
  },
  {
    "id": 125509,
    "uid": "line-26-72",
    "chapter": "卷二十六",
    "chapternum": 26,
    "charstyle": "古體詩",
    "linenum": 72,
    "type": "内容",
    "linetype": "content",
    "content": "往昔十四五出遊翰墨場斯文崔魏徒〈崔鄭州尚魏豫州啟心〉以我似班揚七齡思即壯開口詠鳳凰九齡書大字有作成一囊性豪業嗜酒嫉惡懷剛腸脱略小時輩結交皆老蒼飲酣視八極俗物都茫茫東下姑蘇臺已具浮海航到今有遺恨不得窮扶桑王謝風流逺闔廬丘墓荒劒池石壁仄長洲荷芰香嵯峨閶門北清廟映迴塘每趨吴太伯撫事淚浪浪枕戈憶勾踐渡浙想秦皇蒸魚聞匕首除道哂要章越女天下白鑑湖五月凉剡溪藴秀異欲罷不能忘歸帆拂天姥中嵗貢舊鄉氣劘屈賈壘目短曹劉牆忤下考功第獨辭京尹堂放蕩齊趙間裘馬頗清狂春歌叢臺上冬獵青丘㫄呼鷹皁櫪林逐獸雲雪岡射飛曾縱鞚引臂落𪃩鶬蘇侯據鞍喜〈監門胄曺蘇預〉忽如攜葛疆快意八九年西歸到咸陽許與必詞伯賞遊實賢王曳裾置醴地奏賦入明光天子廢食召羣公㑹軒裳脱身無所愛痛飲信行藏黑貂不免弊斑鬢兀稱觴杜曲晚耆舊四郊多白楊坐深鄉黨敬日覺死生忙朱門任傾奪赤族迭罹殃國馬竭粟豆官雞輸稻粱舉隅見煩費引古惜興亡河朔風塵起岷山行幸長兩宫各警蹕萬里遥相望崆峒殺氣黑少海旌旗黃禹功亦命子涿鹿親戎行翠華擁吳岳螭虎噉豺狼爪牙一不中戎兵更陸梁大軍載草草凋瘵滿膏肓備貟竊補衮憂憤心飛揚上感九廟焚下憫萬民瘡斯時伏青蒲廷爭守御床君辱敢愛死赫怒幸無傷聖哲體仁恕宇縣復小康哭廟灰燼中鼻酸朝未央小臣議論絶老病客殊方鬱鬱苦不展羽翮困低昂秋風動哀壑碧蕙捐微芳之推避賞從漁父濯滄浪榮華敵勲業嵗暮有嚴霜吾觀鴟夷子才格出尋常羣凶逆未定側佇英俊翔",
    "author": "杜甫"
  },
  {
    "id": 125510,
    "uid": "line-26-73",
    "chapter": "卷二十六",
    "chapternum": 26,
    "charstyle": "古體詩",
    "linenum": 73,
    "type": "标题",
    "linetype": "title",
    "content": "遣懐",
    "author": "杜甫"
  },
  {
    "id": 125511,
    "uid": "line-26-74",
    "chapter": "卷二十六",
    "chapternum": 26,
    "charstyle": "古體詩",
    "linenum": 74,
    "type": "内容",
    "linetype": "content",
    "content": "昔我遊宋中惟梁孝王都名今陳留亞劇則貝魏俱邑中九萬家髙棟照通衢舟車半天下主客多歡娱白刃讐不義黃金傾有無殺人紅塵裏報答在斯須憶與髙李輩〈適白〉論交入酒壚兩公壯藻思得我色敷腴氣酣登吹臺懷古視平蕪芒碭雲一去雁鶩空相呼先帝正好武寰海未凋枯猛將收西域長㦸破林胡百萬攻一城獻捷不云輸組練棄如泥尺土負百夫拓境功未已元和辭大爐亂離朋友盡合沓嵗月徂吾衰將焉托存沒再嗚呼蕭條益堪愧獨在天一隅乗黃已去矣凡馬徒區區不復見顔鮑繫舟卧荆巫臨飱吐更食常恐違撫孤",
    "author": "杜甫"
  },
  {
    "id": 125512,
    "uid": "line-26-75",
    "chapter": "卷二十六",
    "chapternum": 26,
    "charstyle": "古體詩",
    "linenum": 75,
    "type": "标题",
    "linetype": "title",
    "content": "同元使君舂陵行〈并序〉",
    "author": "杜甫"
  },
  {
    "id": 125513,
    "uid": "line-26-76",
    "chapter": "卷二十六",
    "chapternum": 26,
    "charstyle": "古體詩",
    "linenum": 76,
    "type": "标题说明",
    "linetype": "titledesc",
    "content": "覽道州元使君結舂陵行兼賊退後示官吏作二首志之曰當天子分憂之地效漢官良吏之目今盜賊未息知民疾苦得結輩十數公落落然參錯天下為邦伯萬物吐氣天下少安可得矣不意復見比興體制微婉頓挫之詞感而有詩增諸卷軸簡知我者不必寄元",
    "author": "杜甫"
  },
  {
    "id": 125514,
    "uid": "line-26-77",
    "chapter": "卷二十六",
    "chapternum": 26,
    "charstyle": "古體詩",
    "linenum": 77,
    "type": "内容",
    "linetype": "content",
    "content": "遭亂髮盡白轉衰病相嬰沈綿盜賊際狼狽江漢行歎時藥力薄為客羸瘵成吾人詩家秀博采世上名粲粲元道州前聖畏後生觀乎舂陵作歘見俊哲情復覽賊退篇結也實國楨賈誼昔流慟匡衡常引經道州憂黎庶詞氣浩縱横兩章對秋月一字偕華星致君唐虞際純樸憶大庭何時降璽書用爾為丹青獄訟永衰息豈惟偃甲兵悽惻念誅求薄斂近休明乃知正人意不茍飛長纓涼飇振南岳之子寵若驚色阻金印大興含滄浪清我多長卿病日夕思朝廷肺枯渴太甚漂泊公孫城呼兒具紙筆隠几臨軒楹作詩呻吟内墨淡字欹傾感彼危苦詞庶幾知者聴",
    "author": "杜甫"
  },
  {
    "id": 125515,
    "uid": "line-26-78",
    "chapter": "卷二十六",
    "chapternum": 26,
    "charstyle": "古體詩",
    "linenum": 78,
    "type": "标题",
    "linetype": "title",
    "content": "聴楊氏歌",
    "author": "杜甫"
  },
  {
    "id": 125516,
    "uid": "line-26-79",
    "chapter": "卷二十六",
    "chapternum": 26,
    "charstyle": "古體詩",
    "linenum": 79,
    "type": "内容",
    "linetype": "content",
    "content": "佳人絶代歌獨立發皓齒滿堂慘不樂響下清虛裏江城帶素月况乃清夜起老夫悲暮年壯士淚如水玉盃久寂寞金管迷宫徴勿云聴者疲愚智心盡死古來傑出士豈待一知已吾聞昔秦青傾側天下耳",
    "author": "杜甫"
  },
  {
    "id": 125517,
    "uid": "line-26-80",
    "chapter": "卷二十六",
    "chapternum": 26,
    "charstyle": "古體詩",
    "linenum": 80,
    "type": "标题",
    "linetype": "title",
    "content": "别李義",
    "author": "杜甫"
  },
  {
    "id": 125518,
    "uid": "line-26-81",
    "chapter": "卷二十六",
    "chapternum": 26,
    "charstyle": "古體詩",
    "linenum": 81,
    "type": "内容",
    "linetype": "content",
    "content": "神堯十八子十七王其門道國洎舒國督唯親弟昆中外貴賤殊余亦忝諸孫丈人嗣三葉之子白玉温道國繼徳業請從丈人論丈人領宗卿肅穆古制敦先朝納諫諍直氣横乾坤子建文筆壯河間經術存爾克富詩禮骨清慮不喧洗然遇知已談論淮湖奔憶昔初見時小襦繡芳蓀長成忽會面慰我久疾魂三峽春冬交江山雲霧昏正宜且聚集恨此當離樽莫怪執盃遲我衰涕唾煩重問子何之西上岷江源願子少干謁蜀都足戎軒誤失將帥意不如親故恩少年早歸來梅花已飛翻努力慎風水豈惟數盤飱猛虎卧在岸蛟螭出無痕王子自愛惜老夫困石根生别古所嗟發聲為爾吞",
    "author": "杜甫"
  },
  {
    "id": 125519,
    "uid": "line-26-82",
    "chapter": "卷二十六",
    "chapternum": 26,
    "charstyle": "古體詩",
    "linenum": 82,
    "type": "标题",
    "linetype": "title",
    "content": "宿青溪驛奉懐張貟外十五兄之緒",
    "author": "杜甫"
  },
  {
    "id": 125520,
    "uid": "line-26-83",
    "chapter": "卷二十六",
    "chapternum": 26,
    "charstyle": "古體詩",
    "linenum": 83,
    "type": "内容",
    "linetype": "content",
    "content": "漾舟千山内日入泊枉渚我生本飄飄今復在何許石根青楓林猿鳥聚儔侣月明游子靜畏虎不得語中夜懐友朋乾坤此深阻浩蕩前後閒佳期付荆楚",
    "author": "杜甫"
  },
  {
    "id": 125521,
    "uid": "line-26-84",
    "chapter": "卷二十六",
    "chapternum": 26,
    "charstyle": "古體詩",
    "linenum": 84,
    "type": "标题",
    "linetype": "title",
    "content": "送重表姪王砅評事使南海",
    "author": "杜甫"
  },
  {
    "id": 125522,
    "uid": "line-26-85",
    "chapter": "卷二十六",
    "chapternum": 26,
    "charstyle": "古體詩",
    "linenum": 85,
    "type": "内容",
    "linetype": "content",
    "content": "我之曾祖姑爾之髙祖母爾祖未顯時歸為尚書婦隋朝大業末房杜俱交友長者來在門荒年自餬口家貧無供給客位但箕箒俄頃羞頗珍寂寥人散後入怪鬢髮空吁嗟為之久自陳剪髻鬟鬻市充盃酒上云天下亂宜與英俊厚向竊窺數公經綸亦俱有次問最少年虬髯十八九子等成大名皆因此人手下云風雲合龍虎一吟吼願展丈夫雄得辭兒女醜秦王時在座真氣驚戸牖及乎貞觀初尚書踐台斗夫人常肩輿上殿稱萬夀六宫師柔順法則化妃后至尊均嫂叔盛事垂不朽鳳雛無凡毛五色非爾曺往者冦作逆乾坤沸嗷嗷吾客左馮翊爾家同遁逃爭奪至徒步塊獨委蓬蒿逗留熱爾腸十里却呼號自下所騎馬右持腰間刀左牽紫遊韁飛走使我髙茍活到今日寸心銘佩牢亂離又聚散宿昔恨滔滔水花笑白首春草随青袍廷評近要津節制收英髦北驅漢陽傳南泛上瀧舠家聲肯墜地利器當秋毫番禺親賢領籌運神功操大夫出盧宋寶貝休脂膏洞主降接武海冦舶千艘我欲就丹砂跋涉覺身勞安能陷糞土有志乗鯨鼇或驂鸞騰天聊作鶴鳴臯",
    "author": "杜甫"
  },
  {
    "id": 125523,
    "uid": "line-26-86",
    "chapter": "卷二十六",
    "chapternum": 26,
    "charstyle": "古體詩",
    "linenum": 86,
    "type": "标题",
    "linetype": "title",
    "content": "送顧八分文學適洪吉州",
    "author": "杜甫"
  },
  {
    "id": 125524,
    "uid": "line-26-87",
    "chapter": "卷二十六",
    "chapternum": 26,
    "charstyle": "古體詩",
    "linenum": 87,
    "type": "内容",
    "linetype": "content",
    "content": "中郎石經後八分盖憔悴顧侯運鑪錘筆力破餘地昔在開元中韓蔡同贔屭玄宗妙其書是以數子至御札早流傳揄揚非造次三人並入直恩澤各不二顧於韓蔡内辨眼工小字分日示諸王鈎深法更秘文學與我遊蕭疎外聲利追随二十載浩蕩長安醉髙歌卿相宅文翰飛省寺視我揚馬間白首不相棄驊騮入窮巷必脱黃金轡一論朋友難遲暮敢失墜古來事反覆相見横涕泗嚮者玉珂人誰是青雲器才盡傷形體病渴汙官位故舊獨依然時危話顛躓我甘多病老子負憂世志胡為困衣食顔色少稱遂逺作辛苦行順從衆多意舟檝無根蔕蛟鼉好為祟况兼水賊繁特戒風飇駛崩騰戎馬際往往殺長吏子干東諸侯勸勉防縱恣邦以民為本魚饑費香餌請哀瘡痍深告訴皇華使使臣精所擇進徳知歴試惻隠誅求情固應賢愚異列士惡茍得俊傑思自致贈子猛虎行出郊載酸鼻",
    "author": "杜甫"
  },
  {
    "id": 125525,
    "uid": "line-26-88",
    "chapter": "卷二十六",
    "chapternum": 26,
    "charstyle": "古體詩",
    "linenum": 88,
    "type": "标题",
    "linetype": "title",
    "content": "上水遣懐",
    "author": "杜甫"
  },
  {
    "id": 125526,
    "uid": "line-26-89",
    "chapter": "卷二十六",
    "chapternum": 26,
    "charstyle": "古體詩",
    "linenum": 89,
    "type": "内容",
    "linetype": "content",
    "content": "我衰太平時身病戎馬後蹭蹬多拙為安得不皓首驅馳四海内童稚日餬口但遇新少年少逢舊親友低顔下邑地故人知善誘後生血氣豪舉動見老醜窮迫挫曩懷常如中風走一紀出西蜀於今向南斗孤舟亂春華暮齒依蒲栁冥冥九疑葬聖者骨亦朽蹉跎陶唐人鞭撻日月久中間屈賈輩讒毁竟自取鬱沒二悲魂蕭條猶在否𡺚崒清湘石逆行雜林藪篙工密逞巧氣若酣盃酒歌謳互激逺回斡明受授善知應觸類各藉頴脱手古來經濟才何事獨罕有蒼蒼衆色晩熊挂玄蛇吼黃羆在樹顛正為羣虎守羸骸將何適履險顔益厚庶與達者論吞聲混瑕垢",
    "author": "杜甫"
  },
  {
    "id": 125527,
    "uid": "line-26-90",
    "chapter": "卷二十六",
    "chapternum": 26,
    "charstyle": "古體詩",
    "linenum": 90,
    "type": "标题",
    "linetype": "title",
    "content": "遣遇",
    "author": "杜甫"
  },
  {
    "id": 125528,
    "uid": "line-26-91",
    "chapter": "卷二十六",
    "chapternum": 26,
    "charstyle": "古體詩",
    "linenum": 91,
    "type": "内容",
    "linetype": "content",
    "content": "磬折辭主人開帆駕洪濤春水滿南國朱崖雲日髙舟子廢寝食飄風爭所操我行匪利涉謝爾從者勞石間采蕨女鬻菜輸官曹丈夫死百役暮返空村號聞見事畧同刻剝及錐刀貴人豈不仁視汝如莠蒿索錢多門戸䘮亂紛嗷嗷奈何黠吏徒漁奪成逋逃自喜遂生理花時甘緼袍",
    "author": "杜甫"
  },
  {
    "id": 125529,
    "uid": "line-26-92",
    "chapter": "卷二十六",
    "chapternum": 26,
    "charstyle": "古體詩",
    "linenum": 92,
    "type": "标题",
    "linetype": "title",
    "content": "解憂",
    "author": "杜甫"
  },
  {
    "id": 125530,
    "uid": "line-26-93",
    "chapter": "卷二十六",
    "chapternum": 26,
    "charstyle": "古體詩",
    "linenum": 93,
    "type": "内容",
    "linetype": "content",
    "content": "減米散同舟路難思共濟向來雲濤盤衆力亦不細呀坑瞥眼過飛櫓本無蔕得失瞬息間致逺宜恐泥百慮視安危分明曩賢計兹理庶可廣拳拳期勿替",
    "author": "杜甫"
  },
  {
    "id": 125531,
    "uid": "line-26-94",
    "chapter": "卷二十六",
    "chapternum": 26,
    "charstyle": "古體詩",
    "linenum": 94,
    "type": "标题",
    "linetype": "title",
    "content": "宿鑿石浦",
    "author": "杜甫"
  },
  {
    "id": 125532,
    "uid": "line-26-95",
    "chapter": "卷二十六",
    "chapternum": 26,
    "charstyle": "古體詩",
    "linenum": 95,
    "type": "内容",
    "linetype": "content",
    "content": "早宿賓從勞仲春江山麗飄風過無時舟檝敢不繫回塘澹暮色日沒衆星嘒闕月殊未生青燈死分翳窮途多俊異亂世少恩惠鄙夫亦放蕩草草頻卒嵗斯文憂患餘聖哲埀彖繫",
    "author": "杜甫"
  },
  {
    "id": 125533,
    "uid": "line-26-96",
    "chapter": "卷二十六",
    "chapternum": 26,
    "charstyle": "古體詩",
    "linenum": 96,
    "type": "标题",
    "linetype": "title",
    "content": "過津口",
    "author": "杜甫"
  },
  {
    "id": 125534,
    "uid": "line-26-97",
    "chapter": "卷二十六",
    "chapternum": 26,
    "charstyle": "古體詩",
    "linenum": 97,
    "type": "内容",
    "linetype": "content",
    "content": "南岳自兹近湘流東逝深和風引桂楫春日漲雲岑回首過津口而多楓樹林白魚困密網黄鳥喧嘉音物微限通塞惻隠仁者心瓮餘不盡酒膝有無聲琴聖賢兩寂寞眇眇獨開襟",
    "author": "杜甫"
  },
  {
    "id": 125535,
    "uid": "line-26-98",
    "chapter": "卷二十六",
    "chapternum": 26,
    "charstyle": "古體詩",
    "linenum": 98,
    "type": "标题",
    "linetype": "title",
    "content": "次空靈岸",
    "author": "杜甫"
  },
  {
    "id": 125536,
    "uid": "line-26-99",
    "chapter": "卷二十六",
    "chapternum": 26,
    "charstyle": "古體詩",
    "linenum": 99,
    "type": "内容",
    "linetype": "content",
    "content": "沄沄逆素浪落落展清眺幸有舟檝遲得盡所歴妙空靈霞石峻楓栝隠奔峭青春猶無私白日亦偏照可使營吾居終焉託長嘯毒瘴未足憂兵戈滿邊徼嚮者留遺恨恥為達人誚迴帆覬賞延佳處領其要",
    "author": "杜甫"
  },
  {
    "id": 125537,
    "uid": "line-26-100",
    "chapter": "卷二十六",
    "chapternum": 26,
    "charstyle": "古體詩",
    "linenum": 100,
    "type": "标题",
    "linetype": "title",
    "content": "宿花石戍",
    "author": "杜甫"
  },
  {
    "id": 125538,
    "uid": "line-26-101",
    "chapter": "卷二十六",
    "chapternum": 26,
    "charstyle": "古體詩",
    "linenum": 101,
    "type": "内容",
    "linetype": "content",
    "content": "午辭空靈岑夕得花石戍岸疏開闢水木雜今古樹地蒸南風盛春熱西日暮四序本平分氣𠉀何迴互茫茫天造間理亂豈恒數繫舟盤藤輪策杖古樵路罷人不在村野圃泉自注柴扉雖蕪沒農器尚牢固山東殘逆氣吳楚守王度誰能扣君門下令減征賦",
    "author": "杜甫"
  },
  {
    "id": 125539,
    "uid": "line-26-102",
    "chapter": "卷二十六",
    "chapternum": 26,
    "charstyle": "古體詩",
    "linenum": 102,
    "type": "标题",
    "linetype": "title",
    "content": "早發",
    "author": "杜甫"
  },
  {
    "id": 125540,
    "uid": "line-26-103",
    "chapter": "卷二十六",
    "chapternum": 26,
    "charstyle": "古體詩",
    "linenum": 103,
    "type": "内容",
    "linetype": "content",
    "content": "有求常百慮斯文亦吾病以兹朋故多窮老驅馳併早行篙師怠席掛風不正昔人戒垂堂今則奚奔命濤翻黑蛟躍日出黃霧映煩促瘴豈侵頹倚睡未醒僕夫問盥櫛暮顔靦青鏡随意簪葛巾仰慚林花盛側聞夜來冦幸喜囊中淨艱危作逺客干請傷直性薇蕨餓首陽粟馬資歴聘賤子欲適從疑悮此二柄",
    "author": "杜甫"
  },
  {
    "id": 125541,
    "uid": "line-26-104",
    "chapter": "卷二十六",
    "chapternum": 26,
    "charstyle": "古體詩",
    "linenum": 104,
    "type": "标题",
    "linetype": "title",
    "content": "次晩洲",
    "author": "杜甫"
  },
  {
    "id": 125542,
    "uid": "line-26-105",
    "chapter": "卷二十六",
    "chapternum": 26,
    "charstyle": "古體詩",
    "linenum": 105,
    "type": "内容",
    "linetype": "content",
    "content": "參錯雲石稠坡陁風濤壯晚洲適知名秀色固異狀棹經垂猿把身在度鳥上擺浪散帙妨危沙折花當羇離暫愉悅羸老反惆悵中原未解兵吾得終疎放",
    "author": "杜甫"
  },
  {
    "id": 125543,
    "uid": "line-26-106",
    "chapter": "卷二十六",
    "chapternum": 26,
    "charstyle": "古體詩",
    "linenum": 106,
    "type": "标题",
    "linetype": "title",
    "content": "望嶽",
    "author": "杜甫"
  },
  {
    "id": 125544,
    "uid": "line-26-107",
    "chapter": "卷二十六",
    "chapternum": 26,
    "charstyle": "古體詩",
    "linenum": 107,
    "type": "内容",
    "linetype": "content",
    "content": "南嶽配朱鳥秩禮自百王歘吸領地靈鴻洞半炎方邦家用祀典在徳非馨香巡守何寂寥有虞今則亡洎吾隘世網行邁越瀟湘渴日絶壁出漾舟清光㫄祝融五峯尊峯峯次低昂紫盖獨不朝爭長嶪相望恭聞魏夫人羣仙夾翺翔有時五峰氣散風如飛霜牽迫限脩途未暇杖崇岡歸來覬命駕沐浴休玉堂三歎問府主曷以賛我皇牲璧忍衰俗神其思降祥",
    "author": "杜甫"
  },
  {
    "id": 125545,
    "uid": "line-26-108",
    "chapter": "卷二十六",
    "chapternum": 26,
    "charstyle": "古體詩",
    "linenum": 108,
    "type": "标题",
    "linetype": "title",
    "content": "蘇大侍御訪江浦賦八韻紀異〈并序〉",
    "author": "杜甫"
  },
  {
    "id": 125546,
    "uid": "line-26-109",
    "chapter": "卷二十六",
    "chapternum": 26,
    "charstyle": "古體詩",
    "linenum": 109,
    "type": "标题说明",
    "linetype": "titledesc",
    "content": "蘇大侍御渙靜者也旅於江側乃是不交州府之客人事都絶久矣肩輿江浦忽訪老夫舟檝而已茶酒内余請誦近詩𡧓吟數首才力素壯詞句動人接對明日憶其湧思雷出書箧几杖之外殷殷留金石聲賦八韻記異亦見老夫傾倒於蘇至矣",
    "author": "杜甫"
  },
  {
    "id": 125547,
    "uid": "line-26-110",
    "chapter": "卷二十六",
    "chapternum": 26,
    "charstyle": "古體詩",
    "linenum": 110,
    "type": "内容",
    "linetype": "content",
    "content": "龎公不浪出蘇氏今有之再聞誦新作突過黄初詩乾坤㡬反覆揚馬宜同時今晨清鏡中勝食齋房芝余髮喜却變白間生黑絲昨夜舟火滅湘娥簾外悲百靈未敢散風破寒江遲",
    "author": "杜甫"
  },
  {
    "id": 125548,
    "uid": "line-26-111",
    "chapter": "卷二十六",
    "chapternum": 26,
    "charstyle": "古體詩",
    "linenum": 111,
    "type": "章节说明",
    "linetype": "bookdesc",
    "content": "御定全唐詩錄卷二十六",
    "author": "杜甫"
  },
  {
    "id": 125549,
    "uid": "line-26-112",
    "chapter": "卷二十六",
    "chapternum": 26,
    "charstyle": "",
    "linenum": 112,
    "type": "章节说明",
    "linetype": "bookdesc",
    "content": "<集部,總集類,御定全唐詩錄>",
    "author": ""
  }
]