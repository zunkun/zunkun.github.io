[{"id":62542,"chapter":"卷五十六","chapternum":56,"charstyle":"近體詩","title":"故行宮","titledesc":"","collection":"","collectiondesc":"","poemindex":1,"author":"王建","content":"寥落古行宮，宮花寂寞紅。\n白頭宮女在，閒坐説玄宗。\n"},{"id":62543,"chapter":"卷五十六","chapternum":56,"charstyle":"近體詩","title":"新嫁娘","titledesc":"","collection":"","collectiondesc":"","poemindex":2,"author":"王建","content":"三日入厨下，洗手作羮湯。\n未諳姑食性，先遣小姑嘗。\n"},{"id":62544,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":3,"author":"王建","content":"金殿當頭紫閣重，仙人掌上玉芙蓉。\n太平天子朝元日，五色雲車駕六龍。\n"},{"id":62545,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":4,"author":"王建","content":"蓬萊正殿壓金鼇，紅日初生碧海濤。\n開著五門遥北望，赭黄新帕御床高。\n"},{"id":62546,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":5,"author":"王建","content":"殿前傳㸃各依班，召對西來八詔蠻。\n上得青花龍尾道，側身偷覻正南山。\n"},{"id":62547,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":6,"author":"王建","content":"籠烟日氣紫曈曈，宣政門當玉殿風。\n五刻閣前卿相出，下簾聲在半天中。\n"},{"id":62548,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":7,"author":"王建","content":"白玉𥦗中起草臣，櫻桃初出賜嘗新。\n殿頭傳語金階逺，只進詞來謝聖人。\n"},{"id":62549,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":8,"author":"王建","content":"内人對御疊花牋，繡坐移來玉案邊。\n紅蠟光中呈草本，平明舁出閣門宣。\n"},{"id":62550,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":9,"author":"王建","content":"千牛仗下放朝初，玉案傍邊立起居。\n毎日請來金鳳紙，殿頭無事不教書。\n"},{"id":62551,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":10,"author":"王建","content":"未明開著九重闗，金畫黄龍五色幡。\n直到銀臺排仗合，聖人三殿冊西番。\n"},{"id":62552,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":11,"author":"王建","content":"少年天子重邊功，親到凌烟畫閣中。\n教覔勲臣寫圖本，長将殿裏作屏風。\n"},{"id":62553,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":12,"author":"王建","content":"丹鳳樓門把火開，五雲金輅下天來。\n堦前走馬人宣慰，天子南郊一宿回。\n"},{"id":62554,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":13,"author":"王建","content":"樓前立仗看宣赦，萬嵗聲長再拜齊。\n日照彩盤高百尺，飛仙争上取金鷄。\n"},{"id":62555,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":14,"author":"王建","content":"集賢殿裏圖書滿，㸃勘頭邊御印同。\n真跡進來依字數，别収鎖在玉函中。\n"},{"id":62556,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":15,"author":"王建","content":"秘殿清齋刻漏長，紫薇宮女夜焚香。\n拜陵日到公卿發，鹵簿分頭入太常。\n"},{"id":62557,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":16,"author":"王建","content":"新調白馬拍鞭聲，供奉騎來遶殿行。\n為報諸王侵早入，隔門催進打毬名。\n"},{"id":62558,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":17,"author":"王建","content":"對御難争第一籌，殿前不打背身毬。\n内人唱好龜兹急，天子鞘回過玉樓。\n"},{"id":62559,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":18,"author":"王建","content":"新衫一様殿頭黄，銀帯排方獺尾長。\n總把金鞭騎御馬，綠鬃紅額麝香香。\n"},{"id":62560,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":19,"author":"王建","content":"羅衫葉葉繡重重，金鳳銀鵞各一叢。\n毎遍舞頭分兩向，太平萬嵗字當中。\n"},{"id":62561,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":20,"author":"王建","content":"魚藻宮中鎖翠娥，先皇行處不曾過。\n如今池底休鋪錦，菱角雞頭積漸多。\n"},{"id":62562,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":21,"author":"王建","content":"殿前明日中和節，連夜瓊林散舞衣。\n傳報所司分蠟燭，監開金鎖放人歸。\n"},{"id":62563,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":22,"author":"王建","content":"五更三㸃索金車，盡放宮人出看花。\n仗下一時催立馬，殿頭先報内園家。\n"},{"id":62564,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":23,"author":"王建","content":"城東北面望雲樓，半下珠簾半上鈎。\n騎馬行人長逺過，恐防天子在樓頭。\n"},{"id":62565,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":24,"author":"王建","content":"射生宮女宿紅妝，請得新弓各自張。\n臨上馬時齊賜酒，男兒跪拜謝君王。\n"},{"id":62566,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":25,"author":"王建","content":"新秋白兔大於拳，紅耳霜毛趁草眠。\n天子不教人射殺，玉鞭遮到馬蹄前。\n"},{"id":62567,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":26,"author":"王建","content":"内鷹籠脱觧紅絛，鬭勝爭飛出手高。\n直上碧雲還却下，一雙金爪菊花毛。\n"},{"id":62568,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":27,"author":"王建","content":"競渡船頭掉綵旗，兩邊濺水濕羅衣。\n池東爭向池西去，先到先書上字歸。\n"},{"id":62569,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":28,"author":"王建","content":"燈前飛入玉堦蟲，未卧常聞半夜鐘。\n看著中元齋日到，自盤金線繡真容。\n"},{"id":62570,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":29,"author":"王建","content":"一時起立吹簫管，得寵人來滿殿迎。\n整頓衣裳皆著節，舞頭當拍第三聲。\n"},{"id":62571,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":30,"author":"王建","content":"琵琶先抹六么頭，小管丁寧側調愁。\n半夜美人雙起唱，一聲聲出鳳凰樓。\n"},{"id":62572,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":31,"author":"王建","content":"春池日暖少風波，花裏牽船水上歌。\n遥索劒南新様錦，東宮先釣得魚多。\n"},{"id":62573,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":32,"author":"王建","content":"十三初學擘箜篌，弟子名中被㸃留。\n昨日教坊新進入，並房宮女與梳頭。\n"},{"id":62574,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":33,"author":"王建","content":"紅蠻捍撥帖胸前，移坐當頭近御筵。\n用力獨彈金殿響，鳳凰飛下四條絃。\n"},{"id":62575,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":34,"author":"王建","content":"春風吹雨灑旗竿，得出深宮不怕寒。\n誇道自家能上馬，圍中横過覔人看。\n"},{"id":62576,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":35,"author":"王建","content":"粟金腰帯象牙錐，散插紅翎玉突枝。\n旋獵一邊還引馬，歸來花鴨遶鞍垂。\n"},{"id":62577,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":36,"author":"王建","content":"雲駮花驄各試行，一般毛色一般纓。\n殿前來往重騎過，欲得君王别賜名。\n"},{"id":62578,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":37,"author":"王建","content":"毎夜停燈熨御衣，銀熏籠底火霏霏。\n遥聽帳裏君王覺，上直鐘聲始得歸。\n"},{"id":62579,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":38,"author":"王建","content":"因喫櫻桃病放歸，三年著破舊羅衣。\n内中人識從來去，結得金花上貴妃。\n"},{"id":62580,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":39,"author":"王建","content":"欲迎天子看花去，下得金階却悔行。\n恐見失恩人舊院，回來憶著五絃聲。\n"},{"id":62581,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":40,"author":"王建","content":"往來舊院不堪修，近勅宣徽别起樓。\n聞有美人新進入，六宮未見一時愁。\n"},{"id":62582,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":41,"author":"王建","content":"自誇歌舞勝諸人，恨未承恩出内頻。\n連夜宮中修别院，地衣簾額一時新。\n"},{"id":62583,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":42,"author":"王建","content":"悶來無處可思量，旋下金堦旋下床。\n収得山丹紅蕋粉，𥦗中洗却麝香黄。\n"},{"id":62584,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":43,"author":"王建","content":"合暗報來門鎖了，夜深應别喚笙歌。\n房房下著珠簾睡，月過金堦白露多。\n"},{"id":62585,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":44,"author":"王建","content":"御厨不食索時新，毎見花開即苦春。\n白日卧多嬌似病，隔簾教喚女醫人。\n"},{"id":62586,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":45,"author":"王建","content":"叢叢洗手遶金盆，旋拭紅巾入殿門。\n衆裏遥抛金橘子，在前収得便承恩。\n"},{"id":62587,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":46,"author":"王建","content":"御池水色春來好，處處分流白玉渠。\n密奏君王知入月，喚人相伴洗裙裾。\n"},{"id":62588,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":47,"author":"王建","content":"移來女樂部頭邊，新賜花檀大五絃。\n緶得紅羅手帕子，心中更畫一雙蟬。\n"},{"id":62589,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":48,"author":"王建","content":"新晴草色緑温暾，山色初消水漸渾。\n今日踏青歸校晩，傳聲留著望春門。\n"},{"id":62590,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":49,"author":"王建","content":"兩樓新換珠簾額，中尉明朝設内家。\n一様金盤五千靣，紅酥㸃出牡丹花。\n"},{"id":62591,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":50,"author":"王建","content":"舞送香毬出内家，記廵傳把一枝花。\n散時各自燒紅燭，相逐行歸不上車。\n"},{"id":62592,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":51,"author":"王建","content":"家常愛著舊衣裳，空插紅梳不作妝。\n忽地下堦裙帶解，非時應得見君王。\n"},{"id":62593,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":52,"author":"王建","content":"别勑教歌不出房，一聲一遍奏君王。\n再三博士留殘拍，索向宣徽作徹章。\n"},{"id":62594,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":53,"author":"王建","content":"私縫黄帔捨釵梳，欲得金仙觀内居。\n近被君王知識字，収來案上檢文書。\n"},{"id":62595,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":54,"author":"王建","content":"行中第一争先舞，博士傍邊亦被欺。\n忽覺管絃偷破拍，急翻羅袖不教知。\n"},{"id":62596,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":55,"author":"王建","content":"日冷天晴近臘時，玉階金瓦雪澌澌。\n浴堂門外抄名入，公主家人謝靣脂。\n"},{"id":62597,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":56,"author":"王建","content":"未承恩澤一家愁，乍到宮中憶外頭。\n新學管絃聲尚澁，側商調裏唱伊州。\n"},{"id":62598,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":57,"author":"王建","content":"東風潑火雨新休，舁盡春泥掃雪溝。\n走馬犢車當御路，漢陽公主進雞毬。\n"},{"id":62599,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":58,"author":"王建","content":"風簾水閣壓芙蓉，四面鉤欄在水中。\n避熱不歸金殿宿，秋河織女夜燈紅。\n"},{"id":62600,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":59,"author":"王建","content":"聖人生日明朝是，私地先湏屬内監。\n自寫金花紅牓子，前頭先進鳳凰衫。\n"},{"id":62601,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":60,"author":"王建","content":"避暑昭陽不擲盧，井邊含水噴鵶雛。\n内中數日無呼喚，搨得滕王蛺蝶圖。\n"},{"id":62602,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":61,"author":"王建","content":"内宴初休入二更，殿前燈火一天明。\n中宮傳㫖音聲散，諸院門開觸處行。\n"},{"id":62603,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":62,"author":"王建","content":"玉蟬金雀三層插，翠髻高叢緑鬢虚。\n舞處春風吹落地，歸來别賜一頭梳。\n"},{"id":62604,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":63,"author":"王建","content":"樹葉初成鳥䕶窠，石榴花裏笑聲多。\n衆中遺却金釵子，拾得從他要賞羅。\n"},{"id":62605,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":64,"author":"王建","content":"小殿初成粉未乾，貴妃姊妺自來看。\n為逢好日先移入，續向街西索牡丹。\n"},{"id":62606,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":65,"author":"王建","content":"内人相續報花開，准擬君王便看來。\n縫著五絃琴繡袋，宜春院裏按歌回。\n"},{"id":62607,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":66,"author":"王建","content":"廵吹慢遍不相和，暗數看誰曲校多。\n明日梨園花裏見，先湏逐得内家歌。\n"},{"id":62608,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":67,"author":"王建","content":"黄金合裏盛紅雪，重結香羅四出花。\n一一傍邊書勑字，分明送與大臣家。\n"},{"id":62609,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":68,"author":"王建","content":"未明東上閣門開，排仗聲從後殿來。\n阿監兩邊相對立，遥聞索馬一時回。\n"},{"id":62610,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":69,"author":"王建","content":"宮人拍手笑相呼，不識庭前掃地夫。\n乞與金錢争借問，外頭還似此間無。\n"},{"id":62611,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":70,"author":"王建","content":"小隨阿姊學吹笙，好見君王乞賜名。\n夜拂玉牀朝把鏡，黄金堦下不教行。\n"},{"id":62612,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":71,"author":"王建","content":"日高殿裏有香烟，萬嵗聲長動九天。\n妃子院中初降誕，内人争乞洗兒錢。\n"},{"id":62613,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":72,"author":"王建","content":"殿前鋪設兩邊樓，寒食宮人歩打毬。\n一半走來争跪拜，上棚先謝得頭籌。\n"},{"id":62614,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":73,"author":"王建","content":"太儀前日暖房來，囑向昭陽乞藥栽。\n勅賜一窠紅躑躅，謝恩未了奏花開。\n"},{"id":62615,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":74,"author":"王建","content":"牀前謝賜紫羅襦，不下金堦上軟輿。\n宫局總來為喜樂，院中新拜内尚書。\n"},{"id":62616,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":75,"author":"王建","content":"鸚鵡誰教轉舌闗，内人手裏養來姦。\n語多更覺承恩澤，數對君王憶隴山。\n"},{"id":62617,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":76,"author":"王建","content":"分明閒坐賭櫻桃，収却投壺玉腕勞。\n各把沈香雙陛子，局中鬭纍阿誰高。\n"},{"id":62618,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":77,"author":"王建","content":"禁寺紅樓内裏通，笙歌引駕夾城東。\n裹頭宮監堂前立，手把牙弰竹彈弓。\n"},{"id":62619,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":78,"author":"王建","content":"春風院院落花堆，金鎖生衣掣不開。\n更築歌臺起妝殿，明朝先進畫圖來。\n"},{"id":62620,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":79,"author":"王建","content":"舞來汗濕羅衣徹，樓上人扶下玉梯。\n歸到院中重洗面，金盆水裏潑銀泥。\n"},{"id":62621,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":80,"author":"王建","content":"宿妝殘粉未明天，總在昭陽花樹邊。\n寒食内人長白打，庫中先散與金錢。\n"},{"id":62622,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":81,"author":"王建","content":"衆中愛得君王笑，偷把金箱筆硯開。\n書破紅蠻隔子上，旋推當直美人來。\n"},{"id":62623,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":82,"author":"王建","content":"教遍宮娥唱遍詞，暗中頭白沒人知。\n樓中日日歌聲好，不問從初學阿誰。\n"},{"id":62624,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":83,"author":"王建","content":"青樓小婦砑裙長，總被抄名入教坊。\n春設殿前多隊舞，棚頭各别請衣裳。\n"},{"id":62625,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":84,"author":"王建","content":"艾心芹葉初生小，秖鬭時新不鬭花。\n總待大家般數盡，袖中拈出鬱金芽。\n"},{"id":62626,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":85,"author":"王建","content":"玉簫改調筝移柱，催換紅羅繡舞筵。\n未戴柘枝花㡌子，兩行宮監在簾前。\n"},{"id":62627,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":86,"author":"王建","content":"𥦗𥦗户户院相當，總有珠簾玳瑁床。\n雖道君王不來宿，帳中長是炷牙香。\n"},{"id":62628,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":87,"author":"王建","content":"雨入珠簾滿殿涼，避風新出玉盆湯。\n内人恐要秋衣著，不住燻籠換好香。\n"},{"id":62629,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":88,"author":"王建","content":"金吾除夜進儺名，畫袴朱衣四隊行。\n院院燒燈如白日，沈香火底坐吹笙。\n"},{"id":62630,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":89,"author":"王建","content":"樹頭樹底覔殘紅，一片西飛一片東。\n自是桃花貪結子，錯教人恨五更風。\n"},{"id":62631,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":90,"author":"王建","content":"宮花不共外邊同，正月長生一朶紅。\n供御櫻桃看守别，直無鵶鵲到園中。\n"},{"id":62632,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":91,"author":"王建","content":"紅燈睡裏喚春雲，月上三更直宿分。\n金砌雨來行歩滑，兩人擡起隱花裙。\n"},{"id":62633,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":92,"author":"王建","content":"蠭鬚蟬翅薄鬆鬆，浮動搔頭似有風。\n一度出時抛一遍，金條零落滿函中。\n"},{"id":62634,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":93,"author":"王建","content":"歩行送入長門裏，不許來辭舊院花。\n只恐他時身到此，乞求恩赦放還家。\n"},{"id":62635,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":94,"author":"王建","content":"嫌羅不著索輕容，對靣教人染褪紅。\n衫子成來一遍出，今朝看處滿園中。\n"},{"id":62636,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":95,"author":"王建","content":"後宮宮女無多少，起得園中笑一團。\n舞蝶落花相看著，春風共語亦應難。\n"},{"id":62637,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":96,"author":"王建","content":"忽地金輿向月陂，内人接著便相隨。\n却回龍武軍前過，當殿教開卧鴨池。\n"},{"id":62638,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":97,"author":"王建","content":"春來睡困不梳頭，嬾逐君王苑北遊。\n暫向玉花階上坐，簸錢贏得兩三籌。\n"},{"id":62639,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":98,"author":"王建","content":"彈棋玉指兩參差，背局臨虚鬬著危。\n先打角頭紅子落，上三金字半邊垂。\n"},{"id":62640,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":99,"author":"王建","content":"宛轉黄金白柄長，青荷葉子畫鴛鴦。\n把來不是呈新様，欲進微風到御床。\n"},{"id":62641,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":100,"author":"王建","content":"供御香方加減頻，水沈山麝毎回新。\n内中不許相傳出，已被醫家寫與人。\n"},{"id":62642,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":101,"author":"王建","content":"藥童食後送雲漿，高殿無風扇小涼。\n每到日中重掠鬢，又衣騎馬遶宮廊。\n"},{"id":62643,"chapter":"卷五十六","chapternum":56,"charstyle":"近體詩","title":"宮詞","titledesc":"","collection":"","collectiondesc":"","poemindex":102,"author":"王建","content":"畫作天河刻作牛，玉梭金鑷綵橋頭。\n每年宮女穿針夜，勅賜諸親乞巧樓〈歐陽詩話云建宮詞百首多言唐禁中事皆史傳小説所不載往往見於其詩〉。\n"},{"id":62644,"chapter":"卷五十六","chapternum":56,"charstyle":"近體詩","title":"霓裳詞","titledesc":"","collection":"","collectiondesc":"","poemindex":103,"author":"王建","content":"傳呼法部按霓裳，新得承恩别作行。\n日晩貴妃樓上看，内人舁出綵羅箱。\n"},{"id":62645,"chapter":"卷五十六","chapternum":56,"charstyle":"近體詩","title":"霓裳詞","titledesc":"","collection":"","collectiondesc":"","poemindex":104,"author":"王建","content":"朝元閣上風初起，夜聽霓裳玉露寒。\n宮女月中更替立，黄金梯滑並行難。\n"},{"id":62646,"chapter":"卷五十六","chapternum":56,"charstyle":"近體詩","title":"御獵","titledesc":"","collection":"","collectiondesc":"","poemindex":105,"author":"王建","content":"青山直遶鳳城頭，滻水斜分入御溝。\n新教内人唯射鴨，長隨天子苑東遊。\n"},{"id":62647,"chapter":"卷五十六","chapternum":56,"charstyle":"近體詩","title":"華清宮","titledesc":"","collection":"","collectiondesc":"","poemindex":106,"author":"王建","content":"酒幔高樓一百家，宮前楊栁寺前花。\n内園分得温湯水，二月中旬已進𤓰〈風俗通曰尚書御史所止皆曰寺天寳四載置百司於湯所故有寺〉。\n"},{"id":62648,"chapter":"卷五十六","chapternum":56,"charstyle":"近體詩","title":"舊宮人","titledesc":"","collection":"","collectiondesc":"","poemindex":107,"author":"王建","content":"先帝舊宮宮女在，亂絲猶掛鳳凰釵。\n霓裳法曲渾抛却，獨自花間掃玉堦。\n"},{"id":62649,"chapter":"卷五十六","chapternum":56,"charstyle":"近體詩","title":"十五夜望月","titledesc":"","collection":"","collectiondesc":"","poemindex":108,"author":"王建","content":"中庭地白樹棲鵶，冷露無聲濕桂花。\n今夜月明人盡望，不知秋思在誰家。\n"},{"id":62650,"chapter":"卷五十六","chapternum":56,"charstyle":"近體詩","title":"對酒","titledesc":"","collection":"","collectiondesc":"","poemindex":109,"author":"王建","content":"為病比來渾斷絶，縁花不免却知聞。\n從來事事闗身少，主領春風只在君。\n"},{"id":62651,"chapter":"卷五十六","chapternum":56,"charstyle":"近體詩","title":"夜看揚州市","titledesc":"","collection":"","collectiondesc":"","poemindex":110,"author":"王建","content":"夜市千鐙照碧雲，高樓紅袖客紛紛。\n如今不似時平日，猶自笙歌徹曉聞。\n"},{"id":62652,"chapter":"卷五十六","chapternum":56,"charstyle":"近體詩","title":"題酸棗縣蔡中郎碑","titledesc":"","collection":"","collectiondesc":"","poemindex":111,"author":"王建","content":"蒼苔滿字土埋龜，風雨銷磨絶妙辭。\n不向圖經中舊見，無人知是蔡邕碑。\n"},{"id":62653,"chapter":"卷五十六","chapternum":56,"charstyle":"近體詩","title":"廢寺","titledesc":"","collection":"","collectiondesc":"","poemindex":112,"author":"王建","content":"廢寺亂來為縣驛，荒松老栢不生烟。\n空廊屋漏畫僧盡，梁上猶書天寳年。\n"},{"id":62654,"chapter":"卷五十六","chapternum":56,"charstyle":"近體詩","title":"贈李愬僕射","titledesc":"","collection":"","collectiondesc":"","poemindex":113,"author":"王建","content":"和雪翻營一夜行，神旗凍定馬無聲。\n遥看火號連營赤，知是先鋒已上城。\n"},{"id":62655,"chapter":"卷五十六","chapternum":56,"charstyle":"近體詩","title":"贈陳評事","titledesc":"","collection":"","collectiondesc":"","poemindex":114,"author":"王建","content":"識君雖向歌鍾㑹，説事不離雲水間。\n春夜酒醒長起坐，鐙前一紙洞庭山。\n"},{"id":62656,"chapter":"卷五十六","chapternum":56,"charstyle":"近體詩","title":"朝天詞寄魏博田侍中","titledesc":"","collection":"","collectiondesc":"","poemindex":115,"author":"王建","content":"山川初展國圖寛，未識龍顔坐不安。\n風動白髯旌節下，過時天子御樓看。\n"},{"id":62657,"chapter":"卷五十六","chapternum":56,"charstyle":"近體詩","title":"朝天詞寄魏博田侍中","titledesc":"","collection":"","collectiondesc":"","poemindex":116,"author":"王建","content":"相感君臣總淚流，恩深舞蹈不知休。\n初從戰地來無物，唯奏新添十八州。\n"},{"id":62658,"chapter":"卷五十六","chapternum":56,"charstyle":"近體詩","title":"朝天詞寄魏博田侍中","titledesc":"","collection":"","collectiondesc":"","poemindex":117,"author":"王建","content":"催修水殿宴沂公，與别諸侯總不同。\n隔月太常先習樂，金書牌纛彩雲中。\n"},{"id":62659,"chapter":"卷五十六","chapternum":56,"charstyle":"近體詩","title":"朝天詞寄魏博田侍中","titledesc":"","collection":"","collectiondesc":"","poemindex":118,"author":"王建","content":"無人敢奪在先籌，天子門邊送與毬。\n遥索綵箱新様錦，内人舁出馬前頭。\n"},{"id":62660,"chapter":"卷五十六","chapternum":56,"charstyle":"近體詩","title":"朝天詞寄魏博田侍中","titledesc":"","collection":"","collectiondesc":"","poemindex":119,"author":"王建","content":"御馬牽來親自試，珠毬到處玉蹄知。\n殿頭宣賜連催上，未解紅纓不敢騎。\n"},{"id":62661,"chapter":"卷五十六","chapternum":56,"charstyle":"近體詩","title":"朝天詞寄魏博田侍中","titledesc":"","collection":"","collectiondesc":"","poemindex":120,"author":"王建","content":"老作三公徑獻夀，臨時猶自語差池。\n私從班裏來長跪，捧上金杯便合儀。\n"},{"id":62662,"chapter":"卷五十六","chapternum":56,"charstyle":"近體詩","title":"朝天詞寄魏博田侍中","titledesc":"","collection":"","collectiondesc":"","poemindex":121,"author":"王建","content":"四海無波乞放閒，三封手䟽犯龍顔。\n他時若有邊塵動，不待天書自出山。\n"},{"id":62663,"chapter":"卷五十六","chapternum":56,"charstyle":"近體詩","title":"朝天詞寄魏博田侍中","titledesc":"","collection":"","collectiondesc":"","poemindex":122,"author":"王建","content":"胡馬悠悠未盡歸，玉闗猶隔吐蕃旗。\n老臣一表求高卧，邊事從今遣問誰。\n"},{"id":62664,"chapter":"卷五十六","chapternum":56,"charstyle":"近體詩","title":"朝天詞寄魏博田侍中","titledesc":"","collection":"","collectiondesc":"","poemindex":123,"author":"王建","content":"威容難盡改頻頻，眉目分毫恐不真。\n有詔别圖書閣上，先教粉本定風神。\n"},{"id":62665,"chapter":"卷五十六","chapternum":56,"charstyle":"近體詩","title":"朝天詞寄魏博田侍中","titledesc":"","collection":"","collectiondesc":"","poemindex":124,"author":"王建","content":"重賜弓刀内宴回，看人城外滿樓臺。\n君臣不作多時别，収盡邊旗當日來。\n"},{"id":62666,"chapter":"卷五十六","chapternum":56,"charstyle":"近體詩","title":"寄蜀中薛濤校書","titledesc":"","collection":"","collectiondesc":"","poemindex":125,"author":"王建","content":"萬里橋邊女校書，枇杷花裏閉門居。\n掃眉才子於今少，管領春風總不如。\n"},{"id":62667,"chapter":"卷五十六","chapternum":56,"charstyle":"近體詩","title":"送田侍中歸鎮","titledesc":"","collection":"","collectiondesc":"","poemindex":126,"author":"王建","content":"去處長将决勝籌，迴迴身在陣前頭。\n賊城破後先鋒入，恣看紅妝不敢収。\n"},{"id":62668,"chapter":"卷五十六","chapternum":56,"charstyle":"近體詩","title":"送田侍中歸鎮","titledesc":"","collection":"","collectiondesc":"","poemindex":127,"author":"王建","content":"熨帖朝衣抛戰袍，䕫龍班裏侍中高。\n對時先奏牙門将，次第天恩與節旄。\n"},{"id":62669,"chapter":"卷五十六","chapternum":56,"charstyle":"近體詩","title":"送田侍中歸鎮","titledesc":"","collection":"","collectiondesc":"","poemindex":128,"author":"王建","content":"踏著家鄉馬脚輕，暮山秋色眼前明。\n老人上酒齊頭拜，得侍中來盡再生。\n"},{"id":62670,"chapter":"卷五十六","chapternum":56,"charstyle":"近體詩","title":"送田侍中歸鎮","titledesc":"","collection":"","collectiondesc":"","poemindex":129,"author":"王建","content":"功成誰不擁藩方，富貴還湏是本鄉。\n萬里雙旌汾水上，玉鞭遥指白雲莊。\n"},{"id":62671,"chapter":"卷五十六","chapternum":56,"charstyle":"近體詩","title":"送田侍中歸鎮","titledesc":"","collection":"","collectiondesc":"","poemindex":130,"author":"王建","content":"鼓吹旛旗道兩邊，行男走女喜駢闐。\n舊交省得當時别，指㸃如今却少年。\n"},{"id":62672,"chapter":"卷五十六","chapternum":56,"charstyle":"近體詩","title":"送田侍中歸鎮","titledesc":"","collection":"","collectiondesc":"","poemindex":131,"author":"王建","content":"廣埸破陣樂初休，彩纛高於百尺樓。\n老將氣雄争起舞，管絃廻作大纒頭。\n"},{"id":62673,"chapter":"卷五十六","chapternum":56,"charstyle":"近體詩","title":"送田侍中歸鎮","titledesc":"","collection":"","collectiondesc":"","poemindex":132,"author":"王建","content":"將士請衣忘却貧，緑𥦗紅燭酒樓新。\n家家盡踏還鄉曲，明月街中不絶人。\n"},{"id":62674,"chapter":"卷五十六","chapternum":56,"charstyle":"古體詩","title":"銅雀妓","titledesc":"","collection":"","collectiondesc":"","poemindex":133,"author":"歐陽詹","content":"蕭條登古臺，廻首黄金屋。\n落葉不歸林，高陵永為谷。\n妝容徒自麗，舞態閲誰目。\n嗚咽繐帷前，歌聲苦於哭。\n"},{"id":62675,"chapter":"卷五十六","chapternum":56,"charstyle":"古體詩","title":"翫月詩〈并序〉","titledesc":"月可翫翫月古也謝賦鮑詩朓之庭前亮之樓中皆翫也貞元十二年甌閩君子陳可封在秦寓於永崇里華陽觀予與鄉故人安陽邵楚萇濟南林藴潁川陳詡亦旅長安秋八月十五日夜詣陳之居修厥翫事月之為翫冬則繁霜太寒夏則蒸雲太熱雲蔽月霜侵人蔽與侵俱害乎翫秋之於時後夏先冬八月之於秋季始孟終十五於夜又月之中稽於天道則寒暑均取於月數則蟾兔圓况埃𡏖不流太空悠悠嬋娟徘徊桂華上浮升東林入西樓肌骨與之䟽涼神魂與之清冷四君子悦而相謂曰斯古人所以為翫也既得古人所翫之意宜襲古人所翫之事乃作翫月詩詩曰","collection":"","collectiondesc":"","poemindex":134,"author":"歐陽詹","content":"八月三五夕，舊嘉蟾兔光。\n斯從古人好，共下今宵堂。\n素魄皎孤凝，芳輝紛四揚。\n徘徊林上頭，泛灔天中央。\n皓露助流華，輕飇佐浮涼。\n清冷到肌骨，潔白盈衣裳。\n惜此苦宜翫，攬之非可將。\n含情顧廣庭，願勿沈西方。\n"},{"id":62676,"chapter":"卷五十六","chapternum":56,"charstyle":"古體詩","title":"答韓十八駑驥吟","titledesc":"","collection":"","collectiondesc":"","poemindex":135,"author":"歐陽詹","content":"故人舒其憤，作爾駑驥篇。\n駑取易售陳，驥以難知言。\n委曲感旣深，咨嗟詞亦殷。\n伊情有逺瀾，余志遊其源。\n室在周孔堂，道適堯舜門。\n調雅聲寡同，途遐勢難翻。\n顧兹萬恨來，假彼二物云。\n賤貴而貴賤，世人良共然。\n芭蕉一葉妖，戎葵一花妍。\n異無材實資，手植堦墀前。\n楩楠十圍瑰，松栢百尺堅。\n罔念棟梁功，野長丘墟邊。\n傷哉昌黎韓，焉得不迍邅。\n上帝本厚生，大君方建元。\n實将庇羣甿，庶此規崇軒。\n班爾圖永安，掄擇其精專。\n君看廣厦中，豈有庭前萱。\n"},{"id":62677,"chapter":"卷五十六","chapternum":56,"charstyle":"古體詩","title":"李評事公進示文集以詩贈之","titledesc":"","collection":"","collectiondesc":"","poemindex":136,"author":"歐陽詹","content":"風雅不墜地，五言始君先。\n希㣲嘉㑹章，杳冥河梁篇。\n理蔓語無枝，言一意則千。\n往來更後人，澆蕩醨前源。\n傾筐實不収，樸樕華争繁。\n大教䕶微㫖，哲人生令孫。\n髙飇激頹波，坐使横流翻。\n昔日越重阻，側聆滄海傳。\n逮兹覿清揚，幸覩青琅編。\n泠泠中山醇，片片崑山璠。\n一杯有餘味，再覽增光鮮。\n對寳豈皆鍳，握鞶良自妍。\n吾其告先師，六義今還全。\n"},{"id":62678,"chapter":"卷五十六","chapternum":56,"charstyle":"古體詩","title":"蜀中将迴留辭韋相公〈貫之〉","titledesc":"","collection":"","collectiondesc":"","poemindex":137,"author":"歐陽詹","content":"寧體則雲構，方前恒玉食。\n貧居豈及此，要自懐歸憶。\n在夢闗山逺，如流嵗華逼。\n明晨首鄉路，迢逓孤飛翼。\n"},{"id":62679,"chapter":"卷五十六","chapternum":56,"charstyle":"古體詩","title":"太原旅懐呈薛十八侍御齊十二奉禮","titledesc":"","collection":"","collectiondesc":"","poemindex":138,"author":"歐陽詹","content":"前來稱英俊，有食主人魚。\n後來曰賢才，又受主人車。\n伊予亦投刺，恩煦胡彫疎。\n既覩主人靣，又獻主人書。\n餬口百家周，賃廡三月餘。\n眼見寒序臻，坐送秋光除。\n西日惄饑腸，北風集絺裾。\n升堂有知音，此意當何如。\n"},{"id":62680,"chapter":"卷五十六","chapternum":56,"charstyle":"古體詩","title":"自懐州却赴洛途中作","titledesc":"","collection":"","collectiondesc":"","poemindex":139,"author":"歐陽詹","content":"惆悵䇿疲馬，孤蓬被風吹。\n昨東今又西，冉冉長路岐。\n嵗晩樹無葉，夜寒霜滿枝。\n依人恒辛苦，㝠寞天何知。\n"},{"id":62681,"chapter":"卷五十六","chapternum":56,"charstyle":"古體詩","title":"晨装行","titledesc":"","collection":"","collectiondesc":"","poemindex":140,"author":"歐陽詹","content":"邨店月西入，山枝鵯鵊聲。\n求燈徹夜席，束囊事晨征。\n寂寂人尚眠，悠悠天未明。\n豈無偃息心，所務前有程。\n"},{"id":62682,"chapter":"卷五十六","chapternum":56,"charstyle":"古體詩","title":"同諸公過福先寺律院宣上人房","titledesc":"","collection":"","collectiondesc":"","poemindex":141,"author":"歐陽詹","content":"律座下朝講，晝門猶掩闗。\n叨同静者來，正值高雲閒。\n寂爾方丈内，瑩然虚白間。\n千燈智慧心，片玉清羸顔。\n松色落深井，竹隂寒小山。\n晤言流曦晩，惆悵歸人寰。\n"},{"id":62683,"chapter":"卷五十六","chapternum":56,"charstyle":"古體詩","title":"初發太原途中寄太原所思","titledesc":"","collection":"","collectiondesc":"","poemindex":142,"author":"歐陽詹","content":"驅馬覺漸逺，廻頭長路塵。\n高城已不見，况復城中人。\n去意自未甘，居情諒猶辛。\n五原東北晉，千里西南秦。\n一屨不出門，一車無停輪。\n流萍與繫匏，早晩期相親。\n"},{"id":62684,"chapter":"卷五十六","chapternum":56,"charstyle":"古體詩","title":"春日途中寄故園所親","titledesc":"","collection":"","collectiondesc":"","poemindex":143,"author":"歐陽詹","content":"客路度年華，故園未云返。\n悠悠去源水，日日秖有逺。\n始嘆秋葉零，又看春草晩。\n寄書南飛鴻，相憶劇鄉縣。\n"},{"id":62685,"chapter":"卷五十六","chapternum":56,"charstyle":"古體詩","title":"賦得秋河曙耿耿送郭秀才赴舉","titledesc":"","collection":"","collectiondesc":"","poemindex":144,"author":"歐陽詹","content":"月沒天欲明，秋河尚凝白。\n皚皚積光素，耿耿横虚碧。\n南斗接，北辰連，空濛澒洞浮高天。\n蕩蕩漫漫皆晶然，實類平蕪流大川。\n星為潭底珠，雲是波中烟。\n鷄鳴漏盡東方作，空曲蒼蒼曉烟落。\n雁叫疑從清淺驚，鴻聲似在沿洄泊。\n并州細侯直下孫，才膺秋賦懐金門。\n念排雲漢将飛翻，仰之踴躍當華軒。\n夜來陪餞歐陽子，偶坐通宵見深㫖。\n心知慷慨日昭回，前程志在青冥裏。\n"},{"id":62686,"chapter":"卷五十六","chapternum":56,"charstyle":"古體詩","title":"汝川行","titledesc":"","collection":"","collectiondesc":"","poemindex":145,"author":"歐陽詹","content":"汝墳春女蠶忙月，朝起採桑日西沒。\n輕綃裙露紅羅襪，半蹋金梯倚枝歇。\n垂空玉腕若無骨，映葉朱唇似花發。\n相歡誰是遊冶郎，蠶休不得岐路旁。\n"},{"id":62687,"chapter":"卷五十六","chapternum":56,"charstyle":"古體詩","title":"許州途中","titledesc":"","collection":"","collectiondesc":"","poemindex":146,"author":"歐陽詹","content":"秦川行盡潁川長，呉江越嶺已同方。\n征途渺𣺌烟茫茫，未得還鄉傷近鄉。\n隨萍逐梗見春光，行樂登臺鬭在旁。\n林間啼鳥野中芳，有似故園皆斷腸。\n"},{"id":62688,"chapter":"卷五十六","chapternum":56,"charstyle":"近體詩","title":"送少微上人歸徳峯","titledesc":"","collection":"","collectiondesc":"","poemindex":147,"author":"歐陽詹","content":"不負人間累，棲身任所從。\n灰心聞密行，菜色見羸容。\n幻世方同誤，深居願繼蹤。\n孤雲與禪誦，别後在何峯。\n"},{"id":62689,"chapter":"卷五十六","chapternum":56,"charstyle":"近體詩","title":"荆南夏夜水樓懐昭丘直上人雲夢李莘","titledesc":"","collection":"","collectiondesc":"","poemindex":148,"author":"歐陽詹","content":"無機成旅逸，中夜上江樓。\n雲静月如練，水凉風似秋。\n鳬聲聞夢澤，黛色上昭丘。\n不逺人情在，良宵恨獨遊。\n"},{"id":62690,"chapter":"卷五十六","chapternum":56,"charstyle":"近體詩","title":"早秋登慈恩寺塔","titledesc":"","collection":"","collectiondesc":"","poemindex":149,"author":"歐陽詹","content":"寳塔過千仭，登臨盡四維。\n毫端分馬頰，墨㸃辨蛾眉。\n地逈風彌𦂳，天長日又遲。\n因高欲有賦，逺意慘生悲。\n"},{"id":62691,"chapter":"卷五十六","chapternum":56,"charstyle":"近體詩","title":"九日廣陵同陳十五先輩登高懐林十二先輩","titledesc":"","collection":"","collectiondesc":"","poemindex":150,"author":"歐陽詹","content":"客路重陽日，登高寄上樓。\n風烟今令節，臺閣古雄州。\n泛菊聊斟酒，持萸懶插頭。\n情人共惆悵，良久不同遊。\n"},{"id":62692,"chapter":"卷五十六","chapternum":56,"charstyle":"近體詩","title":"咏徳上太原李尚書","titledesc":"","collection":"","collectiondesc":"","poemindex":151,"author":"歐陽詹","content":"𨙻以公方郭細侯，并州非復舊并州。\n九重帝宅司丹地，十萬兵樞擁碧油。\n鏘玉半為趨閣吏，腰金皆是走庭流。\n王褒見徳空知頌，身在三千最上頭。\n"},{"id":62693,"chapter":"卷五十六","chapternum":56,"charstyle":"近體詩","title":"奉和太原鄭中丞登龍興寺閣","titledesc":"","collection":"","collectiondesc":"","poemindex":152,"author":"歐陽詹","content":"青𥦗朱户半天開，極目凝神望㡬廻。\n晉國頽墉生草樹，皇家瑞氣在樓臺。\n千條水入黄河去，萬㸃山從紫塞來。\n獨恨侍遊違長者，不知高意是誰陪。\n"},{"id":62694,"chapter":"卷五十六","chapternum":56,"charstyle":"近體詩","title":"薛舍人使君觀察韓判官侍御許雨晴到所居既霽先呈即事","titledesc":"","collection":"","collectiondesc":"","poemindex":153,"author":"歐陽詹","content":"江皋昨夜雨収梅〈江南夏雨曰梅〉，寂寂衡門與釣臺。\n西島落花隨水至，前山飛鳥出雲来。\n觀風駟馬能言駐，行縣雙旌許暫廻。\n豈不偶然聊為竹，空令石徑掃莓苔。\n"},{"id":62695,"chapter":"卷五十六","chapternum":56,"charstyle":"近體詩","title":"題延平劍潭","titledesc":"","collection":"","collectiondesc":"","poemindex":154,"author":"歐陽詹","content":"想像精靈欲見難，通津一去水漫漫。\n空餘昔日凌霜色，長與澄潭生晝寒。\n"},{"id":62696,"chapter":"卷五十六","chapternum":56,"charstyle":"近體詩","title":"秋夜寄弘濟上人","titledesc":"","collection":"","collectiondesc":"","poemindex":155,"author":"歐陽詹","content":"尚被浮名誘此身，今時誰與徳為鄰。\n遥知是夜檀溪上，月照千峯為一人。\n"},{"id":62697,"chapter":"卷五十六","chapternum":56,"charstyle":"近體詩","title":"許州送張中丞出臨潁鎮","titledesc":"","collection":"","collectiondesc":"","poemindex":156,"author":"歐陽詹","content":"心誦隂符口不言，風驅千騎出轅門。\n孫呉去後無長策，誰敵留侯直下孫。\n"},{"id":62698,"chapter":"卷五十六","chapternum":56,"charstyle":"近體詩","title":"宿建溪中宵即事","titledesc":"","collection":"","collectiondesc":"","poemindex":157,"author":"歐陽詹","content":"蕯藭一席眠還坐，蛙噪螢飛夜未央。\n僮僕舟人空寂寂，隔簾微月入中倉。\n"},{"id":62699,"chapter":"卷五十六","chapternum":56,"charstyle":"近體詩","title":"九日廣陵登高懐邵二先輩","titledesc":"","collection":"","collectiondesc":"","poemindex":158,"author":"歐陽詹","content":"簪萸泛菊俯平阡，飲過三杯却惘然。\n十嵗此辰同醉友，登高各處已三年。\n"},{"id":62700,"chapter":"卷五十六","chapternum":56,"charstyle":"近體詩","title":"幽院早春","titledesc":"","collection":"","collectiondesc":"","poemindex":159,"author":"栁淡","content":"草短花初拆，苔青栁半黄。\n隔簾春雨細，髙枕曉鶯長。\n無事含閒夢，多情識異香。\n欲尋蘇小小，何處覔錢塘。\n"},{"id":62701,"chapter":"卷五十六","chapternum":56,"charstyle":"近體詩","title":"夜渡江〈一作姚崇詩〉","titledesc":"","collection":"","collectiondesc":"","poemindex":160,"author":"栁淡","content":"夜渚帯浮烟，蒼茫晦逺天。\n舟輕不覺動，纜急始知牽。\n聽笛遥㝷岸，聞香暗識蓮。\n唯看去帆影，常似客心懸。\n"},{"id":62702,"chapter":"卷五十六","chapternum":56,"charstyle":"近體詩","title":"寒食戲贈","titledesc":"","collection":"","collectiondesc":"","poemindex":161,"author":"栁淡","content":"春暮越江邊，春隂寒食天。\n杏花香麥粥，栁絮伴鞦韆。\n酒是芳菲節，人當桃李年。\n不知何處恨，已解入筝絃。\n"},{"id":62703,"chapter":"卷五十六","chapternum":56,"charstyle":"近體詩","title":"涼州曲","titledesc":"","collection":"","collectiondesc":"","poemindex":162,"author":"栁淡","content":"闗山萬里逺征人，一望闗山淚滿巾。\n青海戌頭空有月，黄沙磧裏本無春。\n"},{"id":62704,"chapter":"卷五十六","chapternum":56,"charstyle":"近體詩","title":"征人怨","titledesc":"","collection":"","collectiondesc":"","poemindex":163,"author":"栁淡","content":"嵗嵗金河復玉闗，朝朝馬䇿與刀環。\n三春白雪歸青塜，萬里黄沙逺黒山。\n"},{"id":62705,"chapter":"卷五十六","chapternum":56,"charstyle":"近體詩","title":"晩次淮揚","titledesc":"","collection":"","collectiondesc":"","poemindex":164,"author":"張繼","content":"微涼風葉下，楚俗轉清閒。\n候館臨秋水，郊扉掩暮山。\n月明潮漸滿，露濕雁初還。\n浮客了無定，萍流淮海間。\n"},{"id":62706,"chapter":"卷五十六","chapternum":56,"charstyle":"近體詩","title":"㑹稽秋晩奉呈于太守","titledesc":"","collection":"","collectiondesc":"","poemindex":165,"author":"張繼","content":"寂寞訟庭幽，森森㦸户秋。\n山光隱危堞，湖色上高樓。\n禹穴探書罷，天台作賦遊。\n浮雲將越客，嵗晩共淹留。\n"},{"id":62707,"chapter":"卷五十六","chapternum":56,"charstyle":"近體詩","title":"送張中丞歸幕","titledesc":"","collection":"","collectiondesc":"","poemindex":166,"author":"張繼","content":"獨受主恩歸，當朝似者稀。\n玉壺分御酒，金殿賜春衣。\n拂席流鶯醉，鳴鞭駿馬肥。\n滿臺簪白筆，捧手戀清輝。\n"},{"id":62708,"chapter":"卷五十六","chapternum":56,"charstyle":"近體詩","title":"馮翊西樓","titledesc":"","collection":"","collectiondesc":"","poemindex":167,"author":"張繼","content":"城上西樓倚暮天，樓中歸望正悽然。\n近郭亂山横古渡，野荘喬木帯新烟。\n北風吹雁聲能苦，逺客辭家月再圓。\n陶令好文常對酒，相招那惜醉為眠。\n"},{"id":62709,"chapter":"卷五十六","chapternum":56,"charstyle":"近體詩","title":"閶門即事","titledesc":"","collection":"","collectiondesc":"","poemindex":168,"author":"張繼","content":"耕夫占募逐樓舡，春草青青萬頃田。\n試上吴門看郡郭，清明幾處有新烟。\n"},{"id":62710,"chapter":"卷五十六","chapternum":56,"charstyle":"近體詩","title":"楓橋夜泊","titledesc":"","collection":"","collectiondesc":"","poemindex":169,"author":"張繼","content":"月落烏啼霜滿天，江邨漁火對愁眠。\n姑蘇城外寒山寺，夜半鐘聲到客船。\n"},{"id":62711,"chapter":"卷五十六","chapternum":56,"charstyle":"近體詩","title":"殷卿宅夜宴","titledesc":"","collection":"","collectiondesc":"","poemindex":170,"author":"張南史","content":"日暗城烏宿，天寒櫪馬嘶。\n詞人留上客，妓女出中閨。\n積雪連燈照，回廊暎竹迷。\n太常今夜宴，誰不醉如泥。\n"},{"id":62712,"chapter":"卷五十六","chapternum":56,"charstyle":"近體詩","title":"陸勝宅秋暮雨中〈探韻同作〉","titledesc":"","collection":"","collectiondesc":"","poemindex":171,"author":"張南史","content":"同人永日自相將，深竹閒園偶辟疆。\n已被秋風教憶鱠，更聞寒雨勸飛觴。\n歸心莫問三江水，旅服從沾九月霜。\n醉裏欲㝷騎馬路，蕭條幾處有垂楊。\n"},{"id":62713,"chapter":"卷五十六","chapternum":56,"charstyle":"近體詩","title":"春日道中寄孟侍御","titledesc":"","collection":"","collectiondesc":"","poemindex":172,"author":"張南史","content":"春來遊子傍歸路，時有白雲遮獨行。\n水流亂赴石潭響，花開不知山樹名。\n誰家魚網求鮮食，幾處人烟事火耕。\n昨日已嘗春酒熟，一杯思與孟嘉傾。\n"},{"id":62714,"chapter":"卷五十六","chapternum":56,"charstyle":"古體詩","title":"變律詩","titledesc":"","collection":"","collectiondesc":"","poemindex":173,"author":"蘇渙","content":"日月東西行，照在大荒北。\n其中有燭龍，靈怪人莫測。\n開目為晨暉，閉目為夜色。\n一開復一閉，明晦無休息。\n居然六合内，曠哉天地徳。\n天地且不言，世人强喧喧。\n"},{"id":62715,"chapter":"卷五十六","chapternum":56,"charstyle":"古體詩","title":"變律詩","titledesc":"","collection":"","collectiondesc":"","poemindex":174,"author":"蘇渙","content":"毒蜂成一窠，高掛惡木枝。\n行人百步外，目動魂亦飛。\n長安大道旁，挾彈誰家兒。\n右手持金丸，引滿無所疑。\n一中紛下來，勢若風雲隨。\n身如萬箭攅，宛轉迷所之。\n徒有疾惡心，奈何不知機。\n"},{"id":62716,"chapter":"卷五十六","chapternum":56,"charstyle":"古體詩","title":"變律詩","titledesc":"","collection":"","collectiondesc":"","poemindex":175,"author":"蘇渙","content":"養蠶為素絲，葉盡蠶不老。\n傾筐對空林，此意向誰道。\n一女不得織，萬夫受其寒。\n一夫不得意，四海行路難。\n禍亦不在大，福亦不在先。\n世路險孟門，吾徒當勉旃。\n"},{"id":62717,"chapter":"卷五十六","chapternum":56,"charstyle":"古體詩","title":"懐素上人草書歌兼送謁徐廣州","titledesc":"","collection":"","collectiondesc":"","poemindex":176,"author":"蘇渙","content":"張顛歿來二十年，謂言草聖無人傳。\n零陵沙門繼其後，新書草字大如斗。\n興來走筆如旋風，醉後耳熱心更兇。\n忽如裴旻舞雙劔，七星錯落纒蛟龍。\n又如呉生畫神鬼，魑魅魍魎驚竄空。\n鉤鎖相連勢不絶，倔强毒虵争屈鐵。\n西河舞劔氣凌雲，孤蓬自振唯有君。\n今日華堂看灑落，四座喧呼歎佳作。\n回首邀余賦一章，欲令羡價齊鍾張。\n琅琅誦句三百字，何似醉僧顛復狂。\n忽然告我遊南溟，言祈亞相求大名。\n亞相書翰凌獻之，見君絶意必深知。\n南中紙價當日貴，只恐貪泉成墨池。\n"},{"id":62718,"chapter":"卷五十六","chapternum":56,"charstyle":"近體詩","title":"寄邢逸人","titledesc":"","collection":"","collectiondesc":"","poemindex":177,"author":"鄭常","content":"羡君無外事，日與世情違。\n地僻人難到，溪深鳥自飛。\n儒衣荷葉老，野飯藥苖肥。\n疇昔江湖意，而今憶共歸。\n"}]