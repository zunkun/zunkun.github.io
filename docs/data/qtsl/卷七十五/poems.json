[{"author":"李商隠","charstyle":"古體詩","content":"八嵗偷照鏡，長眉已能畫。\n十嵗去踏青，芙蓉作裙衩。\n十二學彈箏，銀甲不曽卸。\n十四藏六親，懸知猶未嫁。\n十五泣春風，背面鞦韆下。\n","id":64312,"chapter":"卷七十五","chapternum":75,"title":"無題","titledesc":"","collection":"","collectiondesc":"","poemindex":1},{"author":"李商隠","charstyle":"古體詩","content":"薔薇泣幽素，翠帶花錢小。\n嬌郎癡若雲，抱日西簾曉。\n枕是龍宫石，割得秋波色。\n玉簟失柔膚，但見䝉羅碧。\n憶得前年春，未語含悲辛。\n歸來已不見，錦瑟長於人。\n今日澗底松，明日山頭檗。\n愁到天池翻，相看不相識。\n","id":64313,"chapter":"卷七十五","chapternum":75,"title":"房中曲","titledesc":"","collection":"","collectiondesc":"","poemindex":2},{"author":"李商隠","charstyle":"古體詩","content":"密帳真珠絡，温幃翡翠裝。\n楚腰知便寵，宫眉正鬭强。\n結帶懸梔子，繡領刺鴛鴦。\n輕寒衣省夜，金斗熨沉香。\n","id":64314,"chapter":"卷七十五","chapternum":75,"title":"效徐陵體贈更衣","titledesc":"","collection":"","collectiondesc":"","poemindex":3},{"author":"李商隠","charstyle":"古體詩","content":"郎船安兩槳，儂舸動雙橈。\n掃黛開宫額，裁裙約楚腰。\n乖期方積思，臨酒欲拌〈拚同〉嬌。\n莫以採菱唱，欲羨秦臺簫。\n","id":64315,"chapter":"卷七十五","chapternum":75,"title":"江南曲","titledesc":"","collection":"","collectiondesc":"","poemindex":4},{"author":"李商隠","charstyle":"古體詩","content":"雲母濾宫月，夜夜白於水。\n賺得羊車來，低扇遮黄子。\n水精不覺冷，自刻鴛鴦翅。\n蠶縷茜香濃，正朝纒左臂。\n巴牋兩三幅，滿寫承恩字。\n欲得識青天，昨夜蒼龍是。\n","id":64316,"chapter":"卷七十五","chapternum":75,"title":"宫中曲","titledesc":"","collection":"","collectiondesc":"","poemindex":5},{"author":"李商隠","charstyle":"古體詩","content":"花房與蜜脾，蜂雄蛺蝶雌。\n同時不同類，那復更相思。\n","id":64317,"chapter":"卷七十五","chapternum":75,"title":"柳枝〈有序〉","titledesc":"柳枝洛中里娘也父饒好賈風波死湖上其母不念他兒子獨念柳枝生十七年塗妝綰髻未嘗竟已復起去吹葉嚼蕊調絲擫〈音葉〉管作天海風濤之曲幽憶怨㫁之音居其傍與其家接故徃來者聞十年尚相與疑其醉眠夢〈一本有物字〉㫁不聘余從昆譲山比柳枝居為近他日春曽陰譲山下馬柳枝南柳下詠余燕臺詩柳枝驚問誰人有此誰人為是譲山謂曰此吾里中少年叔耳柳枝手㫁長帶結譲山為贈叔乞詩明日余比馬出其巷柳枝丫鬟畢妝抱立扇下風鄣一袖指曰若叔是〈句〉後三日隣當去湔裙水上以博香山待與郎俱過余諾之㑹所友有偕當詣京師者戲盜余卧裝以先不果留雪中譲山至且曰為東諸侯取去矣明年譲山復東相背於戲上因寓詩以墨其故處云","collection":"","collectiondesc":"","poemindex":6},{"author":"李商隠","charstyle":"古體詩","content":"本是丁香樹，春條結始生。\n玉作彈棊局，中心亦不平。\n","id":64318,"chapter":"卷七十五","chapternum":75,"title":"柳枝〈有序〉","titledesc":"柳枝洛中里娘也父饒好賈風波死湖上其母不念他兒子獨念柳枝生十七年塗妝綰髻未嘗竟已復起去吹葉嚼蕊調絲擫〈音葉〉管作天海風濤之曲幽憶怨㫁之音居其傍與其家接故徃來者聞十年尚相與疑其醉眠夢〈一本有物字〉㫁不聘余從昆譲山比柳枝居為近他日春曽陰譲山下馬柳枝南柳下詠余燕臺詩柳枝驚問誰人有此誰人為是譲山謂曰此吾里中少年叔耳柳枝手㫁長帶結譲山為贈叔乞詩明日余比馬出其巷柳枝丫鬟畢妝抱立扇下風鄣一袖指曰若叔是〈句〉後三日隣當去湔裙水上以博香山待與郎俱過余諾之㑹所友有偕當詣京師者戲盜余卧裝以先不果留雪中譲山至且曰為東諸侯取去矣明年譲山復東相背於戲上因寓詩以墨其故處云","collection":"","collectiondesc":"","poemindex":7},{"author":"李商隠","charstyle":"古體詩","content":"嘉𤓰引蔓長，碧玉冰〈去聲〉寒漿。\n東陵雖五色，不忍值〈治去聲〉牙香。\n","id":64319,"chapter":"卷七十五","chapternum":75,"title":"柳枝〈有序〉","titledesc":"柳枝洛中里娘也父饒好賈風波死湖上其母不念他兒子獨念柳枝生十七年塗妝綰髻未嘗竟已復起去吹葉嚼蕊調絲擫〈音葉〉管作天海風濤之曲幽憶怨㫁之音居其傍與其家接故徃來者聞十年尚相與疑其醉眠夢〈一本有物字〉㫁不聘余從昆譲山比柳枝居為近他日春曽陰譲山下馬柳枝南柳下詠余燕臺詩柳枝驚問誰人有此誰人為是譲山謂曰此吾里中少年叔耳柳枝手㫁長帶結譲山為贈叔乞詩明日余比馬出其巷柳枝丫鬟畢妝抱立扇下風鄣一袖指曰若叔是〈句〉後三日隣當去湔裙水上以博香山待與郎俱過余諾之㑹所友有偕當詣京師者戲盜余卧裝以先不果留雪中譲山至且曰為東諸侯取去矣明年譲山復東相背於戲上因寓詩以墨其故處云","collection":"","collectiondesc":"","poemindex":8},{"author":"李商隠","charstyle":"古體詩","content":"柳枝井上蟠，蓮葉浦中乾。\n錦鱗與繡羽，水陸有傷殘。\n","id":64320,"chapter":"卷七十五","chapternum":75,"title":"柳枝〈有序〉","titledesc":"柳枝洛中里娘也父饒好賈風波死湖上其母不念他兒子獨念柳枝生十七年塗妝綰髻未嘗竟已復起去吹葉嚼蕊調絲擫〈音葉〉管作天海風濤之曲幽憶怨㫁之音居其傍與其家接故徃來者聞十年尚相與疑其醉眠夢〈一本有物字〉㫁不聘余從昆譲山比柳枝居為近他日春曽陰譲山下馬柳枝南柳下詠余燕臺詩柳枝驚問誰人有此誰人為是譲山謂曰此吾里中少年叔耳柳枝手㫁長帶結譲山為贈叔乞詩明日余比馬出其巷柳枝丫鬟畢妝抱立扇下風鄣一袖指曰若叔是〈句〉後三日隣當去湔裙水上以博香山待與郎俱過余諾之㑹所友有偕當詣京師者戲盜余卧裝以先不果留雪中譲山至且曰為東諸侯取去矣明年譲山復東相背於戲上因寓詩以墨其故處云","collection":"","collectiondesc":"","poemindex":9},{"author":"李商隠","charstyle":"古體詩","content":"畫屏繡步障，物物自成雙。\n如何湖上望，只是見鴛鴦。\n","id":64321,"chapter":"卷七十五","chapternum":75,"title":"柳枝〈有序〉","titledesc":"柳枝洛中里娘也父饒好賈風波死湖上其母不念他兒子獨念柳枝生十七年塗妝綰髻未嘗竟已復起去吹葉嚼蕊調絲擫〈音葉〉管作天海風濤之曲幽憶怨㫁之音居其傍與其家接故徃來者聞十年尚相與疑其醉眠夢〈一本有物字〉㫁不聘余從昆譲山比柳枝居為近他日春曽陰譲山下馬柳枝南柳下詠余燕臺詩柳枝驚問誰人有此誰人為是譲山謂曰此吾里中少年叔耳柳枝手㫁長帶結譲山為贈叔乞詩明日余比馬出其巷柳枝丫鬟畢妝抱立扇下風鄣一袖指曰若叔是〈句〉後三日隣當去湔裙水上以博香山待與郎俱過余諾之㑹所友有偕當詣京師者戲盜余卧裝以先不果留雪中譲山至且曰為東諸侯取去矣明年譲山復東相背於戲上因寓詩以墨其故處云","collection":"","collectiondesc":"","poemindex":10},{"author":"李商隠","charstyle":"古體詩","content":"萬草已涼露，開圖披古松。\n青山徧滄海，此樹生何峯。\n孤根邈無倚，直立撐鴻濛。\n端如君子身，挺若壯士胸。\n樛枝勢夭嬌，忽欲蟠拏空。\n又如驚螭走，黙與奔雲逢。\n孫枝擢細葉，旖旎狐裘茸。\n鄒顛蓐髪軟，麗姬眉黛濃。\n視乆眩目睛，倐忽變輝容。\n竦削正稠直，婀娜旋敷夆。\n又如洞房冷，翠被張穹籠。\n亦若暨蘿女，平旦妝顔容。\n細疑襲氣母，猛若争神功。\n燕雀固寂寂，霧露常衝衝。\n香蘭愧傷暮，碧竹慚空中。\n可集呈瑞鳳，堪藏行雨龍。\n淮山桂偃蹇，蜀郡桑重童。\n枝條亮眇脆，靈氣何由同。\n昔聞咸陽帝，近說嵇山儂。\n或著仙人號，或以大夫封。\n終南與清都，烟雨遥相通。\n安知夜夜意，不起西南風。\n美人昔清興，重之猶月鐘。\n寳笥十八九，香緹千萬重。\n一旦鬼瞰室，稠叠張羉罿〈音鸞童〉。\n赤羽中要害，是非皆怱怱。\n生如碧海月，死踐霜郊蓬。\n平生握中玩，散失隨奴僮。\n我聞照妖鏡，及與神劍鋒。\n寓身㑹有地，不為凡物䝉。\n伊人秉兹圖，顧盼擇所從。\n而我何為者，開顔捧靈蹤。\n報以漆鳴琴，懸之真珠櫳。\n是時方暑夏，座内若嚴冬。\n憶昔謝四騎，學仙玉陽東。\n千株盡若此，路入瓊瑶宫。\n口咏玄雲歌，手把金芙蓉。\n濃藹深霓袖，色映琅玕中。\n悲哉墮世網，去之若遺弓。\n形魄天壇上，海日髙曈曈。\n終騎紫鸞歸，持寄扶桑翁。\n","id":64322,"chapter":"卷七十五","chapternum":75,"title":"李肱所遺畫松詩書兩紙得四十韻","titledesc":"","collection":"","collectiondesc":"","poemindex":11},{"author":"李商隠","charstyle":"古體詩","content":"君家在河北，我家在山西。\n百嵗本無異，陰陰仙李枝。\n尚書文與武，戰罷幕府開。\n君從渭南至，我自仙遊來。\n平昔苦南北，動成雲雨乖。\n逮今兩攜手，對若牀下鞋。\n夜歸碣石館，朝上黄金臺。\n我有苦寒調，君抱陽春才。\n年顔各少壯，髪緑齒尚齊。\n我雖不能飲，君時醉如泥。\n政静籌畫簡，退食多相攜。\n掃掠走馬路，整頓射雉翳。\n春風二三月，柳密鸎正啼。\n清河在門外，上與浮雲齊。\n欹冠調玉琴，彈作松風哀。\n又彈明君怨，一去怨不迴。\n感激坐者泣，起視雁行低。\n翻憂龍山雪，却雜胡沙飛。\n仲容銅琵琶，項直聲凄凄。\n上貼金捍撥，畫為承露雞。\n君時卧掁觸，勸客白玉杯。\n苦云年光疾，不飲將安歸。\n我賞此言是，因循未能諧。\n君言中聖人，坐卧莫我違。\n榆莢亂不整，楊花飛相隨。\n上有白日照，下有東風吹。\n青樓有美人，顔色如玟瑰。\n歌聲入青雲，所痛無良媒。\n少年苦不乆，顧慕良難哉。\n徒令真珠肶，裛入珊瑚腮。\n君今且少安，聴我苦吟詩。\n古詩何人作，老大徒傷悲。\n","id":64323,"chapter":"卷七十五","chapternum":75,"title":"戲題樞言草閣三十二韻","titledesc":"","collection":"","collectiondesc":"","poemindex":12},{"author":"李商隠","charstyle":"古體詩","content":"衮師我驕兒，美秀乃無匹。\n文葆未周晬，固已知六七。\n四嵗知名姓，眼不視梨栗。\n交朋頗窺觀，謂是丹穴物。\n前朝尚器貌，流品方第一。\n不然神仙姿，不爾燕鶴骨。\n安得此相謂，欲慰衰朽質。\n青春妍和月，朋戲渾甥姪。\n繞堂復穿林，沸若金鼎溢。\n門有長者來，造次請先出。\n客前問所須，含意不吐實。\n歸來學客面，䦱〈羽委切〉敗秉爺笏。\n或謔張飛胡，或笑鄧艾吃。\n豪鷹毛崱屴，猛馬氣佶傈。\n截得青篔簹，騎走恣唐突。\n忽復學㕘軍，按聲喚蒼鶻。\n又復紗燈傍，稽首禮夜佛。\n仰鞭罥蛛網，俯首飲花蜜。\n欲争蛺蝶輕，未謝柳絮疾。\n階前逢阿姊，六甲頗輸失。\n凝走弄香奩，㧞脫金屈戍。\n抱持多反側，威怒不可律。\n曲躬牽窗網，衉唾拭琴漆。\n有時看臨書，挺立不動膝。\n古錦請裁衣，玉軸亦欲乞。\n請爺書春勝，春勝宜春日。\n芭蕉斜卷箋，辛夷低過筆。\n爺昔好讀書，懇苦自著述。\n顦顇欲四十，無肉畏蚤虱。\n兒慎勿學爺，讀書求甲乙。\n穣苴司馬法，張良黄石術。\n便為帝王師，不假更纖悉。\n况今西與北，羌戎正狂悖。\n誅赦兩未成，將養如痼疾。\n兒當速成大，探雛入虎穴。\n當為萬户侯，勿守一經帙。\n","id":64324,"chapter":"卷七十五","chapternum":75,"title":"驕兒詩","titledesc":"","collection":"","collectiondesc":"","poemindex":13},{"author":"李商隠","charstyle":"古體詩","content":"蛇年建丑月，我自梁還秦。\n南下大散闗，北濟渭之濵。\n草木半舒坼，不類氷雪晨。\n又若夏苦熱，燋卷無芳津。\n髙田長檞櫪，下田長荆榛。\n農具棄道傍，饑牛死空墩。\n依依過村落，十室無一存。\n存者背面啼，無衣可迎賔。\n始若畏人問，及門還具陳。\n右輔田疇薄，斯民常苦貧。\n伊昔稱樂土，所賴牧伯仁。\n官清若氷玉，吏善如六親。\n生男不逺征，生女事四隣。\n濁酒盈瓦缶，爛穀堆荆囷。\n健兒庇旁婦，衰翁䑛童孫。\n况自貞觀後，命官多儒臣。\n例以賢牧伯，徴入司陶鈞。\n降及開元中，姦邪撓經綸。\n晉公忌此事，多録邊將勲。\n因令猛毅輩，雜牧昇平民。\n中原遂多故，除授非至尊。\n或出倖臣輩，或由帝戚恩。\n中原困屠解，奴隸厭肥豚。\n皇子棄不乳，椒房抱羌渾。\n重賜竭中國，强兵臨北邊。\n控弦二十萬，長臂皆如猿。\n皇都三千里，來徃同鵰鳶。\n五里一換馬，十里一開筵。\n指顧動白日，暖熱迴蒼旻。\n公卿辱嘲叱，唾棄如糞丸。\n大朝㑹萬方，天子正臨軒。\n綵旂轉初旭，玉座當祥烟。\n金障既特設，珠簾亦髙褰。\n捋鬚蹇不顧，坐在御榻前。\n忤者死跟屨，附之升頂顛。\n華侈矜遞衒，豪俊相併吞。\n因失生惠養，漸見徴求頻。\n奚冦西〈當作東〉北來，揮霍如天翻。\n是時正忘戰，重兵多在邊。\n列城遶長河，平明插旗旛。\n但聞虜騎入，不見漢兵屯。\n大婦抱兒哭，小婦攀車轓。\n生小太平年，不識夜閉門。\n少壯盡㸃行，疲老守空村。\n生分作死誓，揮涙連秋雲。\n廷臣例麞怯，諸軍如羸奔。\n為賊掃上陽，捉人送潼闗。\n玉輦望南斗，未知何日旋。\n誠知開闢乆，遘此雲雷屯。\n逆者問鼎大，存者要髙官。\n搶攘互間諜，孰辨梟與鸞。\n千馬無返轡，萬車無還轅。\n城空鼠雀死，人去豺狼喧。\n南資竭吳越，西費失河源。\n因令左藏庫，摧毁惟空垣。\n如人當一身，有左無右邊。\n筋體半痿痺，肘腋生臊膻。\n列聖䝉此恥，含懐不能宣。\n謀臣拱手立，相戒無敢先。\n萬國困杼軸，内庫無金錢。\n健兒立霜雪，腹歉衣裳單。\n饋餉多過時，髙估銅與鉛。\n山東望河北，爨烟猶相聯。\n朝廷不暇給，辛苦無半年。\n行人㩁行資，居者稅屋椽。\n中間遂作梗，狼籍用戈鋋。\n臨門送節制，以錫通天班。\n破者以族滅，存者尚遷延。\n禮數異君父，羈縻如羌零。\n直求輸赤誠，所望大體全。\n巍巍政事堂，宰相厭八珍。\n敢問下執事，今誰掌其權。\n瘡疽幾十載，不敢抉其根。\n國蹙賦更重，人稀役彌繁。\n近年牛醫兒，城社更扳援。\n盲目把大斾，處此京西藩。\n樂禍忘怨敵，樹黨多狂狷。\n生為人所憚，死非人所憐。\n快刀斷其頭，列若猪羊懸。\n鳳翔三百里，兵馬如黄巾。\n夜半軍牒來，屯兵萬五千。\n鄉里駭供億，老少相扳牽。\n兒孫生未孩，棄之無𢡖顔。\n不復議所適，但求死山間。\n爾來又三嵗，甘澤不及春。\n盜賊亭午起，問誰多窮民。\n節使殺亭吏，捕之恐無因。\n咫尺不相見，旱久多黄塵。\n官健腰佩弓，自言為官巡。\n常恐值荒迥，此輩還射人。\n愧客問本末，願客無因循。\n郿塢抵陳倉，此地忌黄昏。\n我聽此言罷，寃憤如相焚。\n昔聞舉一㑹，羣盜為之奔。\n又聞理與亂，在人不在天。\n我願為此事，君前剖心肝。\n叩頭出鮮血，滂沱汚紫宸。\n九重黯巳隔，涕泗空沾唇。\n史典作尚書，厮養為將軍。\n慎勿道此言，此言未忍聞。\n","id":64325,"chapter":"卷七十五","chapternum":75,"title":"行次西郊作一百韻","titledesc":"","collection":"","collectiondesc":"","poemindex":14},{"author":"李商隠","charstyle":"古體詩","content":"皇都依仁里，西北有髙齋。\n昨日主人氏，治井堂西陲。\n工人三五輩，輦出土與泥。\n到水不數尺，積共庭樹齊。\n他日井甃畢，用土蓋作堤。\n曲隨林掩映，繚以池周迴。\n下去㝠寞穴，上承雨露滋。\n寄辭别地脉，因言謝泉扉。\n昇騰不自意，疇昔忽巳乖。\n伊余掉行鞅，行行來自西。\n一日下馬到，此時芳草萋。\n四面多好樹，旦暮雲霞姿。\n晩落花滿地，幽鳥鳴何枝。\n蘿幄既巳薦，山樽亦可開。\n待得孤月上，如與佳人來。\n因兹感物理，惻愴平生懐。\n茫茫此羣品，不定輪與蹄。\n喜得舜可禪，不以瞽瞍疑。\n禹竟代舜立，其父吁咈哉。\n嬴氏并六合，所來因不韋。\n漢祖把左契，自言一布衣。\n當塗佩國璽，本乃黄門㩦。\n長㦸亂中原，何妨起戎氐。\n不獨帝王耳，臣下亦如斯。\n伊尹佐興王，不藉漢父資。\n磻溪老釣叟，坐為周之師。\n屠狗與販繒，突起定傾危。\n長沙啟封土，豈是出程姬。\n帝問主人翁，有自賣珠兒。\n武昌昔男子，老苦為人妻。\n蜀王有遺魄，今在林中啼。\n淮南雞䑛藥，翻向雲中飛。\n大鈞運羣有，難以一理推。\n顧於㝠㝠内，為問秉者誰。\n我恐更萬世，此事愈云為。\n猛虎與雙翅，更以角副之。\n鳳凰不五色，聫翼上雞栖。\n我欲秉鈞者，朅來與我偕。\n浮雲不相顧，寥泬誰為梯。\n悒怏夜將半，但歌井中泥。\n","id":64326,"chapter":"卷七十五","chapternum":75,"title":"井泥四十韻","titledesc":"","collection":"","collectiondesc":"","poemindex":15},{"author":"李商隠","charstyle":"古體詩","content":"元和天子神武姿彼何人哉軒與羲誓將上雪列聖恥坐法宫中朝四夷淮西有賊五千載封狼生貙貙生羆不據山河據平地長戈利矛日可麾帝得聖相相曰度賊斫不死神扶持腰懸相印作都統陰風慘澹天王旗愬武古通〈一作道〉作牙爪儀曹外郎載筆隨行軍司馬志且勇十四萬衆猶虎貔入蔡縛賊獻太廟功無與讓恩不訾帝曰汝度功第一汝從事愈宜為辭愈拜稽首蹈且舞金石刻畫臣能為古者世稱大手筆此事不繫於職司當仁自古有不讓言訖屢頷天子頤公退齋戒坐小閣濡染大筆何淋漓㸃竄堯典舜典字塗改清廟生民詩文成破體書在紙清晨再拜鋪丹墀表曰臣愈昧死上詠神聖功書之碑碑髙三丈字如斗負以靈鼇蟠以螭句竒語重喻者少讒之天子言其私長繩百尺拽碑倒麄砂大石相磨治公之斯文若元氣先時巳入人肝脾湯盤孔鼎有述作今無其器存其辭嗚呼聖皇及聖相相與烜赫流淳熙公之斯文不示後曷與三五相攀追願書萬本誦萬遍口角流沫右手胝傳之七十有二代以為封禪玉檢眀堂基","id":64327,"chapter":"卷七十五","chapternum":75,"title":"韓碑","titledesc":"","collection":"","collectiondesc":"","poemindex":16},{"author":"李商隠","charstyle":"古體詩","content":"風光冉冉東西陌幾日嬌魂尋不得蜜房羽客類芳心冶葉倡條徧相識暖藹輝遲桃樹西髙鬟立共桃鬟齊雄龍雌鳳杳何許絮亂絲繁天亦迷醉起微陽若初曙映簾夢斷聞殘語愁將鐵網罥珊瑚海濶天翻迷處所衣帶無情有寛窄春烟自碧秋霜白研丹擘石天不知願得天牢鎖寃魄夾羅委篋單綃起香肌冷襯琤琤珮今日東風自不勝化作幽光入西海","id":64328,"chapter":"卷七十五","chapternum":75,"title":"右春","titledesc":"","collection":"燕臺詩四首","collectiondesc":"","poemindex":17},{"author":"李商隠","charstyle":"古體詩","content":"前閣雨簾愁不卷，後堂芳樹陰陰見。\n石城景物類黄泉，夜半行郎空柘彈。\n綾扇喚風閶闔天，輕帷翠幕波洄旋。\n蜀魄寂寞有伴未，幾夜瘴花開木棉。\n桂宫流影光難取，嫣薫蘭破輕輕語。\n直教銀漢墮懐中，未遣星妃鎮來去。\n濁水清波何異源，濟河水清黄河渾。\n安得薄霧起緗裙，手接雲軿呼太君。\n","id":64329,"chapter":"卷七十五","chapternum":75,"title":"右夏","titledesc":"","collection":"燕臺詩四首","collectiondesc":"","poemindex":18},{"author":"李商隠","charstyle":"古體詩","content":"月浪衝天天宇濕涼蟾落盡疎星入雲屏不動掩孤嚬西樓一夜風筝急欲織相思花寄逺終日相思却相怨但聞北斗聲迴環不見長河水清淺金魚鎖㫁紅桂春古時塵滿鴛鴦茵堪悲小苑作長道玉樹未憐亡國人瑶琴愔愔藏楚弄越羅冷薄金泥重簾鈎鸚鵡夜驚霜喚起南雲繞雲夢雙璫丁丁聯尺素内記湘川相識處歌唇一世銜雨看可惜馨香手中故","id":64330,"chapter":"卷七十五","chapternum":75,"title":"右秋","titledesc":"","collection":"燕臺詩四首","collectiondesc":"","poemindex":19},{"author":"李商隠","charstyle":"古體詩","content":"天東日出天西下，雌鳳孤飛女龍寡。\n青溪白石不相望，堂中逺甚蒼梧野。\n凍筆霜華交隠起，芳根中㫁香心死。\n浪乗畫舸憶蟾蜍，月娥未必嬋娟子。\n楚管蠻絃愁一槩，空城舞罷腰支在。\n當時歡向掌中銷，桃葉根根雙姊妹。\n破鬟矮墮凌朝寒，白玉燕釵黄金蟬。\n風車雨馬不持去，蠟燭啼紅怨天曙。\n","id":64331,"chapter":"卷七十五","chapternum":75,"title":"右冬","titledesc":"","collection":"燕臺詩四首","collectiondesc":"","poemindex":20},{"author":"李商隠","charstyle":"古體詩","content":"鼉鼓沈沈虬水咽，秦絲不上蠻絃絶。\n姮娥衣薄不禁寒，蟾蜍夜艶秋河月。\n碧城冷落空濛烟，簾輕幙重金鈎欄。\n靈香不下兩皇子，孤星直上相風竿。\n八桂林邊九芝草，短襟小鬢相逢道。\n入門暗數一千春，願去閏年留月小。\n梔子交加香蓼繁，停辛佇苦留待君。\n","id":64332,"chapter":"卷七十五","chapternum":75,"title":"右一曲樓上","titledesc":"","collection":"河内詩二首","collectiondesc":"","poemindex":21},{"author":"李商隠","charstyle":"古體詩","content":"閶門日下吳歌逺陂路緑菱香滿滿後溪暗起鯉魚風船旗閃㫁芙蓉榦傾身奉君畏身輕雙橈兩槳樽酒清莫因風雨罷團扇此曲㫁腸惟北聲低樓小徑城南道猶自金鞍對芳草","id":64333,"chapter":"卷七十五","chapternum":75,"title":"右一曲湖中","titledesc":"","collection":"河内詩二首","collectiondesc":"","poemindex":22},{"author":"李商隠","charstyle":"古體詩","content":"黄河揺溶〈一作落〉天上來，玉樓影近中天臺。\n龍頭瀉酒客夀杯，主人淺笑紅玫瑰。\n梓澤東來七十里，長溝複塹埋雲子。\n可惜秋眸一臠光，漢陵走馬黄塵起。\n南浦老魚腥古涎，真珠密字芙蓉篇。\n湘中寄到夢不到，衰容自去抛涼天。\n憶得蛟絲裁小卓，蛺蝶飛迴木棉薄。\n緑繡笙嚢不見人，一口紅霞夜深嚼。\n幽蘭泣露新香死，畫圖淺縹松溪水。\n楚絲微覺竹枝髙，半曲新辭寫綿紙。\n巴西〈一作陵〉夜市紅守宫，後房㸃臂斑斑紅。\n堤南渴雁自飛乆，蘆花一夜吹西風。\n曉簾串㫁蜻蜓翼，羅屏但有空青色。\n玉灣不釣三千年，蓮房暗破蛟龍惜。\n濕銀注鏡井口平，鸞釵映月寒錚錚。\n不知桂樹在何處，仙人不下雙金莖。\n百尺相風插重屋，側近嫣紅伴柔綠。\n百勞不識對月郎，湘竹千條為一束。\n","id":64334,"chapter":"卷七十五","chapternum":75,"title":"河陽詩","titledesc":"","collection":"","collectiondesc":"","poemindex":23},{"author":"李商隠","charstyle":"古體詩","content":"沛國東風吹大澤，蒲青柳碧春一色。\n我來不見隆凖人，瀝酒空餘廟中客。\n征東同舎鴛與鸞，酒酣勸我懸征鞍。\n藍山寳肆不可入，玉中仍是青琅玕。\n武威將軍使中俠，少年箭道驚楊葉。\n戰功髙後數文章，憐我秋齋夢蝴蝶。\n詰旦九門傳奏章，髙車大馬來煌煌。\n路逢鄒枚不暇揖，臘月大雪過大梁。\n憶昔公為㑹昌宰，我時入謁虚懐待。\n衆中賞我賦髙唐，迴看屈宋猶年輩。\n公事武皇為鐵冠，歴㕔請我相所難。\n我時顦顇在書閣，卧枕芸香春夜䦨。\n明年赴辟下昭桂，東郊慟哭辭兄弟。\n韓公堆上跋馬時，迴望秦川樹如薺。\n依稀南指陽臺雲，鯉魚食鈎猿失羣。\n湘妃廟下已春盡，虞帝城前初日曛。\n謝遊橋上澄江館，下望山城如一彈。\n鷓鴣聲苦曉驚眠，朱槿花嬌晚相伴。\n頃之失職辭南風，破帆壊槳荆江中。\n斬蛟㫁璧不無意，平生自許非怱怱。\n歸來寂寞靈臺下，着破藍衫出無馬。\n天官補吏府中趨，玉骨痩來無一把。\n手封狴牢屯制囚，直㕔印鎖黄昬愁。\n平明赤帖使修表，上賀嫖姚收賊州。\n舊山萬仞青霞外，望見扶桑出東海。\n愛君憂國去未能，白道青松了然在。\n此時聞有燕昭臺，挺身東望心眼開。\n且吟王粲從軍樂，不賦淵明歸去來。\n彭門十萬皆雄勇，首戴公恩若山重。\n廷評日下握靈蛇，書記眠時吞綵鳳。\n之子夫君鄭與裴，何甥謝舅當世才。\n青袍白簡風流極，碧沼紅蓮傾倒開。\n我生粗疎不足數，梁父哀吟鴝鵒舞。\n横行濶視倚公憐，狂來筆力如牛弩。\n借酒祝公千萬年，吾徒禮分常周旋。\n收旗卧鼓相天子，相門出相光青史〈義山生平游歴畧見於此篇〉。\n","id":64335,"chapter":"卷七十五","chapternum":75,"title":"偶成轉韻七十二句贈四同舎","titledesc":"","collection":"","collectiondesc":"","poemindex":24},{"author":"李商隠","charstyle":"古體詩","content":"鈿雲蟠蟠互比魚，孔雀翅尾蛟龍鬚。\n漳宫舊樣博山鑪，楚嬌捧笑開芙蕖。\n八蠶繭綿分小炷，獸燄微紅隔雲母。\n白天月澤寒未冰，金虎含秋向東吐。\n玉珮呵光銅照昏，簾波日暮衝斜門。\n西來欲上茂陵樹，柏梁已失栽桃魂。\n露庭月井大紅氣，輕衫薄袖當君意。\n蜀殿瓊人伴夜深，金鑾不問殘燈事。\n何當巧吹君懐度，襟灰為土填清露。\n","id":64336,"chapter":"卷七十五","chapternum":75,"title":"燒香曲","titledesc":"","collection":"","collectiondesc":"","poemindex":25},{"author":"李商隠","charstyle":"古體詩","content":"丈人博陵王名家，憐我總角稱才華。\n華州留語曉至暮，髙聲喝吏放兩衙。\n明朝騎馬出城外，送我習業南山阿。\n仲子延岳年十六，面如白玉欹烏紗。\n其弟炳章猶兩丱，瑶林瓊樹含竒花。\n陳留阮家諸姪秀，邐迤出拜何駢羅。\n府中從事杜與李，麟角虎翅相過摩。\n清詞孤韻有歌響，擊觸鐘磬鳴環珂。\n三月石堤凍銷釋，東風開花滿陽坡。\n時禽得伴戲新木，其聲尖咽如鳴梭。\n公時載酒領從事，踴躍鞍馬來相過。\n仰看樓殿撮〈一作插〉清漢，坐視世界如恒沙。\n面熱脚掉互登陟，青雲表柱白雲崖。\n一百八句在貝葉，三十三天長雨花。\n長者子來輒獻葢，辟支佛去空留鞾。\n公時受詔鎮東魯，遣我草奏隨車牙。\n顧我下筆即千字，疑我讀書傾五車。\n嗚嘑大賢苦不夀，時世方士無靈砂。\n五月至止六月病，遽頽泰山驚逝波。\n明年徒步弔京國，宅破子毁哀如何。\n西風衝户捲素帳，隟光斜照舊燕窠。\n古人常歎知已少，况我淪賤艱虞多。\n如公之徳世一二，豈得無淚如黄河。\n瀝膽呪願天有眼，君子之澤方滂沱。\n","id":64337,"chapter":"卷七十五","chapternum":75,"title":"安平公詩","titledesc":"","collection":"","collectiondesc":"","poemindex":26},{"author":"李商隠","charstyle":"古體詩","content":"桂水寒於江玉兔秋冷咽海底覓仙人香桃如痩骨紫鸞不肯舞滿翅蓬山雪借得龍堂寛曉出揲雲髪劉郎舊香炷立見茂陵樹雲孫帖帖卧秋烟上元細字如蠶眠","id":64338,"chapter":"卷七十五","chapternum":75,"title":"海上謡","titledesc":"","collection":"","collectiondesc":"","poemindex":27},{"author":"李商隠","charstyle":"古體詩","content":"蠻絲繫條脱妍眼和香屑夀宫不惜鑄南人柔腸早被秋眸割清澄有餘幽素香鰥魚渴鳳真珠房不知痩骨類氷井更許夜簾通曉霜土花漠漠雲茫茫黄河欲盡天蒼蒼","id":64339,"chapter":"卷七十五","chapternum":75,"title":"李夫人","titledesc":"","collection":"","collectiondesc":"","poemindex":28}]