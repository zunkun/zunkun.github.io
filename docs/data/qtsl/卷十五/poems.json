[{"id":58757,"chapter":"卷十五","chapternum":15,"charstyle":"古體詩","title":"寄孟五少府","titledesc":"","collection":"","collectiondesc":"","poemindex":1,"author":"髙適","content":"秋氣落窮巷，離憂兼暮蟬。\n後時已如此，髙興亦徒然。\n知君念淹泊，憶我屢周旋。\n征路見來鴈，歸人悲逺天。\n平生感千里，相望在貞堅。\n"},{"id":58758,"chapter":"卷十五","chapternum":15,"charstyle":"古體詩","title":"酬岑二十主簿秋夜見贈之作","titledesc":"","collection":"","collectiondesc":"","poemindex":2,"author":"髙適","content":"舍下蛩亂鳴，居然自蕭索。\n緬懷髙秋興，忽枉清夜作。\n感物我心勞，凉風驚二毛。\n池空菡蓞死，月出梧桐髙。\n如何異鄉縣，復得交才彦。\n汩没嗟後時，蹉跎恥相見。\n箕山别來久，魏闕誰不戀。\n獨有江海心，悠悠未嘗倦。\n"},{"id":58759,"chapter":"卷十五","chapternum":15,"charstyle":"古體詩","title":"別王徹","titledesc":"","collection":"","collectiondesc":"","poemindex":3,"author":"髙適","content":"歸客自南楚，悵然思北臨。\n蕭條秋風暮，迴首江淮深。\n留君終日歡，或為梁甫吟。\n時輩想鵬舉，他人嗟陸沈。\n載酒登平臺，贈君千里心。\n浮雲暗長路，落日有歸禽。\n離別未足悲，辛勤當自任。\n吾知十年後，季子多黄金。\n"},{"id":58760,"chapter":"卷十五","chapternum":15,"charstyle":"古體詩","title":"送韓九","titledesc":"","collection":"","collectiondesc":"","poemindex":4,"author":"髙適","content":"惆悵别離日，徘徊岐路前。\n歸人望獨樹，匹馬隨秋蟬。\n常與天下士，許君兄弟賢。\n良時正可用，行矣莫徒然。\n"},{"id":58761,"chapter":"卷十五","chapternum":15,"charstyle":"古體詩","title":"宋中遇林慮楊十七山人因而有别","titledesc":"","collection":"","collectiondesc":"","poemindex":5,"author":"髙適","content":"昔余涉漳水，驅車行鄴西。\n遥見林慮山，蒼蒼戞天倪。\n邂逅逢爾曹，説君彼巖棲。\n蘿徑垂野蔓，石房倚雲梯。\n秋韭何青青，藥苖數百畦。\n栗林隘谷口，栝樹森迴谿。\n耕耘有山田，紡績有山妻。\n人生茍如此，何必組與珪。\n誰謂逺相訪，曩情殊不迷。\n簷前舉醇醪，竈下烹隻雞。\n朔風忽振蕩，昨夜寒螿啼。\n遊子益思歸，罷琴傷解㩦。\n出門盡原野，白日黯已低。\n始驚道路難，終念言笑暌。\n因聲謝岑壑，歲暮一攀躋。\n"},{"id":58762,"chapter":"卷十五","chapternum":15,"charstyle":"古體詩","title":"同諸公登慈恩寺浮圖","titledesc":"","collection":"","collectiondesc":"","poemindex":6,"author":"髙適","content":"香界冺羣有，浮圖豈諸相。\n登臨駭孤髙，披拂欣大壯。\n言是羽翼生，迥出虚空上。\n頓疑身世别，乃覺形神王。\n宫闕皆户前，山河盡簷向。\n秋風昨夜至，秦塞多清曠。\n千里何蒼蒼，五陵鬱相望。\n盛時慙阮步，末宦知周防。\n輸效獨無因，斯焉可遊放。\n"},{"id":58763,"chapter":"卷十五","chapternum":15,"charstyle":"古體詩","title":"登廣陵棲靈寺塔","titledesc":"","collection":"","collectiondesc":"","poemindex":7,"author":"髙適","content":"淮南富登臨，兹塔信奇最。\n直上造雲族，憑虛納天籟。\n迥然碧海西，獨立飛鳥外。\n始知髙興盡，適與賞心㑹。\n連山黯呉門，喬木吞楚塞。\n城池滿牕下，物象歸掌内。\n逺思駐江帆，暮情結春靄。\n軒車疑蠢動，造化資大塊。\n何必了無身，然後知所退。\n"},{"id":58764,"chapter":"卷十五","chapternum":15,"charstyle":"古體詩","title":"同韓四薛三東亭翫月","titledesc":"","collection":"","collectiondesc":"","poemindex":8,"author":"髙適","content":"逺遊悵不樂，兹賞吾道存。\n欵曲故人意，辛勤清夜言。\n東亭何寥寥，佳境無朝昏。\n堦墀近洲渚，户牖當郊原。\n矧乃窮周旋，游時怡討論。\n樹陰蕩瑶瑟，月氣延清樽。\n明河帶飛鴈，野火連荒村。\n對此更愁予，悠哉懷故園。\n"},{"id":58765,"chapter":"卷十五","chapternum":15,"charstyle":"古體詩","title":"宓公琴臺詩〈小序〉","titledesc":"甲申歲適登子賤琴臺賦詩三首首章懷宓公之德千祀不朽次章美太守李公能嗣子賤之政再造琴臺末章多邑宰崔公能思子賤之政","collection":"","collectiondesc":"","poemindex":9,"author":"髙適","content":"宓子昔為政，鳴琴登此臺。\n琴和人亦閒，千載稱其才。\n臨眺忽悽愴，人琴安在哉。\n悠悠此天壤，唯有頌聲來。\n"},{"id":58766,"chapter":"卷十五","chapternum":15,"charstyle":"古體詩","title":"宓公琴臺詩〈小序〉","titledesc":"甲申歲適登子賤琴臺賦詩三首首章懷宓公之德千祀不朽次章美太守李公能嗣子賤之政再造琴臺末章多邑宰崔公能思子賤之政","collection":"","collectiondesc":"","poemindex":10,"author":"髙適","content":"邦伯感遺事，慨然建琴堂。\n乃知靜者心，千載猶相望。\n入室想其人，出門何茫茫。\n唯見白雲合，東鄰鄒魯鄉。\n"},{"id":58767,"chapter":"卷十五","chapternum":15,"charstyle":"古體詩","title":"宓公琴臺詩〈小序〉","titledesc":"甲申歲適登子賤琴臺賦詩三首首章懷宓公之德千祀不朽次章美太守李公能嗣子賤之政再造琴臺末章多邑宰崔公能思子賤之政","collection":"","collectiondesc":"","poemindex":11,"author":"髙適","content":"皤皤邑中老，自誇邑中理。\n何必升君堂，然後知君美。\n開門無犬吠，早臥常晏起。\n昔人不忍欺，今我還復爾。\n"},{"id":58768,"chapter":"卷十五","chapternum":15,"charstyle":"古體詩","title":"李雲南征蠻詩〈并序〉","titledesc":"天寶十一載有詔伐西南夷右相楊公兼節制之寄乃奏前雲南太守李宓涉海自交趾擊之道路險艱往復數萬里蓋百王所未通也十二載四月至於長安君子是以知廟堂使能而李公効節適忝斯人之舊因賦是詩","collection":"","collectiondesc":"","poemindex":12,"author":"髙適","content":"聖人赫斯怒，詔伐西南戎。\n肅穆廟堂上，深沈節制雄。\n遂令感激士，得建非常功。\n料死不料敵，顧恩寧顧終。\n鼓行天海外，轉戰蠻夷中。\n梯巘近髙鳥，穿林經毒蟲。\n鬼門無歸客，北户多南風。\n蜂蠆隔萬里，雲雷隨九攻。\n長驅大浪破，急擊羣山空。\n餉道忽已逺，懸軍垂欲窮。\n精誠動白日，憤薄連蒼穹。\n野食掘田䑕，晡餐兼僰僮。\n收兵列亭堠，拓地彌西東。\n臨事恥茍免，履危能飭躬。\n將星獨照耀，邊色何溟濛。\n瀘水夜可涉，交州今始通。\n歸來長安道，召見甘泉宫。\n亷藺若未死，孫吳知暗同。\n相逢論意氣，慷慨謝深𠂻。\n"},{"id":58769,"chapter":"卷十五","chapternum":15,"charstyle":"古體詩","title":"宋中","titledesc":"","collection":"","collectiondesc":"","poemindex":13,"author":"髙適","content":"梁王昔全盛，賓客復多才。\n悠悠一千年，陳跡唯高臺。\n寂寞向秋草，悲風千里來。\n"},{"id":58770,"chapter":"卷十五","chapternum":15,"charstyle":"古體詩","title":"宋中","titledesc":"","collection":"","collectiondesc":"","poemindex":14,"author":"髙適","content":"朝臨孟諸上，忽見芒碭間。\n赤帝終已矣，白雲長不還。\n時清更何有，禾黍徧空山。\n"},{"id":58771,"chapter":"卷十五","chapternum":15,"charstyle":"古體詩","title":"宋中","titledesc":"","collection":"","collectiondesc":"","poemindex":15,"author":"髙適","content":"梁苑白日暮，梁山秋草時。\n君王不可見，修竹令人悲。\n九月桑葉盡，寒風鳴樹枝。\n"},{"id":58772,"chapter":"卷十五","chapternum":15,"charstyle":"古體詩","title":"宋中","titledesc":"","collection":"","collectiondesc":"","poemindex":16,"author":"髙適","content":"登髙臨舊國，懷古對窮秋。\n落日鴻雁度，寒城砧杵愁。\n昔賢不復有，行矣莫淹留。\n"},{"id":58773,"chapter":"卷十五","chapternum":15,"charstyle":"古體詩","title":"宋中","titledesc":"","collection":"","collectiondesc":"","poemindex":17,"author":"髙適","content":"逍遥漆園吏，㝠没不知年。\n世事浮雲外，閒居大道邊。\n古來同一馬，今我亦忘筌。\n"},{"id":58774,"chapter":"卷十五","chapternum":15,"charstyle":"古體詩","title":"自淇涉黄河途中作","titledesc":"","collection":"","collectiondesc":"","poemindex":18,"author":"髙適","content":"川上常極目，世情今已閒。\n去帆帯落日，征路隨長山。\n親友若雲霄，可望不可攀。\n於兹任所愜，浩蕩風波間。\n"},{"id":58775,"chapter":"卷十五","chapternum":15,"charstyle":"古體詩","title":"自淇涉黄河途中作","titledesc":"","collection":"","collectiondesc":"","poemindex":19,"author":"髙適","content":"清晨泛中流，羽族滿汀渚。\n黃鵠何處來，昂藏寡儔侣。\n飛鳴無人見，飲啄豈得所。\n雲漢爾固知，胡為不輕舉。\n"},{"id":58776,"chapter":"卷十五","chapternum":15,"charstyle":"古體詩","title":"自淇涉黄河途中作","titledesc":"","collection":"","collectiondesc":"","poemindex":20,"author":"髙適","content":"野人頭盡白，與我忽相訪。\n手持青竹竿，日暮淇水上。\n雖老美容色，雖貧亦閒放。\n釣魚三十年，中心無所向。\n"},{"id":58777,"chapter":"卷十五","chapternum":15,"charstyle":"古體詩","title":"自淇涉黄河途中作","titledesc":"","collection":"","collectiondesc":"","poemindex":21,"author":"髙適","content":"南登滑臺上，却望河淇間。\n竹樹夾流水，孤城對逺山。\n念兹川路濶，羡爾沙鷗閒。\n長想别離處，猶無音信還。\n"},{"id":58778,"chapter":"卷十五","chapternum":15,"charstyle":"古體詩","title":"自淇涉黄河途中作","titledesc":"","collection":"","collectiondesc":"","poemindex":22,"author":"髙適","content":"東入黄河水，茫茫汎紆直。\n北望太行山，峩峨半天色。\n山河相映帶，深淺未可測。\n自昔有賢才，相逢不相識。\n"},{"id":58779,"chapter":"卷十五","chapternum":15,"charstyle":"古體詩","title":"自淇涉黄河途中作","titledesc":"","collection":"","collectiondesc":"","poemindex":23,"author":"髙適","content":"秋日登滑臺，臺高秋已暮。\n獨行既未愜，懐土悵無趣。\n晉宋何蕭條，羌胡散馳騖。\n當時無戰畧，此地即邉戍。\n兵革徒自勤，山河孰云固。\n乘閒喜臨眺，感物傷遊寓。\n惆悵落日前，飄颻逺帆處。\n北風吹萬里，南鴈不知數。\n歸意方浩然，雲沙更廻互。\n"},{"id":58780,"chapter":"卷十五","chapternum":15,"charstyle":"古體詩","title":"自淇涉黄河途中作","titledesc":"","collection":"","collectiondesc":"","poemindex":24,"author":"髙適","content":"朝從北岸來，泊船南河滸。\n試共野人言，深覺農夫苦。\n去秋雖薄熟，今夏猶未雨。\n耕耘日勤勞，租稅兼㵼鹵。\n園蔬空寥落，産業不足數。\n尚有獻芹心，無因見明主。\n"},{"id":58781,"chapter":"卷十五","chapternum":15,"charstyle":"古體詩","title":"自淇涉黄河途中作","titledesc":"","collection":"","collectiondesc":"","poemindex":25,"author":"髙適","content":"我行倦風湍，輟棹將問津。\n空傳歌瓠子，感慨獨愁人。\n孟夏桑葉肥，穠隂夾長津。\n蠶農有時節，田野無閒人。\n臨水狎漁樵，望山懷隱淪。\n誰能去京洛，顦顇對風塵。\n"},{"id":58782,"chapter":"卷十五","chapternum":15,"charstyle":"古體詩","title":"自淇涉黄河途中作","titledesc":"","collection":"","collectiondesc":"","poemindex":26,"author":"髙適","content":"朝景入平川，川長復垂柳。\n遥看魏公墓，突兀前山後。\n憶昔大業時，羣雄角奔走。\n伊人何電邁，獨立風塵首。\n傳檄舉敖倉，擁兵屯洛口。\n連營一百萬，六合如可有。\n方項終比肩，亂隋將假手。\n力爭固難恃，驕戰曷能久。\n若使學蕭曹，功名當不朽。\n"},{"id":58783,"chapter":"卷十五","chapternum":15,"charstyle":"古體詩","title":"自淇涉黄河途中作","titledesc":"","collection":"","collectiondesc":"","poemindex":27,"author":"髙適","content":"皤皤河濵叟，相遇似有恥。\n輟榜聊問之，答言盡終始。\n一生雖貧賤，九十年未死。\n且喜對兒孫，彌慙逺城市。\n結廬黃河曲，垂釣長河裏。\n漫漫望雲沙，蕭條聽風水。\n所思强飯食，永願在鄉里。\n萬事吾不知，其心只如此。\n"},{"id":58784,"chapter":"卷十五","chapternum":15,"charstyle":"古體詩","title":"登隴","titledesc":"","collection":"","collectiondesc":"","poemindex":28,"author":"髙適","content":"隴頭逺行客，隴上分流水。\n流水無盡期，行人未云已。\n淺才登一命，孤劍通萬里。\n豈不思故鄉，從來感知巳。\n"},{"id":58785,"chapter":"卷十五","chapternum":15,"charstyle":"古體詩","title":"哭單父梁九少府","titledesc":"","collection":"","collectiondesc":"","poemindex":29,"author":"髙適","content":"開篋淚沾臆，見君前日書。\n夜臺今寂寞，猶是子雲居。\n疇昔貪靈奇，登臨賦山水。\n同舟南浦下，望月西江裏。\n契濶多别離，綢繆到生死。\n九原即何處，萬事皆如此。\n晉山徒嵯峨，斯人已㝠㝠。\n常時祿且薄，歿後家復貧。\n妻子在逺道，弟兄無一人。\n十上多苦辛，一官常自哂。\n青雲將可致，白日忽先盡。\n唯有身後名，空留無逺近。\n"},{"id":58786,"chapter":"卷十五","chapternum":15,"charstyle":"古體詩","title":"行路難","titledesc":"","collection":"","collectiondesc":"","poemindex":30,"author":"髙適","content":"長安少年不少錢，能騎駿馬鳴金鞭。\n五侯相逢大道邉，美人絃管爭流連。\n黃金如斗不敢惜，片言如山莫棄捐。\n安知顦顇讀書者，暮宿靈臺私自憐。\n"},{"id":58787,"chapter":"卷十五","chapternum":15,"charstyle":"古體詩","title":"行路難","titledesc":"","collection":"","collectiondesc":"","poemindex":31,"author":"髙適","content":"君不見富家翁舊時貧賤誰比數一朝金多結豪貴百事勝人健如虎子孫成行滿眼前妻能管絃妾歌舞自矜一身忽如此却笑傍人獨愁苦東鄰少年安所如席門窮巷出無車有才不肯學干謁何用年年空讀書"},{"id":58788,"chapter":"卷十五","chapternum":15,"charstyle":"古體詩","title":"古大梁行","titledesc":"","collection":"","collectiondesc":"","poemindex":32,"author":"髙適","content":"古城莽蒼饒荆榛驅馬荒城愁殺人魏王宫觀盡禾黍信陵賓客隨灰塵憶昨雄都舊朝市軒車照耀歌鐘起軍容帶甲三十萬國步連營一千里全盛須㬰那可論髙臺曲池無復存遺墟但有狐狸迹古地空餘草木根暮天揺落傷懷抱撫劍悲歌對秋草俠客猶傳朱亥名行人尚識夷門道白璧黃金萬户侯寶刀駿馬填山丘年代凄凉不可問往來唯見水東流"},{"id":58789,"chapter":"卷十五","chapternum":15,"charstyle":"古體詩","title":"邯鄲少年行","titledesc":"","collection":"","collectiondesc":"","poemindex":33,"author":"髙適","content":"邯鄲城南游俠子自矜生長邯鄲裏千場縱博家仍富幾處報讐身不死宅中歌笑日紛紛門外車馬常如雲未知肝膽向誰是令人却憶平原君君不見今人交態薄黄金用盡還疎索以兹感歎辭舊遊更於時事無所求且與少年飲美酒徃來射獵西山頭"},{"id":58790,"chapter":"卷十五","chapternum":15,"charstyle":"古體詩","title":"燕歌行〈并序〉","titledesc":"開元二十六年客有從御史大夫張公出塞而還者作燕歌行以示適感征戍之事因而和焉","collection":"","collectiondesc":"","poemindex":34,"author":"髙適","content":"漢家烟塵在東北漢將辭家破殘賊男兒本自重横行天子非常賜顔色摐金伐鼓下榆闗旌斾逶迤碣石間校尉羽書飛瀚海單于獵火照狼山山川蕭條極邉土鐵騎憑陵雜風雨戰士軍前半死生美人帳下猶歌舞大漠窮秋塞草腓孤城落日鬬兵稀身當恩遇常輕敵力盡闗山未解圍鐵衣逺戍辛勤久玉筯應啼别離後少婦城南欲斷腸征人薊北空囘首邊庭飄颻那可度絶域蒼茫無所有殺氣三時作陣雲寒聲一夜傳刁斗相看白刃雪紛紛死節從來豈顧勲君不見沙場征戰苦至今猶憶李將軍"},{"id":58791,"chapter":"卷十五","chapternum":15,"charstyle":"古體詩","title":"人日寄杜二拾遺","titledesc":"","collection":"","collectiondesc":"","poemindex":35,"author":"髙適","content":"人日題詩寄草堂，遥憐故人思故鄉。\n柳條弄色不忍見，梅花滿枝空斷腸。\n身在逺藩無所預，心懷百憂復千慮。\n今年人日空相憶，明年人日知何處。\n一卧東山三十春，豈知書劍老風塵。\n龍鍾還忝二千石，愧爾東西南北人。\n"},{"id":58792,"chapter":"卷十五","chapternum":15,"charstyle":"古體詩","title":"九日酬顔少府","titledesc":"","collection":"","collectiondesc":"","poemindex":36,"author":"髙適","content":"簷前白日應可惜，籬下黄花為誰有。\n行子迎霜未授衣，主人得錢始沽酒。\n蘇秦顦顇人多厭，蔡澤棲遲世看醜。\n縱使登髙只斷腸，不如獨坐空搔首。\n"},{"id":58793,"chapter":"卷十五","chapternum":15,"charstyle":"古體詩","title":"送别","titledesc":"","collection":"","collectiondesc":"","poemindex":37,"author":"髙適","content":"昨夜離心正鬰陶，三更白露西風髙。\n螢飛木落何淅瀝，此時夢見西歸客。\n曙鐘寥亮三四聲，東鄰嘶馬使人驚。\n攬衣出户一相送，唯見歸雲縱復横。\n"},{"id":58794,"chapter":"卷十五","chapternum":15,"charstyle":"古體詩","title":"送渾將軍出塞","titledesc":"","collection":"","collectiondesc":"","poemindex":38,"author":"髙適","content":"將軍族貴兵且强，漢家已是渾邪王。\n子孫相承在朝野，至今部曲燕支下。\n控弦盡用陰山兒，登陣長騎大宛馬。\n銀鞍玉勒繡蝥弧，每逐嫖姚破骨都。\n李廣從來先將士，衞青未肯學孫吳。\n傳有沙場千萬騎，昨日邊庭羽書至。\n城頭畵角三四聲，匣裏寶刀晝夜鳴。\n意氣能甘萬里去，辛勤動作一年行。\n黃雲白草無前後，朝建旌旄夕刁斗。\n塞下應多俠少年，闗西不見春楊柳。\n從軍借問所從誰，擊劍酣歌當此時。\n逺别無輕繞朝策，平戎早寄仲宣詩。\n"},{"id":58795,"chapter":"卷十五","chapternum":15,"charstyle":"古體詩","title":"封丘作","titledesc":"","collection":"","collectiondesc":"","poemindex":39,"author":"髙適","content":"我本漁樵孟諸野，一生自是悠悠者。\n乍可狂歌草澤中，寧堪作吏風塵下。\n秖言小邑無所為，公門百事皆有期。\n拜迎官長心欲碎，鞭撻黎庶令人悲。\n歸來向家問妻子，舉家盡笑今如此。\n生事應須南畝田，世情付與東流水。\n夢想舊山安在哉，為銜君命日遲迴。\n乃知梅福徒為爾，轉憶陶潛歸去來。\n"},{"id":58796,"chapter":"卷十五","chapternum":15,"charstyle":"古體詩","title":"别韋參軍","titledesc":"","collection":"","collectiondesc":"","poemindex":40,"author":"髙適","content":"二十解書劍西遊長安城舉頭望君門屈指取公卿國風冲融邁三五朝廷歡樂彌寰宇白璧皆言賜近臣布衣不得干明主歸來洛陽無負郭東過梁宋非吾土兎苑為農歲不登鴈池垂釣心長苦世人向我同衆人惟君於我最相親且喜百年有交態未嘗一日辭家貧彈棊擊筑白日晚縱酒髙歌楊柳春歡娛未盡分散去使我惆悵驚心神丈夫不作兒女别臨岐涕淚沾衣巾"},{"id":58797,"chapter":"卷十五","chapternum":15,"charstyle":"古體詩","title":"送田少府貶蒼梧","titledesc":"","collection":"","collectiondesc":"","poemindex":41,"author":"髙適","content":"沈吟對遷客，惆悵西南天。\n昔為一官未，得意今向萬。\n里令人憐念，兹斗酒成暌。\n間停舟歎君，日將晏逺樹。\n應憐北地春，行人却羡南。\n歸雁丈夫窮，達未可知看。\n君不合長數，奇江山到處。\n堪乘興楊栁，青青那足悲。\n"},{"id":58798,"chapter":"卷十五","chapternum":15,"charstyle":"古體詩","title":"賦得還山吟送沈四山人","titledesc":"","collection":"","collectiondesc":"","poemindex":42,"author":"髙適","content":"還山吟天髙日暮寒山深送君還山識君心人生老大須恣意看君解作一生事山間偃仰無不至石泉淙淙若風雨桂花松子常滿地賣藥囊中應有錢還山服藥又長年白雲勸盡杯中物明月相隨何處眠眼時憶問醒時事夢魂可以相周旋"},{"id":58799,"chapter":"卷十五","chapternum":15,"charstyle":"近體詩","title":"醉後贈張九旭","titledesc":"","collection":"","collectiondesc":"","poemindex":43,"author":"髙適","content":"世上謾相識，此翁殊不然。\n興來書自聖，醉後語尤顛。\n白髮老閒事，青雲在目前。\n牀頭一壺酒，能更幾囘眠。\n"},{"id":58800,"chapter":"卷十五","chapternum":15,"charstyle":"近體詩","title":"途中寄徐錄事〈比以王書見贈〉","titledesc":"","collection":"","collectiondesc":"","poemindex":44,"author":"髙適","content":"落日風雨至，秋天鴻雁初。\n離憂不堪比，旅館復何如。\n君又幾時去，我知音信疎。\n空多篋中贈，長見右軍書。\n"},{"id":58801,"chapter":"卷十五","chapternum":15,"charstyle":"近體詩","title":"别馮判官","titledesc":"","collection":"","collectiondesc":"","poemindex":45,"author":"髙適","content":"碣石遼西地，漁陽薊北天。\n闗山唯一道，雨雪盡三邉。\n才子方為客，將軍正渴賢。\n遥知幕府下，書記日翩翩。\n"},{"id":58802,"chapter":"卷十五","chapternum":15,"charstyle":"近體詩","title":"送劉評事充朔方判官賦得征馬嘶","titledesc":"","collection":"","collectiondesc":"","poemindex":46,"author":"髙適","content":"征馬向邊州，蕭蕭嘶不休。\n思深應帶别，聲斷為兼秋。\n岐路風將逺，闗山月共愁。\n贈君從此去，何日大刀頭。\n"},{"id":58803,"chapter":"卷十五","chapternum":15,"charstyle":"近體詩","title":"送鄭侍御謫閩中","titledesc":"","collection":"","collectiondesc":"","poemindex":47,"author":"髙適","content":"謫去君無恨，閩中我舊過。\n大都秋雁少，只是夜猿多。\n東路雲山合，南天瘴癘和。\n自當逢雨露，行矣慎風波。\n"},{"id":58804,"chapter":"卷十五","chapternum":15,"charstyle":"近體詩","title":"送李侍御赴安西","titledesc":"","collection":"","collectiondesc":"","poemindex":48,"author":"髙適","content":"行子對飛蓬，金鞭指鐵驄。\n功名萬里外，心事一杯中。\n鹵障燕支北，秦城太白東。\n離魂莫惆悵，看取寶刀雄。\n"},{"id":58805,"chapter":"卷十五","chapternum":15,"charstyle":"近體詩","title":"使青夷軍入居庸","titledesc":"","collection":"","collectiondesc":"","poemindex":49,"author":"髙適","content":"匹馬行將久，征途去轉難。\n不知邊地别，秖訝客衣單。\n谿冷泉聲苦，山空木葉乾。\n莫言闗塞極，雲雪尚漫漫。\n"},{"id":58806,"chapter":"卷十五","chapternum":15,"charstyle":"近體詩","title":"信安王幕府詩〈并序〉","titledesc":"開元二十年國家有事林胡詔禮部尚書信安王總戎大舉時考功郎中王公司勲郎中劉公主客郎中魏公侍御史李公監察御史崔公咸在幕府詩以頌美數公見於詞凡三十韻","collection":"","collectiondesc":"","poemindex":50,"author":"髙適","content":"雲紀軒皇代，星髙太白年。\n廟堂咨上策，幕府制中權。\n磐石藩維固，昇壇禮樂先。\n國章榮印綬，公服貴貂蟬。\n樂善旌深徳，輸忠格上玄。\n剪桐光寵錫，題劍美貞堅。\n聖祚雄圖廣，師貞武德䖍。\n雷霆七校發，旌斾五營連。\n華省徵羣乂，霜臺舉二賢。\n豈伊公望逺，曾是茂才遷。\n並秉韜鈐術，兼該翰墨筵。\n帝思麟閣像，臣獻柏梁篇。\n振玉登遼甸，摐金歴薊壖。\n度河飛羽檄，横海泛樓船。\n北伐聲逾邁，東征務以専。\n講戎喧涿野，料敵靜居延。\n軍勢持三畧，兵戎自九天。\n朝瞻授鉞去，時聽偃戈旋。\n大漠風沙裏，長城雨雪邉。\n雲端臨碣石，波際隱朝鮮。\n夜壁衝髙斗，寒空駐綵㫋。\n倚弓元莵月，飲馬白狼川。\n庶物隨交泰，蒼生解倒懸。\n四郊增氣象，萬里絶風煙。\n闗塞鴻勲著，京華甲第全。\n落梅横吹後，春色凱歌前。\n直道常兼濟，微才獨棄捐。\n曳裾誠已矣，投筆尚悽然。\n作賦同元淑，能詩匪仲宣。\n雲霄不可望，空欲仰神仙。\n"},{"id":58807,"chapter":"卷十五","chapternum":15,"charstyle":"近體詩","title":"送柴司户充劉卿判官之嶺外","titledesc":"","collection":"","collectiondesc":"","poemindex":51,"author":"髙適","content":"嶺外資雄鎮，朝端寵節旄。\n月卿臨幕府，星使出詞曹。\n海對羊城濶，山連象郡髙。\n風霜驅瘴癘，忠信涉波濤。\n别恨隨流水，交情脫寶刀。\n有才無不適，行矣莫徒勞。\n"},{"id":58808,"chapter":"卷十五","chapternum":15,"charstyle":"近體詩","title":"陪竇侍御泛靈雲池","titledesc":"","collection":"","collectiondesc":"","poemindex":52,"author":"髙適","content":"白露時先降，清川思不窮。\n江湖仍塞上，舟楫在軍中。\n舞換臨津樹，歌饒向晚風。\n夕陽連積水，邉色滿秋空。\n乘興宜投轄，邀歡莫避驄。\n誰憐持弱羽，猶欲伴鵷鴻。\n"},{"id":58809,"chapter":"卷十五","chapternum":15,"charstyle":"近體詩","title":"陪竇侍御靈雲南亭宴詩〈幷序〉","titledesc":"凉州近塞髙下其池亭蓋以耀蕃落也幕府董帥雄勇徑踐戎庭自陽闗而西猶枕席矣軍中無事君子飲食宴樂宜哉白簡在邉清秋多興况水具舟檝山兼亭臺始臨泛而寫煩俄登陟以寄傲絲桐徐奏林木更爽觴葡萄以遞歡指蘭茝而可掇胡天一望雲物蒼然雨蕭蕭而牧馬聲斷風嫋嫋而邉歌幾處又足悲矣員外李公曰七日者何牛女之夕也夫賢者何得謹其時請賦南亭詩列之於後","collection":"","collectiondesc":"","poemindex":53,"author":"髙適","content":"人幽宜眺聽，目極喜亭臺。\n風景知愁在，闗山憶夢迴。\n秖言殊語黙，何意忝遊陪。\n連唱波瀾動，冥搜物象開。\n新秋歸逺樹，殘雨擁輕雷。\n簷外長天盡，樽前獨鳥來。\n常吟塞下曲，多謝幕中才。\n河漢徒相望，嘉期安在哉。\n"},{"id":58810,"chapter":"卷十五","chapternum":15,"charstyle":"近體詩","title":"東平别前衛縣李宷少府","titledesc":"","collection":"","collectiondesc":"","poemindex":54,"author":"髙適","content":"黄鳥翩翩楊柳垂，春風送客使人悲。\n怨别自驚千里外，論交却憶十年時。\n雲開汶水孤㠶逺，路遶梁山匹馬遲。\n此地從來可乘興，留君不住益凄其。\n"},{"id":58811,"chapter":"卷十五","chapternum":15,"charstyle":"近體詩","title":"夜别韋司士〈得城字〉","titledesc":"","collection":"","collectiondesc":"","poemindex":55,"author":"髙適","content":"髙館張燈酒復清，夜鐘殘月鴈歸聲。\n只言啼鳥堪求侣，無那春風欲送行。\n黃河曲裏沙為岸，白馬津邊柳向城。\n莫怨他鄉暫離别，知君到處有逢迎。\n"},{"id":58812,"chapter":"卷十五","chapternum":15,"charstyle":"近體詩","title":"送李少府貶峽中王少府貶長沙","titledesc":"","collection":"","collectiondesc":"","poemindex":56,"author":"髙適","content":"嗟君此别意何如，駐馬銜杯問謫居。\n巫峽啼猿數行淚，衡陽歸雁幾封書。\n青楓江上秋天逺，白帝城邊古木疎。\n聖代即今多雨露，暫時分手莫躊躇。\n"},{"id":58813,"chapter":"卷十五","chapternum":15,"charstyle":"近體詩","title":"重陽","titledesc":"","collection":"","collectiondesc":"","poemindex":57,"author":"髙適","content":"節物驚心兩鬢華，東籬空繞未開花。\n百年將半仕三已，五畝就荒天一涯。\n豈有白衣來剝啄，一從烏帽自欹斜。\n真成獨坐空搔首，門柳蕭蕭噪暮鴉。\n"},{"id":58814,"chapter":"卷十五","chapternum":15,"charstyle":"近體詩","title":"田家春望","titledesc":"","collection":"","collectiondesc":"","poemindex":58,"author":"髙適","content":"出門何所見，春色滿平蕪。\n可歎無知已，髙陽一酒徒。\n"},{"id":58815,"chapter":"卷十五","chapternum":15,"charstyle":"近體詩","title":"九曲詞","titledesc":"","collection":"","collectiondesc":"","poemindex":59,"author":"髙適","content":"鐵騎横行鐵嶺頭，西看邏逤取封侯。\n青海只今將飲馬，黄河不用更防秋。\n"},{"id":58816,"chapter":"卷十五","chapternum":15,"charstyle":"近體詩","title":"營州歌","titledesc":"","collection":"","collectiondesc":"","poemindex":60,"author":"髙適","content":"營州少年厭原野，狐裘䝉茸獵城下。\n魯酒千鍾不醉人，胡兒十歲能騎馬。\n"},{"id":58817,"chapter":"卷十五","chapternum":15,"charstyle":"近體詩","title":"塞上聽吹笛","titledesc":"","collection":"","collectiondesc":"","poemindex":61,"author":"髙適","content":"雪淨胡天牧馬還，月明羌笛戍樓間。\n借問梅花何處落，風吹一夜滿闗山。\n"},{"id":58818,"chapter":"卷十五","chapternum":15,"charstyle":"近體詩","title":"别董大","titledesc":"","collection":"","collectiondesc":"","poemindex":62,"author":"髙適","content":"十里黄雲白日曛，北風吹鴈雪紛紛。\n莫愁前路無知已，天下誰人不識君。\n"},{"id":58819,"chapter":"卷十五","chapternum":15,"charstyle":"近體詩","title":"聽張立本女吟","titledesc":"","collection":"","collectiondesc":"","poemindex":63,"author":"髙適","content":"危冠廣袖楚宫妝，獨步閒庭逐夜凉。\n自把玉釵敲砌竹，清歌一曲月如霜。\n"},{"id":58820,"chapter":"卷十五","chapternum":15,"charstyle":"近體詩","title":"除夜","titledesc":"","collection":"","collectiondesc":"","poemindex":64,"author":"髙適","content":"旅館寒燈獨不眠，客心何事轉悽然。\n故鄉今夜思千里，愁鬢明朝又一年。\n"},{"id":58821,"chapter":"卷十五","chapternum":15,"charstyle":"古體詩","title":"漁父歌","titledesc":"","collection":"","collectiondesc":"","poemindex":65,"author":"李頎","content":"白首何老人，蓑笠蔽其身。\n避世常不仕，釣魚清江濱。\n浦沙明濯足，山月靜垂綸。\n寓宿湍與瀬，行歌秋復春。\n持竿湘岸竹，爇火蘆洲薪。\n緑水飯香稻，青荷包紫鱗。\n於中還自樂，所欲全吾真。\n而笑獨醒者，臨流多苦辛。\n"},{"id":58822,"chapter":"卷十五","chapternum":15,"charstyle":"古體詩","title":"東京寄萬楚","titledesc":"","collection":"","collectiondesc":"","poemindex":66,"author":"李頎","content":"濩落久無用，隱身甘采薇。\n仍聞薄宦者，還事田家衣。\n潁水日夜流，故人相見稀。\n春山不可望，黄鳥東南飛。\n濯足豈長往，一樽聊可依。\n了然潭上月，適我胸中機。\n在昔同門友，如今出處非。\n優游白虎殿，偃息青瑣闈。\n且有薦君表，當看㩦手歸。\n寄書不待面，蘭茝空芳菲。\n"},{"id":58823,"chapter":"卷十五","chapternum":15,"charstyle":"古體詩","title":"寄焦鍊師","titledesc":"","collection":"","collectiondesc":"","poemindex":67,"author":"李頎","content":"得道凡百歲，燒丹惟一身。\n悠悠孤峯頂，日見三花春。\n白鶴翠微裏，黃精幽澗濱。\n始知世上客，不及山中人。\n仙境若在夢，朝雲如可親。\n何由覩顔色，揮手謝風塵。\n"},{"id":58824,"chapter":"卷十五","chapternum":15,"charstyle":"古體詩","title":"贈張旭","titledesc":"","collection":"","collectiondesc":"","poemindex":68,"author":"李頎","content":"張公性嗜酒，豁達無所營。\n皓首窮草隸，時稱太湖精。\n露頂據胡牀，長叫三五聲。\n興來灑素壁，揮筆如流星。\n下舍風蕭條，寒草滿户庭。\n問家何所有，生事猶浮萍。\n左手持蟹螯，右手執丹經。\n瞪目視霄漢，不知醉與醒。\n諸賓且方坐，旭日臨東城。\n荷葉裹江魚，白甌貯香秔。\n微祿心不屑，放神於八紘。\n時人不識者，即是安期生。\n"},{"id":58825,"chapter":"卷十五","chapternum":15,"charstyle":"古體詩","title":"登首陽山謁夷齊廟","titledesc":"","collection":"","collectiondesc":"","poemindex":69,"author":"李頎","content":"古人已不見，喬木竟誰過。\n寂莫首陽山，白雲空復多。\n蒼苔歸地骨，皓首采薇歌。\n畢命無怨色，成仁其若何。\n我來入遺廟，時𠉀微清和。\n落日弔山鬼，回風吹女蘿。\n石門正西豁，引領望黄河。\n千里一飛鳥，孤光東逝波。\n驅車層城路，惆悵此巗阿。\n"},{"id":58826,"chapter":"卷十五","chapternum":15,"charstyle":"古體詩","title":"謁張果先生","titledesc":"","collection":"","collectiondesc":"","poemindex":70,"author":"李頎","content":"先生谷神者，甲子焉能計。\n自說軒轅師，於今幾千歲。\n寓遊城郭裏，浪跡希夷際。\n應物雲無心，逢時舟不繫。\n餐霞斷火粒，野服兼荷製。\n白雪淨肌膚，青松養身世。\n韜精殊豹隱，鍊骨同蟬蛻。\n忽去不知誰，偶來寧有契。\n二儀齊壽考，六合隨休憇。\n彭耼猶嬰孩，松期且微細。\n嘗聞穆天子，更憶漢皇帝。\n親屈萬乘尊，將窮四海裔。\n車徒徧草木，錦帛招談說。\n八駿空往還，三山轉虧蔽。\n吾君感至德，元老欣來詣。\n受籙金殿開，清齋玉堂閉。\n笙歌迎拜首，羽帳崇嚴衞。\n禁柳垂香鑪，宫花拂仙袂。\n祈年寶祚廣，致福蒼生惠。\n何必待龍髯，鼎成方取濟。\n"},{"id":58827,"chapter":"卷十五","chapternum":15,"charstyle":"古體詩","title":"光上座廊下衆山五韻","titledesc":"","collection":"","collectiondesc":"","poemindex":71,"author":"李頎","content":"名嶽在廡下，吾師居一牀。\n每聞楞伽經，只對清翠光。\n百谷聚雪色，莓苔侵屋梁。\n氣盤古壁轉，勢引幽堦長。\n願遊薜葉下，日見金鑪香。\n"},{"id":58828,"chapter":"卷十五","chapternum":15,"charstyle":"古體詩","title":"宋少府東谿泛舟","titledesc":"","collection":"","collectiondesc":"","poemindex":72,"author":"李頎","content":"登岸還入舟，水禽驚笑語。\n晚葉低衆色，濕雲帶殘暑。\n落日乘醉歸，谿流復幾許。\n"},{"id":58829,"chapter":"卷十五","chapternum":15,"charstyle":"古體詩","title":"與諸公遊濟讀泛舟","titledesc":"","collection":"","collectiondesc":"","poemindex":73,"author":"李頎","content":"濟水出王屋，其源來不窮。\n洑泉數眼沸，平地流清通。\n皇帝崇祀典，詔書視三公。\n分官禱靈廟，奠璧沈河宫。\n神應毎如答，松篁氣葱蘢。\n蒼螭送飛雨，赤鯉噴廻風。\n灑酒布瑶席，吹簫下玉童。\n元冥掌陰事，祝史告年豐。\n百谷趨潭底，三光懸鏡中。\n淺深露沙石，蘋藻生虚空。\n晚景臨汎美，亭臯輕靄紅。\n晴山傍舟檝，白鷺驚絲桐。\n我本家潁北，開門見維嵩。\n焉知松峯外，又有天壇東。\n左手正接䍦，浩歌眄青穹。\n夷猶傲清吏，偃仰狎漁翁。\n對此川上閒，非君誰與同。\n霜凝逺村渚，月淨蒹葭叢。\n兹境信難遇，為歡殊未終。\n淹留悵言别，煙嶼夕微濛。\n"},{"id":58830,"chapter":"卷十五","chapternum":15,"charstyle":"古體詩","title":"贈别髙三十五","titledesc":"","collection":"","collectiondesc":"","poemindex":74,"author":"李頎","content":"五十無産業，心輕百萬資。\n屠沽亦與羣，不問君是誰。\n飲酒復垂釣，狂歌兼詠詩。\n焉知漢髙士，莫識越鴟夷。\n寄跡棲霞山，蓬頭睢水湄。\n忽然辟命下，衆謂趨丹墀。\n沐浴著賜衣，西來馬行遲。\n能令相府重，且有函闗期。\n僶俛從寸祿，舊遊梁宋時。\n皤皤邑中叟，相𠉀鬢如絲。\n官舍栁林靜，河梁杏葉滋。\n摘芳雲景晏，把手秋蟬悲。\n小縣情未愜，折腰君莫辭。\n吾觀主人意，不久召京師。\n"},{"id":58831,"chapter":"卷十五","chapternum":15,"charstyle":"古體詩","title":"送馬錄事赴永陽","titledesc":"","collection":"","collectiondesc":"","poemindex":75,"author":"李頎","content":"子為郡從事，主印清淮邉。\n談笑一州裏，從容羣吏先。\n手持三尺令，遣决如流泉。\n太守既相許，諸公誰不然。\n孤城連海樹，萬室帶山烟。\n春日谿湖淨，芳洲葭菼連。\n炊秔蟹螯熟，下筯鱸魚鮮。\n野鶴宿簷際，楚雲飛面前。\n聽歌送離曲，且駐木蘭船。\n贈爾八行字，當聞佳政傳。\n"},{"id":58832,"chapter":"卷十五","chapternum":15,"charstyle":"古體詩","title":"臨别送張諲入蜀","titledesc":"","collection":"","collectiondesc":"","poemindex":76,"author":"李頎","content":"出門便為客，惘然悲徒御。\n四海維一身，茫茫欲何去。\n經山復歴水，百恨將千慮。\n劍閣望梁州，是君斷腸處。\n孤雲傷客心，落日感君深。\n夢裏蒹葭渚，天邉橘柚林。\n蜀江流不測，蜀路險難尋。\n木有相思號，猿多愁苦音。\n莫向禺山隱，禺山地非近。\n故鄉可歸來，眼見芳菲盡。\n"},{"id":58833,"chapter":"卷十五","chapternum":15,"charstyle":"古體詩","title":"不調歸東川别業","titledesc":"","collection":"","collectiondesc":"","poemindex":77,"author":"李頎","content":"寸祿言可取，託身將見遺。\n慙無匹夫志，悔與名山辭。\n紱冕謝知已，林園多後時。\n葛巾方濯足，蔬食但垂帷。\n十室對河岸，漁樵秪在兹。\n青郊香杜若，白水映茅茨。\n晝景徹雲樹，夕陰澄古逵。\n渚花獨開晚，田鶴靜飛遲。\n且復樂生事，前賢為我歸。\n清歌聊鼔楫，永日望佳期。\n"},{"id":58834,"chapter":"卷十五","chapternum":15,"charstyle":"古體詩","title":"晚歸東園","titledesc":"","collection":"","collectiondesc":"","poemindex":78,"author":"李頎","content":"出郭喜見山，東行亦未逺。\n夕陽帶歸路，靄靄秋稼晚。\n樵者乘霽歸，野夫及星飯。\n請謝朱輪客，垂竿不復返。\n"},{"id":58835,"chapter":"卷十五","chapternum":15,"charstyle":"古體詩","title":"裴尹東谿别業","titledesc":"","collection":"","collectiondesc":"","poemindex":79,"author":"李頎","content":"公才廊廟器，官亞河南守。\n別墅臨都門，驚湍激前後。\n舊交與羣從，十日一㩦手。\n幅巾望寒山，長嘯對髙栁。\n清歡信可尚，散吏亦何有。\n岸雪青城陰，水光逺林首。\n閒觀野人筏，或飲川上酒。\n幽雲澹徘徊，白鷺飛左右。\n庭竹垂卧内，村煙隔南阜。\n始知物外情，簪紱同芻狗。\n"},{"id":58836,"chapter":"卷十五","chapternum":15,"charstyle":"古體詩","title":"無盡上人東林禪居","titledesc":"","collection":"","collectiondesc":"","poemindex":80,"author":"李頎","content":"草堂毎多暇，時謁山僧門。\n所對但羣木，終朝無一言。\n我心愛流水，此地臨清源。\n含吐山上日，蔽虧松外村。\n孤峯隔身世，百衲老寒暄。\n禪户積朝雪，花龕來暮猿。\n顧余守耕稼，十載隱田園。\n蘿篠慰舂汲，巖潭恣討論。\n洩雲豈知限，至道莫探玄。\n且願啓闗鎖，於焉微尚存。\n"},{"id":58837,"chapter":"卷十五","chapternum":15,"charstyle":"古體詩","title":"題綦毋校書所居","titledesc":"","collection":"","collectiondesc":"","poemindex":81,"author":"李頎","content":"常稱挂冠吏，昨日歸滄洲。\n行客暮帆逺，主人庭樹秋。\n豈伊問天命，但欲為山遊。\n萬物我何有，白雲空自幽。\n蕭條江海上，日夕見丹丘。\n生事非漁釣，賞心隨去留。\n惜哉曠微月，欲濟無輕舟。\n倐忽令人老，相思河水流。\n"},{"id":58838,"chapter":"卷十五","chapternum":15,"charstyle":"古體詩","title":"題盧道士房","titledesc":"","collection":"","collectiondesc":"","poemindex":82,"author":"李頎","content":"秋砧響落木，共坐茅君家。\n惟見兩童子，林前汲井華。\n空壇靜白日，神鼎飛丹砂。\n塵尾拂霜草，金鈴揺霽霞。\n上章人世隔，看奕桐陰斜。\n稽首問仙要，黃精堪餌花。\n"},{"id":58839,"chapter":"卷十五","chapternum":15,"charstyle":"古體詩","title":"古從軍行","titledesc":"","collection":"","collectiondesc":"","poemindex":83,"author":"李頎","content":"白日登山望烽火，黄昏飲馬傍交河。\n行人刁斗風沙暗，公主琵琶幽怨多。\n野雲萬里無城郭，雨雪紛紛連大漠。\n胡鴈哀鳴夜夜飛，胡兒眼淚雙雙落。\n聞道玉門猶被遮，應將性命逐輕車。\n年年戰骨埋荒外，空見蒲桃入漢家。\n"},{"id":58840,"chapter":"卷十五","chapternum":15,"charstyle":"古體詩","title":"古行路難","titledesc":"","collection":"","collectiondesc":"","poemindex":84,"author":"李頎","content":"漢家名臣楊德祖，四代五公享茅土。\n父子兄弟綰銀黃，躍馬鳴珂朝建章。\n火浣單衣繡方領，茱萸錦帶玉盤囊。\n賓客塡街復滿座，片言出口生輝光。\n世人逐勢爭奔走，瀝膽隳肝惟恐後。\n當時一顧登青雲，自謂生死長隨君。\n一朝謝病還鄉里，窮巷蒼苔絶知巳。\n秋風落葉閉重門，昨日論交竟誰是。\n薄俗嗟嗟難重陳，深山麋鹿可為隣。\n魯連所以蹈東海，古往今來稱達人。\n"},{"id":58841,"chapter":"卷十五","chapternum":15,"charstyle":"古體詩","title":"緩歌行","titledesc":"","collection":"","collectiondesc":"","poemindex":85,"author":"李頎","content":"小來託身攀貴遊，輕財破産無所憂。\n暮擬經過石渠署，朝將出入銅龍樓。\n結交杜陵輕薄子，謂言可生復可死。\n一沈一浮㑹有時，棄我翻然如脫屣。\n男兒立身須自强，十年閉户潁水陽。\n業就功成見明主，擊鐘鼎食坐華堂。\n二八蛾眉梳墮馬，美酒清歌曲房下。\n文昌宫中賜錦衣，長安陌上退朝歸。\n五陵賓從莫敢視，三省官僚揖者稀。\n早知今日讀書是，悔作從前任俠非。\n"},{"id":58842,"chapter":"卷十五","chapternum":15,"charstyle":"古體詩","title":"琴歌","titledesc":"","collection":"","collectiondesc":"","poemindex":86,"author":"李頎","content":"主人有酒歡今夕，請奏鳴琴廣陵客。\n月照城頭烏半飛，霜凄萬樹風入衣。\n銅鑪華燭燭增輝，初彈淥水後楚妃。\n一聲已動物皆靜，四座無言星欲稀。\n清淮奉使千餘里，敢告雲山從此始。\n"},{"id":58843,"chapter":"卷十五","chapternum":15,"charstyle":"古體詩","title":"放歌行答從弟墨卿","titledesc":"","collection":"","collectiondesc":"","poemindex":87,"author":"李頎","content":"小來好文耻學武，世上功名不解取。\n雖沾寸祿已後時，徒欲出身事明主。\n柏梁賦詩不及宴，長楸走馬誰相數。\n歛迹俛眉心自甘，髙歌擊節聲半苦。\n由是蹉跎一老夫，養雞牧豕城東隅。\n空歌漢代蕭相國，肯事霍家馮子都。\n徒爾當年聲籍籍，濫作詞林兩京客。\n故人斗酒安陵橋，黄鳥春風洛陽陌。\n吾家令弟才不羈，五言破的人共推。\n興來逸氣如濤湧，千里長江歸海時。\n别離短景何蕭索，佳句相思能間作。\n舉頭遥望魯陽山，木葉紛紛向人落。\n"},{"id":58844,"chapter":"卷十五","chapternum":15,"charstyle":"古體詩","title":"王母歌","titledesc":"","collection":"","collectiondesc":"","poemindex":88,"author":"李頎","content":"武皇齋戒承華殿，端拱須臾王母見。\n霓旌照耀麒麟車，羽蓋淋漓孔雀扇。\n手指交梨遣帝食，可以長生臨㝢縣。\n頭上復戴九星冠，總領玉童坐南面。\n欲聞要言今告汝，帝乃焚香請此語。\n若能鍊魄去三尸，後當見我天皇所。\n顧謂侍女董雙成，酒闌可奏雲和笙。\n紅霞白日儼不動，七龍五鳳紛相迎。\n惜哉志驕神不恱，歎息馬蹄與車轍。\n複道歌鐘杳將暮，深宫桃李飛成雪。\n為看青玉五枝燈，蟠螭吐火光欲絶。\n"},{"id":58845,"chapter":"卷十五","chapternum":15,"charstyle":"古體詩","title":"鮫人歌","titledesc":"","collection":"","collectiondesc":"","poemindex":89,"author":"李頎","content":"鮫人潛織水底居，側身上下隨游魚。\n輕綃文綵不可識，夜夜澄波連月色。\n有時寄宿來城市，海島青冥無極巳。\n泣珠報恩君莫辭，今年相見明年期。\n始知萬族無不有，百尺深泉架户牖。\n鳥没空山誰復望，一望雲濤堪白首。\n"},{"id":58846,"chapter":"卷十五","chapternum":15,"charstyle":"古體詩","title":"欲之新鄉答崔顥綦母潛","titledesc":"","collection":"","collectiondesc":"","poemindex":90,"author":"李頎","content":"數年作吏家屢空，誰道黑頭成老翁。\n男兒在世無産業，行子出門如轉蓬。\n吾屬交歡此何夕，南家擣衣動歸客。\n銅鑪將炙相歡飲，星宿縱横露華白。\n寒風捲葉渡滹沱，飛雪布地悲峨峨。\n孤城日落見棲鳥，馬上時聞漁者歌。\n眀朝東路把君手，臘日辭君期歲首。\n自知寂莫無去思，敢望縣人致牛酒。\n"},{"id":58847,"chapter":"卷十五","chapternum":15,"charstyle":"古體詩","title":"送康洽入京進樂府歌","titledesc":"","collection":"","collectiondesc":"","poemindex":91,"author":"李頎","content":"識子十年何不遇，只愛歡遊兩京路。\n朝吟左氏嬌女篇，夜誦相如美人賦。\n長安春物舊相宜，小苑蒲萄花滿枝。\n柳色偏濃九華殿，鶯聲醉殺五陵兒。\n曳裾此日從何所，中貴由來盡相許。\n白裌春衫仙吏贈，烏皮隱几臺郎與。\n新詩樂府唱堪愁，御妓應傳鳷鵲樓。\n西上雖因長公主，終須一見曲陵侯。\n"},{"id":58848,"chapter":"卷十五","chapternum":15,"charstyle":"古體詩","title":"送劉十","titledesc":"","collection":"","collectiondesc":"","poemindex":92,"author":"李頎","content":"三十不官亦不娶，時人焉識道髙下。\n房中唯有老氏經，櫪上空餘少游馬。\n往來嵩華與函秦，放歌一曲前山春。\n西林獨鶴引閒步，南澗飛泉清角巾。\n前年上書不得意，歸卧東窓兀然醉。\n諸兄相繼掌青史，第五之名齊驃騎。\n烹葵摘果告我行，落日夏雲縱復横。\n聞道謝安掩口笑，知君不免為蒼生。\n"},{"id":58849,"chapter":"卷十五","chapternum":15,"charstyle":"古體詩","title":"别梁鍠","titledesc":"","collection":"","collectiondesc":"","poemindex":93,"author":"李頎","content":"梁生倜儻心不羈，途窮氣蓋長安兒。\n回頭轉眄似鵰鶚，有志飛鳴人豈知。\n雖云四十無祿位，曾與大軍掌書記。\n抗辭請刃誅部曲，作色論兵犯二帥。\n一言不合龍額侯，擊劍拂衣從此棄。\n朝朝飲酒黄公壚，脫帽露頂爭叫呼。\n庭中犢鼻昔嘗挂，懷裏琅玕今在無。\n時人見子多落魄，共笑狂謌非逺圖。\n忽然遣躍紫騮馬，還是昂藏一丈夫。\n洛陽城頭曉霜白，層氷峩峩滿川澤。\n但聞行路吟新詩，不歎舉家無擔石。\n莫言貧賤長可欺，覆簣成山當有時。\n莫言富貴長可託，木槿朝看暮還落。\n不見古時塞上翁，倚伏由來任天作。\n去去滄波勿復陳，五湖三江愁殺人。\n"},{"id":58850,"chapter":"卷十五","chapternum":15,"charstyle":"古體詩","title":"少室雪晴送王寧","titledesc":"","collection":"","collectiondesc":"","poemindex":94,"author":"李頎","content":"少室衆峯幾峯别，一峯晴見一峯雪。\n隔城半山連青松，素色峨峨千萬重。\n過景斜臨不可道，白雲欲盡難為容。\n行人與我翫幽境，北風切切吹衣冷。\n惜别浮橋駐馬時，舉頭試望南山嶺。\n"},{"id":58851,"chapter":"卷十五","chapternum":15,"charstyle":"古體詩","title":"送陳章甫","titledesc":"","collection":"","collectiondesc":"","poemindex":95,"author":"李頎","content":"四月南風大麥黃，棗花未落桐隂長。\n青山朝别暮還見，嘶馬出門思舊鄉。\n陳侯立身何坦蕩，虬鬚虎眉仍大顙。\n腹中貯書一萬卷，不肻低頭在草莽。\n東門酤酒飲我曹，心輕萬事如鴻毛。\n醉卧不知白日暮，有時空望孤雲髙。\n長河浪頭連天黒，津吏停舟渡不得。\n鄭國遊人未及家，洛陽行子空歎息。\n聞道故林相識多，罷官昨日今如何。\n"},{"id":58852,"chapter":"卷十五","chapternum":15,"charstyle":"古體詩","title":"愛敬寺古藤歌","titledesc":"","collection":"","collectiondesc":"","poemindex":96,"author":"李頎","content":"古藤池水盤樹根，左攫右挐龍虎蹲。\n橫空直上相陵突，丰茸離纚若無骨。\n風雷霹靂連黑枝，人言其下藏妖魑。\n空庭落葉作開合，十月苦寒常倒垂。\n憶昨花飛滿空殿，密葉吹香飯僧遍。\n南階雙桐一百尺，相與年年老霜霰。\n"},{"id":58853,"chapter":"卷十五","chapternum":15,"charstyle":"古體詩","title":"崔五六圖屏風各賦一物得烏孫佩刀","titledesc":"","collection":"","collectiondesc":"","poemindex":97,"author":"李頎","content":"烏孫腰間佩兩刀，刃可吹毛錦為帶。\n握中枕宿穹廬室，馬上割飛蠮螉塞。\n執之魍魎誰能前，氣凜清風沙漠邊。\n磨用陰山一片玉，洗將胡地獨流泉。\n主人屏風寫奇狀，鐵鞘金鐶儼相向。\n回頭瞪目時一看，使予心在江湖上。\n"},{"id":58854,"chapter":"卷十五","chapternum":15,"charstyle":"古體詩","title":"古意","titledesc":"","collection":"","collectiondesc":"","poemindex":98,"author":"李頎","content":"男兒事長征，少小幽燕客。\n賭勝馬蹄下，由來輕七尺。\n殺人莫敢前，鬚如蝟毛磔。\n黃雲隴底白雪飛，未得報恩不能歸。\n遼東小婦年十五，慣彈琵琶解歌舞。\n今為羌笛出塞聲，使我三軍淚如雨。\n"},{"id":58855,"chapter":"卷十五","chapternum":15,"charstyle":"古體詩","title":"鄭櫻桃歌","titledesc":"","collection":"","collectiondesc":"","poemindex":99,"author":"李頎","content":"石季龍僭天祿擅雄豪美人姓鄭名櫻桃櫻桃美顔香且澤娥娥侍寢專宫掖後庭卷衣三萬人翠眉清鏡不得親宫軍女騎一千匹繁花照耀漳河春織成花映紅綸巾紅旗掣曵鹵簿新鳴鼙走馬接飛鳥銅䭾瑟瑟隨去塵鳳陽重門如意館百尺金梯倚銀漢自言富貴不可量女為公主男為王赤花雙簟珊瑚牀盤龍斗帳琥珀光淫昏偽位神所惡滅石者陵終不悟鄴城蒼蒼白露微世事翻覆黄雲飛"},{"id":58856,"chapter":"卷十五","chapternum":15,"charstyle":"古體詩","title":"送劉昱","titledesc":"","collection":"","collectiondesc":"","poemindex":100,"author":"李頎","content":"八月寒葦花，秋江浪頭白。\n北風吹五兩，誰是潯陽客。\n鸕鷀山頭微雨晴，揚州郭裏暮潮生。\n行人夜宿金陵渚，試聽沙邊有雁聲。\n"},{"id":58857,"chapter":"卷十五","chapternum":15,"charstyle":"古體詩","title":"聽董大彈胡笳聲兼寄語弄房給事","titledesc":"","collection":"","collectiondesc":"","poemindex":101,"author":"李頎","content":"蔡女昔造胡笳聲，一彈一十有八拍。\n胡人落淚沾邊草，漢使斷腸對歸客。\n古戍蒼蒼烽火寒，大荒沈沈飛雪白。\n先拂商絃後角羽，四郊秋葉驚摵摵。\n董夫子，通神眀，深松竊聽來妖精。\n言遲更速皆應手，將往復旋如有情。\n空山百鳥散還合，萬里浮雲隂且晴。\n嘶酸雛鴈失羣夜，斷絶胡兒戀母聲。\n川為靜其波，鳥亦罷其鳴。\n烏孫部落家鄉逺，邏逤沙塵哀怨生。\n幽音變調忽飄灑，長風吹林雨墮瓦。\n迸泉颯颯飛木末，野鹿呦呦走堂下。\n長安城連東掖垣，鳳凰池對青瑣門。\n髙才脫畧名與利，日夕望君抱琴至。\n"},{"id":58858,"chapter":"卷十五","chapternum":15,"charstyle":"近體詩","title":"寄鏡湖朱處士","titledesc":"","collection":"","collectiondesc":"","poemindex":102,"author":"李頎","content":"澄霽晚流濶，微風吹緑蘋。\n鱗鱗逺峯見，淡淡平湖春。\n芳草日堪把，白雲心所親。\n何時可為樂，夢裏東山人。\n"},{"id":58859,"chapter":"卷十五","chapternum":15,"charstyle":"近體詩","title":"送人尉閩中","titledesc":"","collection":"","collectiondesc":"","poemindex":103,"author":"李頎","content":"可歎芳菲日，分為萬里情。\n閶門折垂柳，御苑聽殘鶯。\n海戍通閩邑，江㠶過楚城。\n客心君莫問，春草是王程。\n"},{"id":58860,"chapter":"卷十五","chapternum":15,"charstyle":"近體詩","title":"送盧逸人","titledesc":"","collection":"","collectiondesc":"","poemindex":104,"author":"李頎","content":"洛陽為此别，㩦手更何時。\n不復人間見，秖應海上期。\n清谿入雲木，白首卧茅茨。\n共惜盧敖去，天邉望所思。\n"},{"id":58861,"chapter":"卷十五","chapternum":15,"charstyle":"近體詩","title":"望秦川","titledesc":"","collection":"","collectiondesc":"","poemindex":105,"author":"李頎","content":"秦川朝望迥，日出正東峰。\n逺近山河淨，逶迤城闕重。\n秋聲萬户竹，寒色五陵松。\n客有歸歟歎，悽其霜露濃。\n"},{"id":58862,"chapter":"卷十五","chapternum":15,"charstyle":"近體詩","title":"晚歸故園","titledesc":"","collection":"","collectiondesc":"","poemindex":106,"author":"李頎","content":"荆扉帶郊郭，稼穡滿東菑。\n倚杖寒山暮，鳴梭秋葉時。\n回雲覆陰谷，返景照霜梨。\n澹泊真吾事，清風别自兹。\n"},{"id":58863,"chapter":"卷十五","chapternum":15,"charstyle":"近體詩","title":"宿香山寺石樓","titledesc":"","collection":"","collectiondesc":"","poemindex":107,"author":"李頎","content":"夜宿翠微半，髙樓聞暗泉。\n漁舟帶逺火，山磬發孤煙。\n衣拂雲松外，門清河漢邊。\n峯巒低枕席，世界接人天。\n靄靄花出霧，輝輝星映川。\n東林曙鶯滿，惆悵欲言旋。\n"},{"id":58864,"chapter":"卷十五","chapternum":15,"charstyle":"近體詩","title":"聖善閣送裴廸入京","titledesc":"","collection":"","collectiondesc":"","poemindex":108,"author":"李頎","content":"雲華滿髙閣，苔色上鈎欄。\n藥草空堦靜，梧桐返照寒。\n清吟可愈疾，㩦手暫同歡。\n墜葉和金磬，饑烏鳴露盤。\n伊流惜東别，灞水向西看。\n舊託含香署，雲霄何足難。\n"},{"id":58865,"chapter":"卷十五","chapternum":15,"charstyle":"近體詩","title":"送喬琳","titledesc":"","collection":"","collectiondesc":"","poemindex":109,"author":"李頎","content":"草緑小平津，花開伊水濵。\n今君不得意，孤負帝鄉春。\n口不言金帛，心常任屈伸。\n阮公能飲酒，陶令肯羞貧。\n陽羨風流地，滄江遊寓人。\n菱歌五湖逺，桂樹八公隣。\n青鳥迎孤棹，白雲隨一身。\n潮隨秣陵上，月映石頭新。\n未可逃名利，應須在縉紳。\n汀洲芳杜色，勸爾暫垂綸。\n"},{"id":58866,"chapter":"卷十五","chapternum":15,"charstyle":"近體詩","title":"寄司勲盧貟外","titledesc":"","collection":"","collectiondesc":"","poemindex":110,"author":"李頎","content":"流澌臘月下河陽，草色新年發建章。\n秦地立春傳太史，漢宫題柱憶仙郎。\n歸鴻欲度千門雪，侍女新添五夜香。\n早晚薦雄文似者，故人今已賦長楊。\n"},{"id":58867,"chapter":"卷十五","chapternum":15,"charstyle":"近體詩","title":"寄綦毋三","titledesc":"","collection":"","collectiondesc":"","poemindex":111,"author":"李頎","content":"新加大邑綬仍黃，近與單車去洛陽。\n顧眄一過丞相府，風流三接令公香。\n南川稉稻花侵縣，西嶺雲霞色滿堂。\n共道進賢䝉上賞，看君幾歲作臺郎。\n"},{"id":58868,"chapter":"卷十五","chapternum":15,"charstyle":"近體詩","title":"送魏萬之京","titledesc":"","collection":"","collectiondesc":"","poemindex":112,"author":"李頎","content":"朝聞遊子唱離歌，昨夜微霜初渡河。\n鴻雁不堪愁裏聽，雲山况是客中過。\n闗城樹色催寒近，御苑砧聲向晚多。\n莫見長安行樂處，空令歲月易蹉跎。\n"},{"id":58869,"chapter":"卷十五","chapternum":15,"charstyle":"近體詩","title":"送李回","titledesc":"","collection":"","collectiondesc":"","poemindex":113,"author":"李頎","content":"知君官屬大司農，詔幸驪山職事雄。\n歲發金錢供御府，晝看仙液注離宫。\n千巖曙雪旌門上，十月寒花輦路中。\n不覩聲名與文物，自傷流滯去闗東。\n"},{"id":58870,"chapter":"卷十五","chapternum":15,"charstyle":"近體詩","title":"宿瑩公禪房聞梵","titledesc":"","collection":"","collectiondesc":"","poemindex":114,"author":"李頎","content":"花宫仙梵逺微微，月隱髙城鐘漏稀。\n夜動霜林驚落葉，曉聞天籟發清機。\n蕭條已入寒空靜，颯㳫仍隨秋雨飛。\n始覺浮生無住着，頓令心地欲皈依。\n"},{"id":58871,"chapter":"卷十五","chapternum":15,"charstyle":"近體詩","title":"題璿公山池","titledesc":"","collection":"","collectiondesc":"","poemindex":115,"author":"李頎","content":"逺公遯跡廬山岑，開士幽居祇樹林。\n片石孤峯窺色相，清池白月照禪心。\n指揮如意天花落，坐卧閒房春草深。\n此外俗塵俱不染，惟餘元度得相尋。\n"},{"id":58872,"chapter":"卷十五","chapternum":15,"charstyle":"近體詩","title":"題盧五舊居","titledesc":"","collection":"","collectiondesc":"","poemindex":116,"author":"李頎","content":"物在人亡無見期，閒庭繫馬不勝悲。\n窓前綠竹生空地，門外青山如舊時。\n悵望秋天鳴墜葉，巑岏枯栁宿寒鴟。\n憶君淚落東流水，歲歲花開知是誰。\n"},{"id":58873,"chapter":"卷十五","chapternum":15,"charstyle":"近體詩","title":"寄韓鵬","titledesc":"","collection":"","collectiondesc":"","poemindex":117,"author":"李頎","content":"為政心閒物自閒，朝看飛鳥暮飛還。\n寄書河上神明宰，羨爾城頭姑射山。\n"},{"id":58874,"chapter":"卷十五","chapternum":15,"charstyle":"近體詩","title":"白花原〈一作王昌齡出塞行〉","titledesc":"","collection":"","collectiondesc":"","poemindex":118,"author":"李頎","content":"白花原頭望京師，黄河水流無已時。\n窮秋曠野行人絶，馬首東來知是誰。\n"},{"id":58875,"chapter":"卷十五","chapternum":15,"charstyle":"近體詩","title":"野老曝背","titledesc":"","collection":"","collectiondesc":"","poemindex":119,"author":"李頎","content":"百歲老翁不種田，惟知曝背樂殘年。\n有時捫蝨獨搔首，目送歸鴻籬下眠。\n"},{"id":58876,"chapter":"卷十五","chapternum":15,"charstyle":"近體詩","title":"春日與王右丞過新昌里訪吕逸人不遇","titledesc":"","collection":"","collectiondesc":"","poemindex":120,"author":"裴迪","content":"恨不逢君出荷蓑，青松白屋更無他。\n陶令五男曾不有，蔣生三徑枉相過。\n芙容曲沼春流滿，薜荔成帷晚靄多。\n聞説桃源好迷客，不如髙卧眄庭柯。\n"},{"id":58877,"chapter":"卷十五","chapternum":15,"charstyle":"近體詩","title":"孟城坳","titledesc":"","collection":"","collectiondesc":"","poemindex":121,"author":"裴迪","content":"結廬古城下，時登古城上。\n古城非疇昔，今人自來往。\n"},{"id":58878,"chapter":"卷十五","chapternum":15,"charstyle":"近體詩","title":"華子岡","titledesc":"","collection":"","collectiondesc":"","poemindex":122,"author":"裴迪","content":"落日松風起，還家草露晞。\n雲光侵履跡，山翠拂人衣。\n"},{"id":58879,"chapter":"卷十五","chapternum":15,"charstyle":"近體詩","title":"宫槐陌","titledesc":"","collection":"","collectiondesc":"","poemindex":123,"author":"裴迪","content":"門前宫槐陌，是向欹湖道。\n秋來山雨多，葉落無人掃。\n"},{"id":58880,"chapter":"卷十五","chapternum":15,"charstyle":"古體詩","title":"古塞下曲","titledesc":"","collection":"","collectiondesc":"","poemindex":124,"author":"陶翰","content":"進軍飛狐北，窮冦勢將變。\n日落沙塵昏，背河更一戰。\n騂馬黄金勒，琱弓白羽箭。\n射殺左賢王，歸奏未央殿。\n欲言塞下事，天子不召見。\n東出咸陽門，哀哀淚如霰。\n"},{"id":58881,"chapter":"卷十五","chapternum":15,"charstyle":"古體詩","title":"燕歌行","titledesc":"","collection":"","collectiondesc":"","poemindex":125,"author":"陶翰","content":"請君留楚調，聽我吟燕歌。\n家在遼水頭，邊風意氣多。\n出身為漢將，正值戎未和。\n雪中凌天山，氷上度交河。\n大小百餘戰，封侯竟蹉跎。\n歸來灞陵下，故舊無相過。\n雄劍委塵匣，空門唯雀羅。\n玉篸還趙姝，瑶琴付齊娥。\n昔日不為樂，時哉今奈何。\n"},{"id":58882,"chapter":"卷十五","chapternum":15,"charstyle":"古體詩","title":"宿天竺寺","titledesc":"","collection":"","collectiondesc":"","poemindex":126,"author":"陶翰","content":"松栢亂巖口，山西微徑通。\n天開一峯見，宫闕生虚空。\n正殿倚霞壁，千樓標石叢。\n夜來猿鳥靜，鐘梵寒雲中。\n峰翠映湖月，泉聲亂谿風。\n心超諸境外，了與懸解同。\n眀發唯改視，朝日長崖東。\n湖色濃蕩漾，海光漸曈曚。\n葛仙迹尚在，許氏道猶崇。\n獨往古來事，幽懷期二公。\n"},{"id":58883,"chapter":"卷十五","chapternum":15,"charstyle":"古體詩","title":"出蕭闗懷古","titledesc":"","collection":"","collectiondesc":"","poemindex":127,"author":"陶翰","content":"驅馬擊長劍，行役至蕭闗。\n悠悠五原上，永眺闗河前。\n北兵三十萬，此中常控弦。\n秦城亘宇宙，漢帝理旌旃。\n刁斗鳴不息，羽書日夜傳。\n五軍計莫就，三策議空全。\n大漠横萬里，蕭條絶人煙。\n孤城當瀚海，落日照祈連。\n愴矣苦寒奏，懷哉式微篇。\n更蜚秦樓月，夜夜出胡天。\n"},{"id":58884,"chapter":"卷十五","chapternum":15,"charstyle":"古體詩","title":"南楚懷古","titledesc":"","collection":"","collectiondesc":"","poemindex":128,"author":"陶翰","content":"南國久蕪漫，我來空鬰陶。\n君看章華宫，處處生黄蒿。\n但見陵與谷，豈知賢與豪。\n精魂托古木，寶玉捐江臯。\n倚棹下晴景，迴舟隨晚濤。\n碧雲暮寥落，湖上秋天髙。\n往事那堪問，此心徒自勞。\n獨餘湘水上，千載聞離騷。\n"},{"id":58885,"chapter":"卷十五","chapternum":15,"charstyle":"古體詩","title":"贈房侍御〈時房公在新安〉","titledesc":"","collection":"","collectiondesc":"","poemindex":129,"author":"陶翰","content":"志人固不羈，與道常周旋。\n進則天下仰，已之能晏然。\n褐衣東府召，執簡南臺先。\n雄義每特立，犯顔豈圖全。\n謫居東南逺，逸氣吟芳荃。\n適㑹寥廓趣，清波更夤縁。\n扁舟入五湖，發䌫洞庭前。\n浩蕩臨海曲，超遥濟江壖。\n徵奇忽忘反，遇興將彌年。\n乃悟范生智，足眀漁父賢。\n郡臨新安渚，佳賞此城偏。\n日夕對層岫，雲霞映晴川。\n閒居變秋色，偃卧含貞堅。\n倚伏自相待，行藏互推遷。\n君其振羽翮，歲晏將冲天。\n"},{"id":58886,"chapter":"卷十五","chapternum":15,"charstyle":"古體詩","title":"望太華贈盧司倉","titledesc":"","collection":"","collectiondesc":"","poemindex":130,"author":"陶翰","content":"作吏至西華，乃觀三峯壯。\n削成元氣中，傑出天河上。\n如有飛動色，不知青冥狀。\n巨靈安在哉，厥跡猶可望。\n方此歎行旅，末由飾仙裝。\n葱蘢記星壇，明滅數雲嶂。\n良友垂真契，宿心所微尚。\n敢投歸山吟，霞徑一相訪。\n"},{"id":58887,"chapter":"卷十五","chapternum":15,"charstyle":"古體詩","title":"乘潮至漁浦","titledesc":"","collection":"","collectiondesc":"","poemindex":131,"author":"陶翰","content":"艤棹乘早潮，潮來如風雨。\n嶂髙忽已届，峰暗莫及覩。\n崩騰心為失，浩蕩目無主。\n風停浪始開，漾漾入漁浦。\n雲景共澄霽，江山相含吐。\n偉哉造化工，此事已終古。\n流沫誠足誡，商歌調易苦。\n頗因忠信全，客念猶栩栩。\n"},{"id":58888,"chapter":"卷十五","chapternum":15,"charstyle":"古體詩","title":"早過臨淮","titledesc":"","collection":"","collectiondesc":"","poemindex":132,"author":"陶翰","content":"夜泊三渚風晨過臨淮島潮中海氣白城上楚雲早鱗鱗漁浦帆漭漭蘆洲草川路日浩蕩惄焉心如擣且言任倚伏何暇念枯槁范子名屢移蘧公志常保古人去已久此理今難道"},{"id":58889,"chapter":"卷十五","chapternum":15,"charstyle":"古體詩","title":"贈鄭員外","titledesc":"","collection":"","collectiondesc":"","poemindex":133,"author":"陶翰","content":"驄馬拂繡裳，按兵遼水陽。\n西分雁門騎，北逐樓煩王。\n聞道五軍集，相邀百戰場。\n風沙暗天起，虜陣森已行。\n儒服揖諸將，雄謀呑八荒。\n金門來見謁，朱紱生輝光。\n數載侍御史，稍遷尚書郎。\n人生志氣立，所貴功業昌。\n何必守章句，終年事蒼黄。\n同時獻賦客，尚在東陵傍。\n"},{"id":58890,"chapter":"卷十五","chapternum":15,"charstyle":"近體詩","title":"新安江林","titledesc":"","collection":"","collectiondesc":"","poemindex":134,"author":"陶翰","content":"江源南去永，野飯暫維梢。\n古戍懸漁網，空林露鳥巢。\n雪晴山脊見，沙淺浪痕交。\n自笑無謀者，逢人作解嘲。\n"},{"id":58891,"chapter":"卷十五","chapternum":15,"charstyle":"近體詩","title":"柳陌聽早鶯","titledesc":"","collection":"","collectiondesc":"","poemindex":135,"author":"陶翰","content":"忽來枝上囀，還似谷中聲。\n乍使香閨靜，偏傷逺客情。\n間闗難辨處，斷續若頻驚。\n玉勒留將久，青樓夢不成。\n千門𠉀曉發，萬井報春生。\n徒有知音賞，慙非臯鶴鳴。\n"}]