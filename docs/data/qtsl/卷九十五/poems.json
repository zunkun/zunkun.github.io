[{"author":"李洞","charstyle":"近體詩","content":"春往海南邊，秋聞半路蟬。\n鯨吞洗鉢水，犀觸㸃燈船。\n島嶼分諸國，星河共一天。\n長安却回日，松偃舊房前。\n","id":66339,"chapter":"卷九十五","chapternum":95,"title":"送雲卿上人游安南","titledesc":"","collection":"","collectiondesc":"","poemindex":1},{"author":"李洞","charstyle":"近體詩","content":"髙節諫垣客，白雲居靜坊。\n馬饑餐落葉，鶴病曬殘陽。\n野霧昏朝燭，溪牋惹御香。\n相招倚蒲壁，論句夜何長。\n","id":66340,"chapter":"卷九十五","chapternum":95,"title":"鄭補闕山居","titledesc":"","collection":"","collectiondesc":"","poemindex":2},{"author":"李洞","charstyle":"近體詩","content":"泉齊嶺鳥飛，雨熱茘枝肥。\n南斗看應近，北人來恐稀。\n潮浮廉使宴，珠照島僧歸。\n幕下逢遷拜，何官着茜衣。\n","id":66341,"chapter":"卷九十五","chapternum":95,"title":"送沈光赴福幕","titledesc":"","collection":"","collectiondesc":"","poemindex":3},{"author":"李洞","charstyle":"近體詩","content":"圭峰秋後疊，亂葉落寒虛。\n四五百竿竹，二三千卷書。\n雲深猿拾栗，雨霽蟻縁蔬。\n只隔門前水，如同萬里餘。\n","id":66342,"chapter":"卷九十五","chapternum":95,"title":"鄠郊山舍題趙處士林亭","titledesc":"","collection":"","collectiondesc":"","poemindex":4},{"author":"李洞","charstyle":"近體詩","content":"敲驢吟雪月，謫出國西門。\n行傍長江影，愁深汨水魂。\n笻攜過竹寺，琴典在花村。\n饑食山松子，誰知賈傅孫。\n","id":66343,"chapter":"卷九十五","chapternum":95,"title":"賦得送賈島謫長江","titledesc":"","collection":"","collectiondesc":"","poemindex":5},{"author":"李洞","charstyle":"近體詩","content":"海岳兩無邊，去來都偶然。\n齒因吟後冷，心向靜中圓。\n蟲網花間井，鴻鳴雨後天。\n葉書歸舊寺，應附載鐘船。\n","id":66344,"chapter":"卷九十五","chapternum":95,"title":"送逺上人","titledesc":"","collection":"","collectiondesc":"","poemindex":6},{"author":"李洞","charstyle":"近體詩","content":"此道背於時，攜歸一軸詩。\n樹沈孤鳥逺，風逆蹇驢遲。\n草入吟房壞，潮衝釣石移。\n恐傷歡覲意，半路摘愁髭。\n","id":66345,"chapter":"卷九十五","chapternum":95,"title":"下第送張霞歸覲江南","titledesc":"","collection":"","collectiondesc":"","poemindex":7},{"author":"李洞","charstyle":"近體詩","content":"行李一枝藤，雲邊曉扣冰。\n丹經如不謬，白髮亦何能。\n淺井仙人鏡，明珠海客燈。\n乃知真隠者，笑就漢廷徵。\n","id":66346,"chapter":"卷九十五","chapternum":95,"title":"送人之天台","titledesc":"","collection":"","collectiondesc":"","poemindex":8},{"author":"李洞","charstyle":"近體詩","content":"諸方游幾臘，五夏五峰銷。\n越講迎騎象，蕃齋懴射鵰。\n冷笻和雪倚，枯櫟帶雲燒。\n從此西林老，瞥然三萬朝。\n","id":66347,"chapter":"卷九十五","chapternum":95,"title":"維摩暢林居","titledesc":"","collection":"","collectiondesc":"","poemindex":9},{"author":"李洞","charstyle":"近體詩","content":"詩道世難通，歸寧楚浪中。\n早程殘岳月，夜泊隔淮鐘。\n一鏡垂雙鬢，全家老半峰。\n無成來往過，折盡謝亭松。\n","id":66348,"chapter":"卷九十五","chapternum":95,"title":"送張喬下第歸宣州","titledesc":"","collection":"","collectiondesc":"","poemindex":10},{"author":"李洞","charstyle":"近體詩","content":"雲明天嶺髙，刺郡輒仙曹。\n危棧窺猿頂，公庭掃鶴毛。\n出軍青壁罅，話道白眉毫。\n逺集歌謡客，州前泊幾艘。\n","id":66349,"chapter":"卷九十五","chapternum":95,"title":"送盧郎中赴金州","titledesc":"","collection":"","collectiondesc":"","poemindex":11},{"author":"李洞","charstyle":"近體詩","content":"病卧四更後，愁聞報早衙。\n隔關沈水鳥，侵郭噪園鴉。\n吏瘦餐溪柏，身羸凭海槎。\n滿朝吟五字，應不老烟霞。\n","id":66350,"chapter":"卷九十五","chapternum":95,"title":"江干即事","titledesc":"","collection":"","collectiondesc":"","poemindex":12},{"author":"李洞","charstyle":"近體詩","content":"川上值樓開，寒山四面來。\n竹吹人語逺，峰礙鳥飛迴。\n生死別離陌，朝昏雲雨堆。\n誰知獨立意，濺淚落莓苔。\n","id":66351,"chapter":"卷九十五","chapternum":95,"title":"登樓","titledesc":"","collection":"","collectiondesc":"","poemindex":13},{"author":"李洞","charstyle":"近體詩","content":"開門風雪頂，上徹困飛禽。\n猿戲青冥裏，人行紫閣隂。\n臘泉冰下出，夜磬月中尋。\n盡欲居巖室，如何不住心。\n","id":66352,"chapter":"卷九十五","chapternum":95,"title":"題雲際寺","titledesc":"","collection":"","collectiondesc":"","poemindex":14},{"author":"李洞","charstyle":"近體詩","content":"攜文過水宿，拂席四廊塵。\n墜果敲樓瓦，髙螢映鶴身。\n點燈吹葉火，談佛悟山人。\n盡有棲霞志，好謀三教鄰。\n","id":66353,"chapter":"卷九十五","chapternum":95,"title":"同僧宿道者院","titledesc":"","collection":"","collectiondesc":"","poemindex":15},{"author":"李洞","charstyle":"近體詩","content":"手植知何代，年齊偃蓋松。\n結根生別樹，吹子落鄰峰。\n古幹經龍嗅，髙烟過雁衝。\n可佳繁葉盡，聲不礙秋鐘。\n","id":66354,"chapter":"卷九十五","chapternum":95,"title":"古柏","titledesc":"","collection":"","collectiondesc":"","poemindex":16},{"author":"李洞","charstyle":"近體詩","content":"縣對數峰雲，官清主簿貧。\n聽更池上鶴，伴直岳陽人。\n井鎖煎茶水，㕔關搗藥塵。\n往來多屣步，同舍即諸鄰。\n","id":66355,"chapter":"卷九十五","chapternum":95,"title":"宿長安蘇雍主簿㕔","titledesc":"","collection":"","collectiondesc":"","poemindex":17},{"author":"李洞","charstyle":"近體詩","content":"北夢風吹斷，江邊處士亭。\n吟生萬井月，看盡一天星。\n浪靜魚衝石，牕高鶴聽經。\n東西渺無際，世界半滄溟。\n","id":66356,"chapter":"卷九十五","chapternum":95,"title":"秋宿潤州劉處士江亭","titledesc":"","collection":"","collectiondesc":"","poemindex":18},{"author":"李洞","charstyle":"近體詩","content":"天寒高木靜，一磬隔川聞。\n鼎水看山汲，臺香拂雪焚。\n鶴歸惟認刹，僧步不離雲。\n石室開禪後，輪珠謝聖君。\n","id":66357,"chapter":"卷九十五","chapternum":95,"title":"冬日題覺公牛頭蘭若","titledesc":"","collection":"","collectiondesc":"","poemindex":19},{"author":"李洞","charstyle":"近體詩","content":"竇嶺吟招隠，新詩滿集賢。\n白衫春絮暖，紅紙夏雲鮮。\n琴纒江絲細，棊分海石圓。\n因知醉公子，虛寫世人傳。\n","id":66358,"chapter":"卷九十五","chapternum":95,"title":"寄竇禪山薛秀才","titledesc":"","collection":"","collectiondesc":"","poemindex":20},{"author":"李洞","charstyle":"近體詩","content":"從知東甸尉，銓注似恩除。\n帶土移嵩术，和泉送尹魚。\n印牀寒鷺宿，壁記醉僧書。\n堂下諸昆在，無妨候起居。\n","id":66359,"chapter":"卷九十五","chapternum":95,"title":"送盧少府之任鞏洛","titledesc":"","collection":"","collectiondesc":"","poemindex":21},{"author":"李洞","charstyle":"近體詩","content":"青門塚前別，道路武關西。\n有寺雲連石，無僧葉滿溪。\n河長隨鳥盡，山逺與人齊。\n覲省波濤縣，寒牕響曙啼。\n","id":66360,"chapter":"卷九十五","chapternum":95,"title":"送人歸覲河中","titledesc":"","collection":"","collectiondesc":"","poemindex":22},{"author":"李洞","charstyle":"近體詩","content":"南北飛山雪，萬片寄相思。\n東西曲流水，千聲瀉別離。\n巴猿學𨗳，引隴鳥解吟。\n詩翻羨家林，賞世人那得。\n","id":66361,"chapter":"卷九十五","chapternum":95,"title":"圭峰溪居寄懷韋曲曹秀才","titledesc":"","collection":"","collectiondesc":"","poemindex":23},{"author":"李洞","charstyle":"近體詩","content":"野人居止處，竹色與山光。\n留客羞蔬飯，洒泉開艸堂。\n雨餘松子落，風過术苗香。\n盡日無炎暑，眠君青石床。\n","id":66362,"chapter":"卷九十五","chapternum":95,"title":"過野叟居","titledesc":"","collection":"","collectiondesc":"","poemindex":24},{"author":"李洞","charstyle":"近體詩","content":"山頂絶茅居，雲泉遶枕虛。\n燒移僧影瘦，風展鷺行疎。\n卷箔清谿月，敲松紫閣書。\n由來簪組貴，不信教猿鋤。\n","id":66363,"chapter":"卷九十五","chapternum":95,"title":"送從叔書記山隂隠居","titledesc":"","collection":"","collectiondesc":"","poemindex":25},{"author":"李洞","charstyle":"近體詩","content":"關内平田窄東西截杳冥雨侵諸縣黑雲破九門青暫看猶無暇長棲信有靈古苔秋漬斗積霧夜昏螢怒恐撞天漏深疑隠地形盤根連北岳轉影落南溟窮穴何山出遮蠻上國寧殘陽髙照蜀敗葉逺浮涇斸竹烟嵐凍偷湫雨雹腥閑房僧灌頂浴澗鶴遺翎梯滑危縁索雲深靜唱經放泉驚鹿睡聞磬得人醒踏着神仙宅敲開洞府扃棊殘秦士局字缺晉公銘一谷𠢐開午孤峰聳起丁逺平丹鳯闕冷射五侯㕔萬丈氷聲折千尋樹影停望中仙島動行處月輪馨疊石移臨砌研膠發上屏明時獻君壽不假老人星","id":66364,"chapter":"卷九十五","chapternum":95,"title":"終南山二十韻","titledesc":"","collection":"","collectiondesc":"","poemindex":26},{"author":"李洞","charstyle":"近體詩","content":"晩亞古城門凭髙黯客魂塞侵秦舊國渭浸漢荒村官路颺書燼人家帶水痕獵頻虚塚穴耕苦露松根牆外峰粘漢氷中日晃原斷碑移作砌廣地灌成園北馬疑眠磧南人憶釣湓橋閒野鹿過街靜禁鴉翻灘鼓城隍動雲衝太白昏標衣多吕裔荷鍤或劉孫弔問難知主登攀强滴罇不能扶壯勢冠劍惜乾坤","id":66365,"chapter":"卷九十五","chapternum":95,"title":"題咸陽樓","titledesc":"","collection":"","collectiondesc":"","poemindex":27},{"author":"李洞","charstyle":"近體詩","content":"薄暮縁西峽，停橈一訪僧。\n鷺巢横卧柳，猿飲倒垂藤。\n水曲巖千疊，雲深樹百層。\n山風寒殿磬，溪雨夜船燈。\n灘漲危槎没，泉衝怪石崩。\n中臺一襟淚，歲杪別良朋。\n","id":66366,"chapter":"卷九十五","chapternum":95,"title":"歲暮自廣江至新興往復中題峽山寺","titledesc":"","collection":"","collectiondesc":"","poemindex":28},{"author":"李洞","charstyle":"近體詩","content":"閒坊宅枕穿宫水，聽水分衾盡屬僧。\n藥杵聲中搗殘夢，茶鐺影裏煮孤燈。\n刑曹樹䕃千年井，華岳樓開萬仞氷。\n詩句變風官漸緊，夜濤舂斷海邊藤。\n","id":66367,"chapter":"卷九十五","chapternum":95,"title":"贈曹郎中崇賢所居","titledesc":"","collection":"","collectiondesc":"","poemindex":29},{"author":"李洞","charstyle":"近體詩","content":"禪心高卧似疎慵，詩客經過不厭重。\n藤杖幾攜量磧雪，玉鞭曾把數嵩峰。\n夜眠古巷當城月，秋直清曹入省鐘。\n禹鑿故山歸未得，河聲暗老兩三松。\n","id":66368,"chapter":"卷九十五","chapternum":95,"title":"上司空員外","titledesc":"","collection":"","collectiondesc":"","poemindex":30},{"author":"李洞","charstyle":"近體詩","content":"拜官門外發輝光，宿衛隂符注幾行。\n行處近天龍尾滑，獵時陪帝馬鬃香。\n九城王氣生旗隊，萬里寒風入箭瘡。\n從此浩然聲價歇，武中還有李襄陽。\n","id":66369,"chapter":"卷九十五","chapternum":95,"title":"贈永崇李將軍充襄陽制置使","titledesc":"","collection":"","collectiondesc":"","poemindex":31},{"author":"李洞","charstyle":"近體詩","content":"風吹燒燼雜汀沙，還似青溪舊寄家。\n入户竹生牀下葉，隔𥦗蓮謝鏡中。\n花苔房毳客論三，學雪嶺巢禽看兩。\n衙銷得人間無限，事江亭月白誦南。\n","id":66370,"chapter":"卷九十五","chapternum":95,"title":"春日隠居官舍感懷","titledesc":"","collection":"","collectiondesc":"","poemindex":32},{"author":"李洞","charstyle":"近體詩","content":"病居廢廟冷吟烟，無力爭飛類病蟬。\n槐省老郎䝉主棄，月陂孤客望誰憐。\n稅房兼得調猿石，租地仍分浴鶴泉。\n處世堪驚又堪愧，一坡山色不論錢。\n","id":66371,"chapter":"卷九十五","chapternum":95,"title":"廢寺閒居寄懷一二罷舉知已","titledesc":"","collection":"","collectiondesc":"","poemindex":33},{"author":"李洞","charstyle":"近體詩","content":"碧山長凍地長秋，日夕泉源聒華州。\n萬户烟侵關令宅，四時雲在使君樓。\n風驅雷電臨河震，鶴引神仙出月遊。\n峰頂髙眠靈藥熟，自無霜雪入人頭。\n","id":66372,"chapter":"卷九十五","chapternum":95,"title":"華山","titledesc":"","collection":"","collectiondesc":"","poemindex":34},{"author":"李洞","charstyle":"近體詩","content":"愁思枕月卧瀟湘，寄宿慈恩竹裏房。\n性急却於棊上慢，身閒未免藥中忙。\n休抛手網驚龍睡，曾掛頭巾拂鳥行。\n聞説石門君舊隠，寒風濺瀑壞書堂。\n","id":66373,"chapter":"卷九十五","chapternum":95,"title":"送包處士","titledesc":"","collection":"","collectiondesc":"","poemindex":35},{"author":"李洞","charstyle":"近體詩","content":"蹇驢秋斃瘞荒田，忍把敲吟舊竹鞭。\n三尺焦桐背殘月，一條藜杖卓寒烟。\n通吳白浪寛圍國，倚蜀青山峭入天。\n如畫海門搘肘望，阿誰教賣釣魚船。\n","id":66374,"chapter":"卷九十五","chapternum":95,"title":"斃驢","titledesc":"","collection":"","collectiondesc":"","poemindex":36},{"author":"李洞","charstyle":"近體詩","content":"油幢影裏拜清風，十里貔貅一片雄。\n三印鎖開霜滿地，四門關定月當空。\n泉浮山葉人家過，詔惹爐香鳥道通。\n新起畫樓攜客上，絃歌筵内海榴紅。\n","id":66375,"chapter":"卷九十五","chapternum":95,"title":"東川高僕射","titledesc":"","collection":"","collectiondesc":"","poemindex":37},{"author":"李洞","charstyle":"近體詩","content":"宅上愁雲吹不散，桂林詩骨葬雲根。\n滿樓山色供鄰里，一洞松聲付子孫。\n甘露施衣封淚㸃，秘書取集印苔痕。\n吟魂醉魄歸何處，御水嗚嗚夜遶門。\n","id":66376,"chapter":"卷九十五","chapternum":95,"title":"弔曹監","titledesc":"","collection":"","collectiondesc":"","poemindex":38},{"author":"李洞","charstyle":"近體詩","content":"髙門寒沼水連雲，鷺識朱衣傍主人。\n地肺半邊晴帶雪，天街一面靜無塵。\n朝廻座客酬琴價，衙退留僧寫鶴真。\n從此幾遷為計相，蓬萊三刻奏東廵。\n","id":66377,"chapter":"卷九十五","chapternum":95,"title":"贈長安畢郎中","titledesc":"","collection":"","collectiondesc":"","poemindex":39},{"author":"李洞","charstyle":"近體詩","content":"官亭池碧海榴殷，遥想清才倚畫欄。\n柳絮漲天籠地暖，角聲經雨透雲寒。\n曉侵台座香煙濕，夜草軍書蠟炬乾。\n為話門人吟太苦，風摧蘭秀一枝殘。\n","id":66378,"chapter":"卷九十五","chapternum":95,"title":"寄東蜀幕中友","titledesc":"","collection":"","collectiondesc":"","poemindex":40},{"author":"李洞","charstyle":"近體詩","content":"兒孫閒弄雪霜髯，浪颭南山影入簷。\n閒卧篷舟龜作枕，病來茅舍網為簾。\n值春遊子憐蓴滑，通蜀行人説鱠甜。\n數尺寒絲一竿竹，豈知浮世有猜嫌。\n","id":66379,"chapter":"卷九十五","chapternum":95,"title":"曲江漁父","titledesc":"","collection":"","collectiondesc":"","poemindex":41},{"author":"李洞","charstyle":"近體詩","content":"征蠻破虜漢功臣，提劍歸來萬里身。\n笑倚凌烟金柱看，形容憔悴老於真。\n","id":66380,"chapter":"卷九十五","chapternum":95,"title":"上靈州令狐相公","titledesc":"","collection":"","collectiondesc":"","poemindex":42},{"author":"李洞","charstyle":"近體詩","content":"游子離魂隴上花，風飄浪卷遶天涯。\n一年十二度圓月，十一回圓不在家。\n","id":66381,"chapter":"卷九十五","chapternum":95,"title":"客亭對月","titledesc":"","collection":"","collectiondesc":"","poemindex":43},{"author":"李洞","charstyle":"近體詩","content":"愛酒耽棊田處士，彈琴詠史賈先生。\n御溝臨岸有雲石，不見鶴來何處行。\n","id":66382,"chapter":"卷九十五","chapternum":95,"title":"有寄","titledesc":"","collection":"","collectiondesc":"","poemindex":44},{"author":"李洞","charstyle":"近體詩","content":"賈生詩卷惠休裝，百葉蓮花萬里香。\n供得半年吟不足，長須字字頂司倉。\n","id":66383,"chapter":"卷九十五","chapternum":95,"title":"題晰上人賈島詩卷","titledesc":"","collection":"","collectiondesc":"","poemindex":45},{"author":"李洞","charstyle":"近體詩","content":"毛褐斜肩背負經，曉思吟入竇山青。\n峰前野水横官道，踏着秋天三四星。\n","id":66384,"chapter":"卷九十五","chapternum":95,"title":"送僧清演歸山","titledesc":"","collection":"","collectiondesc":"","poemindex":46},{"author":"李洞","charstyle":"近體詩","content":"入雲晴斸茯苓還，日暮逢迎水石間。\n看待詩人無別物，半潭秋水一房山。\n","id":66385,"chapter":"卷九十五","chapternum":95,"title":"山居喜友人見訪","titledesc":"","collection":"","collectiondesc":"","poemindex":47},{"author":"李洞","charstyle":"近體詩","content":"雨澀秋刀剃雪時，菴前曾禮草堂師。\n居人昨日相過説，鶴已生孫竹滿池。\n","id":66386,"chapter":"卷九十五","chapternum":95,"title":"贈青龍印禪師","titledesc":"","collection":"","collectiondesc":"","poemindex":48},{"author":"李洞","charstyle":"近體詩","content":"春日遲遲春草緑，野棠開盡飄香玉。\n繡嶺宫前鶴髮翁，猶唱開元太平曲。\n","id":66387,"chapter":"卷九十五","chapternum":95,"title":"繡嶺宫詞","titledesc":"","collection":"","collectiondesc":"","poemindex":49},{"author":"曹唐","charstyle":"近體詩","content":"崑崙凝想最髙\ud847，\uddb6王母來乘五色。\n龍歌聽紫鸞猶縹，緲語來青鳥許從。\n容風廻水落三清，月漏苦霜傳五夜。\n鐘樹影悠悠花悄，悄若聞簫管是行。\n","id":66388,"chapter":"卷九十五","chapternum":95,"title":"漢武帝將候西王母下降","titledesc":"","collection":"大遊仙","collectiondesc":"","poemindex":50},{"author":"曹唐","charstyle":"近體詩","content":"鼇岫雲低太一壇，武皇齋潔不勝歡。\n長生碧字期親署，延壽丹泉許細看。\n劍珮有聲宫樹靜，星河無影禁花寒。\n秋風褭褭月朗朗，玉女清歌一夜闌。\n","id":66389,"chapter":"卷九十五","chapternum":95,"title":"漢武帝於宫中宴西王母","titledesc":"","collection":"大遊仙","collectiondesc":"","poemindex":51},{"author":"曹唐","charstyle":"近體詩","content":"惆悵朱顏不復歸，晚秋黄葉滿天飛。\n迎風細荇傳香粉，隔水殘霞見畫衣。\n白玉帳寒鴛夢絶，紫陽宫逺雁書稀。\n夜深池上蘭橈歇，斷續歌聲接太微。\n","id":66390,"chapter":"卷九十五","chapternum":95,"title":"漢武帝思李夫人","titledesc":"","collection":"大遊仙","collectiondesc":"","poemindex":52},{"author":"曹唐","charstyle":"近體詩","content":"樹入天台石路新，細雲和雨動無塵。\n烟霞不省生前事，水木空疑夢後身。\n往往雞鳴巖下月，時時犬吠洞中春。\n不知此地歸何處，須就桃源問主人。\n","id":66391,"chapter":"卷九十五","chapternum":95,"title":"劉晨阮肇遊天台","titledesc":"","collection":"大遊仙","collectiondesc":"","poemindex":53},{"author":"曹唐","charstyle":"近體詩","content":"天和樹色靄蒼蒼，霞重嵐深路渺茫。\n雲竇滿山無鳥雀，水聲沿澗有笙篁。\n碧沙洞裏乾坤別，紅樹枝前日月長。\n願得花間有人出，免令仙犬吠劉郎。\n","id":66392,"chapter":"卷九十五","chapternum":95,"title":"劉阮洞中遇仙子","titledesc":"","collection":"大遊仙","collectiondesc":"","poemindex":54},{"author":"曹唐","charstyle":"近體詩","content":"殷勤相送出天台，仙境那能却再來。\n雲液既歸須强飲，玉書無事莫頻開。\n花當洞口應長在，水到人間定不廻。\n惆悵溪頭從此別，碧山明月照蒼苔。\n","id":66393,"chapter":"卷九十五","chapternum":95,"title":"仙子送劉阮出洞","titledesc":"","collection":"大遊仙","collectiondesc":"","poemindex":55},{"author":"曹唐","charstyle":"近體詩","content":"不將清瑟理霓裳，塵夢那知鶴夢長。\n洞裏有天春寂寂，人間無路月茫茫。\n玉沙瑶草連溪碧，流水桃花滿澗香。\n曉露風燈零落盡，此生無處訪劉郎。\n","id":66394,"chapter":"卷九十五","chapternum":95,"title":"仙子洞中有懷劉郎","titledesc":"","collection":"大遊仙","collectiondesc":"","poemindex":56},{"author":"曹唐","charstyle":"近體詩","content":"再到天台訪玉真，青苔白石已成塵。\n笙歌冥寞閑深洞，雲鶴蕭條絶舊隣。\n草樹總非前度色，烟霞不似昔年春。\n桃花流水依然在，不見當時勸酒人。\n","id":66395,"chapter":"卷九十五","chapternum":95,"title":"劉阮再到天台不復見仙子","titledesc":"","collection":"大遊仙","collectiondesc":"","poemindex":57},{"author":"曹唐","charstyle":"近體詩","content":"北斗佳人雙淚流，眼穿腸斷為牽牛。\n封題錦字凝新恨，抛擲金梭織舊愁。\n桂樹三天雲漠漠，銀河一帶水悠悠。\n欲將心就仙郎説，借問榆花早晩秋。\n","id":66396,"chapter":"卷九十五","chapternum":95,"title":"織女懷牛郎","titledesc":"","collection":"大遊仙","collectiondesc":"","poemindex":58},{"author":"曹唐","charstyle":"近體詩","content":"天上人間兩渺茫，不知誰識杜蘭香。\n來經玉樹三山逺，去隔銀河一水長。\n怨入清塵愁錦瑟，酒傾玄露醉瑤觴。\n遺情更説何珍重，擘破雲鬟金鳯凰。\n","id":66397,"chapter":"卷九十五","chapternum":95,"title":"玉女杜蘭香下嫁於張碩","titledesc":"","collection":"大遊仙","collectiondesc":"","poemindex":59},{"author":"曹唐","charstyle":"近體詩","content":"碧落香銷蘭露秋，星河無夢夜悠悠。\n靈妃不降三清駕，仙鶴空成萬里愁。\n皓月隔花追歎別，飛烟籠樹省淹留。\n人間何事堪惆悵，海色西風十二樓。\n","id":66398,"chapter":"卷九十五","chapternum":95,"title":"張碩重寄杜蘭香","titledesc":"","collection":"大遊仙","collectiondesc":"","poemindex":60},{"author":"曹唐","charstyle":"近體詩","content":"好風吹樹杏花香，花下真人道姓王。\n大篆龍蛇隨筆札，小天星斗滿衣裳。\n閒抛南極歸期晩，笑指東溟飲興長。\n要喚麻姑同一醉，使人沽酒向餘杭。\n","id":66399,"chapter":"卷九十五","chapternum":95,"title":"王逺宴麻姑蔡經宅","titledesc":"","collection":"大遊仙","collectiondesc":"","poemindex":61},{"author":"曹唐","charstyle":"近體詩","content":"九㸃秋烟黛色空，綠華歸思頗無窮。\n每悲馭鶴身難任，長恨臨霞語未終。\n河影暗吹雲夢月，花聲閒落洞庭風。\n藍絲重勒金條脱，留與人間許侍中。\n","id":66400,"chapter":"卷九十五","chapternum":95,"title":"萼綠華將歸九疑留別許真人","titledesc":"","collection":"大遊仙","collectiondesc":"","poemindex":62},{"author":"曹唐","charstyle":"近體詩","content":"桑葉扶疎閉日華，穆王邀命宴流霞。\n霓旌著地雲初駐，金奏掀天月欲斜。\n歌咽細風吹粉蕋，飲餘清露濕瑤砂。\n不知白馬紅韁解，偷喫東田碧玉花。\n","id":66401,"chapter":"卷九十五","chapternum":95,"title":"穆王宴王母於九光流霞舘","titledesc":"","collection":"大遊仙","collectiondesc":"","poemindex":63},{"author":"曹唐","charstyle":"近體詩","content":"琪樹扶疎壓瑞烟，玉皇朝客滿花前。\n山川到處成三月，絲竹經時即萬年。\n樹石冥茫初縮地，杯盤狼籍未朝天。\n東風小飲人皆醉，從聽黄龍枕水眠。\n","id":66402,"chapter":"卷九十五","chapternum":95,"title":"紫河張休真","titledesc":"","collection":"大遊仙","collectiondesc":"","poemindex":64},{"author":"曹唐","charstyle":"近體詩","content":"豈是丹臺歸路遥，紫鸞烟駕不同飄。\n一聲洛水傳幽咽，萬片宫花共寂寥。\n紅粉美人愁未散，清華公子笑相邀。\n緱山碧樹青樓月，腸斷春風為玉簫。\n","id":66403,"chapter":"卷九十五","chapternum":95,"title":"蕭史攜弄玉上昇","titledesc":"","collection":"大遊仙","collectiondesc":"","poemindex":65},{"author":"曹唐","charstyle":"近體詩","content":"莫道真遊煙景賖，瀟湘有路入金華。\n溪頭鶴樹春常在，洞口人家日易斜。\n一水暗鳴閒遶澗，五雲長往不還家。\n白羊成隊難收拾，喫盡溪邊巨勝花。\n","id":66404,"chapter":"卷九十五","chapternum":95,"title":"黄初平將入金華山","titledesc":"","collection":"大遊仙","collectiondesc":"","poemindex":66},{"author":"曹唐","charstyle":"近體詩","content":"皇帝齋心潔素誠，自朝真祖報昇平。\n華山秋草多歸馬，滄海寒波絶洗兵。\n銀箭水殘河影斷，玉爐烟盡日華生。\n千官整肅三天夜，劍佩初聞入太清。\n","id":66405,"chapter":"卷九十五","chapternum":95,"title":"三年冬大禮","titledesc":"","collection":"大遊仙","collectiondesc":"","poemindex":67},{"author":"曹唐","charstyle":"近體詩","content":"海日西飛度禁林，太清宫殿月沈沈。\n不聞北斗傾堯酒，空覺南風入舜琴。\n歌壓鈞天閒夢盡，詔歸秋水道情深。\n雪風更起古杉葉，時送步虛清磬音。\n","id":66406,"chapter":"卷九十五","chapternum":95,"title":"三年冬大禮","titledesc":"","collection":"大遊仙","collectiondesc":"","poemindex":68},{"author":"曹唐","charstyle":"近體詩","content":"太一天壇降紫君，屬車龍鶴夜成羣。\n春浮玉藻寒初落，露拂金莖曙欲分。\n三代樂廻風入律，四溟歌駐水成文。\n千官不動旌旗下，日照南山萬樹雲。\n","id":66407,"chapter":"卷九十五","chapternum":95,"title":"三年冬大禮","titledesc":"","collection":"大遊仙","collectiondesc":"","poemindex":69},{"author":"曹唐","charstyle":"近體詩","content":"山擁飛雲海水清，天壇未夕仗先成。\n千官不起金縢議，萬國空瞻玉藻聲。\n禁火曙然香焰裊，宫衣寒拂雪花輕。\n側聞左右皆周吕，看取從容致太平。\n","id":66408,"chapter":"卷九十五","chapternum":95,"title":"三年冬大禮","titledesc":"","collection":"大遊仙","collectiondesc":"","poemindex":70},{"author":"曹唐","charstyle":"近體詩","content":"盡興南遊卒未廻，水工舟子不須催。\n政思碧樹關心句，難放紅螺蘸甲杯。\n漲海潮生隂火滅，蒼梧風暖瘴雲開。\n蘆花寂寂月如練，何處笛聲江上來。\n","id":66409,"chapter":"卷九十五","chapternum":95,"title":"南遊","titledesc":"","collection":"大遊仙","collectiondesc":"","poemindex":71},{"author":"曹唐","charstyle":"近體詩","content":"邵陵樓樹碧蔥蘢，河漢西流宴未終。\n殘漏五更掀海月，清笳三㑹揭天風。\n香薰舞席雲鬟綠，光射骰盤蠟燭紅。\n今日却思行樂處，兩床絲竹水樓中。\n","id":66410,"chapter":"卷九十五","chapternum":95,"title":"長安客舍叙邵陵舊宴懷寄永州蕭使君","titledesc":"","collection":"大遊仙","collectiondesc":"","poemindex":72},{"author":"曹唐","charstyle":"近體詩","content":"粉堞彤軒畫障西，水雲紅樹窣璇題。\n鷓鴣欲絶歌聲定，鴝鵒初驚舞翅齊。\n坐對玉山難甸線，聽殘金石怕低迷。\n東風夜月三年飲，不省歸時不似泥。\n","id":66411,"chapter":"卷九十五","chapternum":95,"title":"長安客舍叙邵陵舊宴懷寄永州蕭使君","titledesc":"","collection":"大遊仙","collectiondesc":"","poemindex":73},{"author":"曹唐","charstyle":"近體詩","content":"木魚金鑰鎖春城，夜上紅樓縱酒情。\n竹箭水繁更漏促，桐花風軟管絃清。\n百分散打銀船溢，十指寛催玉筯輕。\n星斗漸稀賓客醉，碧雲猶戀艷歌聲。\n","id":66412,"chapter":"卷九十五","chapternum":95,"title":"長安客舍叙邵陵舊宴懷寄永州蕭使君","titledesc":"","collection":"大遊仙","collectiondesc":"","poemindex":74},{"author":"曹唐","charstyle":"近體詩","content":"三年身逐楚諸侯，賓榻容居最上頭。\n飽聽笙歌陪痛飲，熟尋雲樹縱閒遊。\n朱門鎖閉烟嵐暮，鈴閣清涼水木秋。\n月滿前山風不動，更邀詩客醉南樓。\n","id":66413,"chapter":"卷九十五","chapternum":95,"title":"長安客舍叙邵陵舊宴懷寄永州蕭使君","titledesc":"","collection":"大遊仙","collectiondesc":"","poemindex":75},{"author":"曹唐","charstyle":"近體詩","content":"不知何路學飛翻，虚受賢侯鄭重恩。\n午夜清歌敲玉筯，三年洪飲竭金樽。\n招攜每感雙魚逺，報答空思一劍存。\n狼籍梨花滿城月，當時長醉信陵門。\n","id":66414,"chapter":"卷九十五","chapternum":95,"title":"長安客舍叙邵陵舊宴懷寄永州蕭使君","titledesc":"","collection":"大遊仙","collectiondesc":"","poemindex":76},{"author":"曹唐","charstyle":"近體詩","content":"四十年前百戰身，曾驅虎隊掃邊塵。\n風悲鼓角榆關暮，日射旌旗隴草春。\n鐵馬慣牽邀上客，金魚多解乞佳人。\n胷中別有安邊計，誰睬髭髯白似銀。\n","id":66415,"chapter":"卷九十五","chapternum":95,"title":"羽林賈中丞","titledesc":"","collection":"大遊仙","collectiondesc":"","poemindex":77},{"author":"曹唐","charstyle":"近體詩","content":"年少英雄好丈夫，大家望拜執金吾。\n閒眠曉日聽鶗鴂，笑倚春風杖轆轤。\n深院吹笙聞漢婢，靜街調馬任奚奴。\n牡丹花下簾鈎外，獨凭紅肌捋虎鬚。\n","id":66416,"chapter":"卷九十五","chapternum":95,"title":"暮春戲贈吳端公","titledesc":"","collection":"大遊仙","collectiondesc":"","poemindex":78},{"author":"曹唐","charstyle":"近體詩","content":"寂寥深木閉烟霞，洞裏相知有幾家。\n笑看潭魚吹水沫，醉嗔溪鹿喫蕉花。\n穿㕑歴歴泉聲細，繞屋幽幽樹影斜。\n夜靜着灰封釜竈，自添文武養丹砂。\n","id":66417,"chapter":"卷九十五","chapternum":95,"title":"贈南嶽馮處士","titledesc":"","collection":"大遊仙","collectiondesc":"","poemindex":79},{"author":"曹唐","charstyle":"近體詩","content":"白日溪邊自結廬，風泉滿院稱幽居。\n鳥啼深樹斸靈藥，花落閒𥦗看道。\n書烟嵐晚過鹿裘，溼水月夜明山舍。\n虚支頥冷笑縁名，出終日王門强曳。\n","id":66418,"chapter":"卷九十五","chapternum":95,"title":"贈南嶽馮處士","titledesc":"","collection":"大遊仙","collectiondesc":"","poemindex":80},{"author":"曹唐","charstyle":"近體詩","content":"海風卷樹凍嵐消，憂國寧辭嶺外遥。\n自顧勤勞甘百戰，不將功業負三朝。\n劍澄黑水曾芟虎，箭劈黄雲慣射鵰。\n代北天南盡成事，肯將心許霍嫖姚。\n","id":66419,"chapter":"卷九十五","chapternum":95,"title":"奉送嚴大夫再領容州","titledesc":"","collection":"大遊仙","collectiondesc":"","poemindex":81},{"author":"曹唐","charstyle":"近體詩","content":"日照雙旌射火山，笑迎賓從却南還。\n風雲暗發詼諧外，感㑹潛生氣槩間。\n蘄竹水翻臺榭溼，刺桐花落管絃閒。\n無因得靸真珠履，親從新侯定八蠻。\n","id":66420,"chapter":"卷九十五","chapternum":95,"title":"奉送嚴大夫再領容州","titledesc":"","collection":"大遊仙","collectiondesc":"","poemindex":82},{"author":"曹唐","charstyle":"近體詩","content":"灞水橋邊酒一杯，送君千里赴輪臺。\n霜黏海眼旗聲凍，風射犀文甲縫開。\n斷磧簇烟山似米，野營軒地鼓如雷。\n分明㑹得將軍意，不斬樓蘭不擬廻。\n","id":66421,"chapter":"卷九十五","chapternum":95,"title":"送康祭酒赴輪臺","titledesc":"","collection":"大遊仙","collectiondesc":"","poemindex":83},{"author":"曹唐","charstyle":"近體詩","content":"海風葉葉駕霓旌，天路悠悠接上清。\n錦誥凄涼遺去恨，玉簫哀絶醉離情。\n五湖夜月幡幢濕，雙闕清風劍珮輕。\n從此暫辭華表柱，更應千載是歸程。\n","id":66422,"chapter":"卷九十五","chapternum":95,"title":"送劉尊師祗詔闕庭","titledesc":"","collection":"大遊仙","collectiondesc":"","poemindex":84},{"author":"曹唐","charstyle":"近體詩","content":"仙老閒眠碧草堂，帝書徴入白雲鄉。\n龜臺欲署長生籍，鸞殿邀論不死方。\n莖露想傾延命酒，素烟思爇降真香。\n五千言外無文字，更有何詞贈武皇。\n","id":66423,"chapter":"卷九十五","chapternum":95,"title":"送劉尊師祗詔闕庭","titledesc":"","collection":"大遊仙","collectiondesc":"","poemindex":85},{"author":"曹唐","charstyle":"近體詩","content":"風前整頓紫荷巾，歸向羅浮保養神。\n石磴倚天行帶月，鐵橋通海入無塵。\n龍蛇出洞閒邀雨，犀象眠花不避人。\n最愛葛洪尋藥處，露苗烟蕊滿山春。\n","id":66424,"chapter":"卷九十五","chapternum":95,"title":"送羽人王錫歸羅浮","titledesc":"","collection":"大遊仙","collectiondesc":"","poemindex":86},{"author":"曹唐","charstyle":"近體詩","content":"北風裂地黯邊霜，戰敗桑乾日色黄。\n故國暗廻殘士卒，新墳空葬舊衣裳。\n散牽細馬嘶青草，任去佳人弔白楊。\n除却隂符與兵法，更無異物在儀牀。\n","id":66425,"chapter":"卷九十五","chapternum":95,"title":"哭陷邊許兵馬使","titledesc":"","collection":"大遊仙","collectiondesc":"","poemindex":87},{"author":"曹唐","charstyle":"近體詩","content":"將軍溢價買吳鈎，要與中原靜寇讐。\n試掛牕前驚電轉，略抛牀下怕泉流。\n青天露拔雲霓泣，黑地潛擎鬼魅愁。\n見説夜深星斗畔，等閒期尅月支頭。\n","id":66426,"chapter":"卷九十五","chapternum":95,"title":"和周侍御買劍","titledesc":"","collection":"大遊仙","collectiondesc":"","poemindex":88},{"author":"曹唐","charstyle":"近體詩","content":"自種雙松費幾錢，頓令院落似秋天。\n能藏此地新晴雨，却惹空山舊燒烟。\n枝壓細風過枕上，影籠殘月到𥦗。\n前莫教取次成閒，夢使汝悠悠十八。\n","id":66427,"chapter":"卷九十五","chapternum":95,"title":"題子姪書院雙松","titledesc":"","collection":"大遊仙","collectiondesc":"","poemindex":89},{"author":"曹唐","charstyle":"近體詩","content":"緑耳何年別渥洼，病來顏色半塵沙。\n四蹄不鑿金砧裂，雙眼慵開玉筯斜。\n墮月兔毛乾觳觫，失雲龍骨瘦查牙。\n平原好放無人放，嘶向秋風苜蓿花。\n","id":66428,"chapter":"卷九十五","chapternum":95,"title":"病馬","titledesc":"","collection":"大遊仙","collectiondesc":"","poemindex":90},{"author":"曹唐","charstyle":"近體詩","content":"壠上沙葱葉正齊，騰黄猶自跼羸蹄。\n尾蟠夜雨紅絲脆，頭掉秋風白練低。\n力憊未思金絡腦，影寒空望錦障泥。\n堦前莫怪垂雙淚，不遇孫陽不敢嘶。\n","id":66429,"chapter":"卷九十五","chapternum":95,"title":"病馬","titledesc":"","collection":"大遊仙","collectiondesc":"","poemindex":91},{"author":"曹唐","charstyle":"近體詩","content":"不剪焦毛鬛半翻，何人別是古龍孫。\n風吹病骨無驕氣，土蝕驄花見卧痕。\n未噴斷雲歸漢苑，曾追輕練過吳門。\n一朝千里心猶在，爭𡧓潛忘秣飼。\n","id":66430,"chapter":"卷九十五","chapternum":95,"title":"病馬","titledesc":"","collection":"大遊仙","collectiondesc":"","poemindex":92},{"author":"曹唐","charstyle":"近體詩","content":"空被秋風吹病毛，無因濯浪刷洪濤。\n卧來總怪龍蹄跙，瘦盡誰驚虎口髙。\n追電有心猶欵段，逢人相骨强嘶號。\n欲將鬃鬛重裁剪，乞借新城利鉸刀。\n","id":66431,"chapter":"卷九十五","chapternum":95,"title":"病馬","titledesc":"","collection":"大遊仙","collectiondesc":"","poemindex":93},{"author":"曹唐","charstyle":"近體詩","content":"病乆無人着意看，五花毛色欲凋殘。\n飲驚白露泉花冷，喫怕清風豆葉寒。\n長䄡敢辭紅錦重，舊韁寧畏紫絲蟠。\n王良若許相擡筞，千里追風也不難。\n","id":66432,"chapter":"卷九十五","chapternum":95,"title":"病馬","titledesc":"","collection":"大遊仙","collectiondesc":"","poemindex":94},{"author":"曹唐","charstyle":"近體詩","content":"玉簫金瑟發商聲，桑葉乾枯海水清。\n淨掃蓬萊山上地，略邀王母話長生。\n","id":66433,"chapter":"卷九十五","chapternum":95,"title":"小遊仙","titledesc":"","collection":"","collectiondesc":"","poemindex":95},{"author":"曹唐","charstyle":"近體詩","content":"南斗闌珊北斗稀，茅君夜着紫霞衣。\n朝騎白鹿趂朝去，鳯押笙歌逐後飛。\n","id":66434,"chapter":"卷九十五","chapternum":95,"title":"小遊仙","titledesc":"","collection":"","collectiondesc":"","poemindex":96},{"author":"曹唐","charstyle":"近體詩","content":"焚香獨自上天壇，桂樹風吹玉簡寒。\n長怕嵇康乏仙骨，與將仙籍再尋看。\n","id":66435,"chapter":"卷九十五","chapternum":95,"title":"小遊仙","titledesc":"","collection":"","collectiondesc":"","poemindex":97},{"author":"曹唐","charstyle":"近體詩","content":"氷屋朱扉曉未開，誰將金筞扣瓊臺。\n碧花紅尾小仙犬，閒吠五雲嗔客來。\n","id":66436,"chapter":"卷九十五","chapternum":95,"title":"小遊仙","titledesc":"","collection":"","collectiondesc":"","poemindex":98},{"author":"曹唐","charstyle":"近體詩","content":"白石山中自有天，竹花藤葉滿溪烟。\n朝來洞口圍棊了，睹得青龍值幾錢。\n","id":66437,"chapter":"卷九十五","chapternum":95,"title":"小遊仙","titledesc":"","collection":"","collectiondesc":"","poemindex":99},{"author":"曹唐","charstyle":"近體詩","content":"玉詔新除沈侍郎，便分茅土鎮東方。\n不知今夕遊何處，侍從皆騎白鳯凰。\n","id":66438,"chapter":"卷九十五","chapternum":95,"title":"小遊仙","titledesc":"","collection":"","collectiondesc":"","poemindex":100},{"author":"曹唐","charstyle":"近體詩","content":"饑即餐霞悶即行，一聲長嘯萬山青。\n穿花渡水來相訪，珍重多才阮步兵。\n","id":66439,"chapter":"卷九十五","chapternum":95,"title":"小遊仙","titledesc":"","collection":"","collectiondesc":"","poemindex":101},{"author":"曹唐","charstyle":"近體詩","content":"東妃閒著翠霞裙，自領笙歌出五雲。\n清思密談誰第一，不過邀取小茅君。\n","id":66440,"chapter":"卷九十五","chapternum":95,"title":"小遊仙","titledesc":"","collection":"","collectiondesc":"","poemindex":102},{"author":"曹唐","charstyle":"近體詩","content":"九天天路入雲長，燕使何由到上方。\n玉女暗來花下立，手挼裙帶問昭王。\n","id":66441,"chapter":"卷九十五","chapternum":95,"title":"小遊仙","titledesc":"","collection":"","collectiondesc":"","poemindex":103},{"author":"曹唐","charstyle":"近體詩","content":"玉皇賜妾紫衣裳，交向桃源嫁阮郎。\n爛煮瓊花勸君喫，恐君毛鬢暗成霜。\n","id":66442,"chapter":"卷九十五","chapternum":95,"title":"小遊仙","titledesc":"","collection":"","collectiondesc":"","poemindex":104},{"author":"曹唐","charstyle":"近體詩","content":"玉色雌龍金絡頭，真妃騎出縱閒遊。\n崑崙山上桃花底，一曲商歌天地秋。\n","id":66443,"chapter":"卷九十五","chapternum":95,"title":"小遊仙","titledesc":"","collection":"","collectiondesc":"","poemindex":105},{"author":"曹唐","charstyle":"近體詩","content":"閒來洞口等劉君，緩步輕擡玉線裙。\n旋擘桃花擲流水，更無言語倚彤雲。\n","id":66444,"chapter":"卷九十五","chapternum":95,"title":"小遊仙","titledesc":"","collection":"","collectiondesc":"","poemindex":106},{"author":"曹唐","charstyle":"近體詩","content":"西漢夫人下太虛，九霞裙幅五雲輿。\n欲將碧字相教示，自解盤囊出素書。\n","id":66445,"chapter":"卷九十五","chapternum":95,"title":"小遊仙","titledesc":"","collection":"","collectiondesc":"","poemindex":107},{"author":"曹唐","charstyle":"近體詩","content":"八景風回五鳯車，崑崙山上看桃花。\n若教使者沽春酒，須覔餘杭阿母家。\n","id":66446,"chapter":"卷九十五","chapternum":95,"title":"小遊仙","titledesc":"","collection":"","collectiondesc":"","poemindex":108},{"author":"曹唐","charstyle":"近體詩","content":"碧瓦彤軒月殿開，九天花落瑞風來。\n玉皇欲著紅龍衮，親喚金妃下手裁。\n","id":66447,"chapter":"卷九十五","chapternum":95,"title":"小遊仙","titledesc":"","collection":"","collectiondesc":"","poemindex":109},{"author":"曹唐","charstyle":"近體詩","content":"且欲留君飲桂漿，九天無事莫推忙。\n青龍舉步行千里，休道蓬萊歸路長。\n","id":66448,"chapter":"卷九十五","chapternum":95,"title":"小遊仙","titledesc":"","collection":"","collectiondesc":"","poemindex":110},{"author":"曹唐","charstyle":"近體詩","content":"侍女親擎玉酒巵，滿巵傾酒勸安期。\n等閒相別三千歲，長憶水邊分棗時。\n","id":66449,"chapter":"卷九十五","chapternum":95,"title":"小遊仙","titledesc":"","collection":"","collectiondesc":"","poemindex":111},{"author":"曹唐","charstyle":"近體詩","content":"去住樓臺一任風，十三天洞暗相通。\n行㕑侍女炊何物，滿竈無烟玉炭紅。\n","id":66450,"chapter":"卷九十五","chapternum":95,"title":"小遊仙","titledesc":"","collection":"","collectiondesc":"","poemindex":112},{"author":"曹唐","charstyle":"近體詩","content":"風動閒天清桂隂，水晶簾外冷沈沈。\n西妃少女多春思，斜倚彤雲盡日吟。\n","id":66451,"chapter":"卷九十五","chapternum":95,"title":"小遊仙","titledesc":"","collection":"","collectiondesc":"","poemindex":113},{"author":"曹唐","charstyle":"近體詩","content":"王母相留不放回，偶然沈醉卧瑶臺。\n憑君與向蕭郎道，教著青龍取妾來。\n","id":66452,"chapter":"卷九十五","chapternum":95,"title":"小遊仙","titledesc":"","collection":"","collectiondesc":"","poemindex":114},{"author":"曹唐","charstyle":"近體詩","content":"方士飛軒駐碧霞，酒香風冷月初斜。\n不知誰唱春歸曲，落盡溪頭白葛花。\n","id":66453,"chapter":"卷九十五","chapternum":95,"title":"小遊仙","titledesc":"","collection":"","collectiondesc":"","poemindex":115},{"author":"曹唐","charstyle":"近體詩","content":"方朔歸來到我家，欲將靈樹出丹霞。\n三千年後知誰在，擬種紅桃待放花。\n","id":66454,"chapter":"卷九十五","chapternum":95,"title":"小遊仙","titledesc":"","collection":"","collectiondesc":"","poemindex":116},{"author":"曹唐","charstyle":"近體詩","content":"水滿桑田白日沈，凍雲乾霰濕重隂。\n遼東歸客閒相過，因話堯年雪更深。\n","id":66455,"chapter":"卷九十五","chapternum":95,"title":"小遊仙","titledesc":"","collection":"","collectiondesc":"","poemindex":117},{"author":"曹唐","charstyle":"近體詩","content":"笑擎雲液紫瑶觥，共請雲和碧玉笙。\n花下偶然吹一曲，人間因識董雙成。\n","id":66456,"chapter":"卷九十五","chapternum":95,"title":"小遊仙","titledesc":"","collection":"","collectiondesc":"","poemindex":118},{"author":"曹唐","charstyle":"近體詩","content":"樹下星沈月欲髙，前溪水影溼龍毛。\n洞天雲冷玉花發，公子盡披雙錦袍。\n","id":66457,"chapter":"卷九十五","chapternum":95,"title":"小遊仙","titledesc":"","collection":"","collectiondesc":"","poemindex":119},{"author":"曹唐","charstyle":"近體詩","content":"武皇含笑把金觥，更請霓裳一兩聲。\n䕶帳宫人最年少，舞腰時挈繡裙輕。\n","id":66458,"chapter":"卷九十五","chapternum":95,"title":"小遊仙","titledesc":"","collection":"","collectiondesc":"","poemindex":120},{"author":"曹唐","charstyle":"近體詩","content":"瓊樹扶疎壓瑞烟，玉皇朝客滿花前。\n東風小飲人皆醉，短尾青龍枕水眠。\n","id":66459,"chapter":"卷九十五","chapternum":95,"title":"小遊仙","titledesc":"","collection":"","collectiondesc":"","poemindex":121},{"author":"曹唐","charstyle":"近體詩","content":"彤閣鐘鳴碧鷺飛，皇君催熨紫霞衣。\n丹房玉女心慵甚，貪看投壺不肯歸。\n","id":66460,"chapter":"卷九十五","chapternum":95,"title":"小遊仙","titledesc":"","collection":"","collectiondesc":"","poemindex":122},{"author":"曹唐","charstyle":"近體詩","content":"沙野先生閉玉虚，焚香夜寫紫微書。\n供承童子閒無事，教剉瓊花餵白驢。\n","id":66461,"chapter":"卷九十五","chapternum":95,"title":"小遊仙","titledesc":"","collection":"","collectiondesc":"","poemindex":123},{"author":"曹唐","charstyle":"近體詩","content":"青童傳語便須回，報道麻姑玉蕊開。\n滄海成塵等閒事，且乘龍鶴看花來。\n","id":66462,"chapter":"卷九十五","chapternum":95,"title":"小遊仙","titledesc":"","collection":"","collectiondesc":"","poemindex":124},{"author":"曹唐","charstyle":"近體詩","content":"洞裏月明瓊樹風，畫簾青室影朦朧。\n香殘酒冷玉妃睡，不覺七真歸海中。\n","id":66463,"chapter":"卷九十五","chapternum":95,"title":"小遊仙","titledesc":"","collection":"","collectiondesc":"","poemindex":125},{"author":"曹唐","charstyle":"近體詩","content":"東溟兩渡作塵飛，一萬年來㑹面稀。\n千樹棃花百壺酒，共君論飲莫論詩。\n","id":66464,"chapter":"卷九十五","chapternum":95,"title":"小遊仙","titledesc":"","collection":"","collectiondesc":"","poemindex":126},{"author":"曹唐","charstyle":"近體詩","content":"北斗西風吹白榆，穆公相笑夜投壺。\n花前玉女來相問，賭得青龍許贖無。\n","id":66465,"chapter":"卷九十五","chapternum":95,"title":"小遊仙","titledesc":"","collection":"","collectiondesc":"","poemindex":127},{"author":"曹唐","charstyle":"近體詩","content":"八海風涼水影髙，上卿教製赤霜袍。\n蛟絲玉線難裁割，須借玉妃金剪刀。\n","id":66466,"chapter":"卷九十五","chapternum":95,"title":"小遊仙","titledesc":"","collection":"","collectiondesc":"","poemindex":128},{"author":"曹唐","charstyle":"近體詩","content":"絳闕夫人下北方，細環清珮響丁當。\n攀花笑入春風裏，偷折紅桃寄阮郎。\n","id":66467,"chapter":"卷九十五","chapternum":95,"title":"小遊仙","titledesc":"","collection":"","collectiondesc":"","poemindex":129}]