[
  {
    "id": 62144,
    "uid": "poem-51-1",
    "chapter": "卷五十一",
    "chapternum": 51,
    "charstyle": "古體詩",
    "title": "還自㑹稽歌〈并序〉",
    "titledesc": "庾肩吾於梁時嘗作宫體謡引以應和皇子及國勢淪敗肩吾先潛難㑹稽後始還家僕意其必有遺文今無得焉故作還自㑹稽歌以補其悲",
    "collection": "",
    "collectiondesc": "",
    "poemindex": 1,
    "author": "李賀",
    "content": "野粉椒壁黄，濕螢滿梁殿。\n臺城應敎人，秋衾夢銅輦。\n吳霜㸃歸鬢，身與塘蒲晩。\n脈脈辭金魚，羈臣守迍賤。\n"
  },
  {
    "id": 62145,
    "uid": "poem-51-2",
    "chapter": "卷五十一",
    "chapternum": 51,
    "charstyle": "古體詩",
    "title": "詠懷",
    "titledesc": "",
    "collection": "",
    "collectiondesc": "",
    "poemindex": 2,
    "author": "李賀",
    "content": "長卿懷茂陵，緑草垂石井。\n彈琴看文君，春風吹鬢影。\n梁王與武帝，棄之如斷梗。\n唯留一簡書，金泥泰山頂。\n"
  },
  {
    "id": 62146,
    "uid": "poem-51-3",
    "chapter": "卷五十一",
    "chapternum": 51,
    "charstyle": "古體詩",
    "title": "蜀國弦",
    "titledesc": "",
    "collection": "",
    "collectiondesc": "",
    "poemindex": 3,
    "author": "李賀",
    "content": "楓香晩花靜，錦水南山影。\n驚石墜猿哀，竹雲愁半嶺。\n涼月生秋浦，玉沙粼粼光。\n誰家紅淚客，不忍過瞿塘。\n"
  },
  {
    "id": 62147,
    "uid": "poem-51-4",
    "chapter": "卷五十一",
    "chapternum": 51,
    "charstyle": "古體詩",
    "title": "走馬引",
    "titledesc": "",
    "collection": "",
    "collectiondesc": "",
    "poemindex": 4,
    "author": "李賀",
    "content": "我有辭鄉劍，玉鋒堪截雲。\n襄陽走馬客，意氣自生春。\n朝嫌劍花淨，莫嫌劍光冷。\n能持劍向人，不解持照身。\n"
  },
  {
    "id": 62148,
    "uid": "poem-51-5",
    "chapter": "卷五十一",
    "chapternum": 51,
    "charstyle": "古體詩",
    "title": "申胡子觱篥歌〈并序〉",
    "titledesc": "申胡子朔客之蒼頭也朔客李氏本亦世家子得祀江夏王廟當年踐履失序遂奉官北郡自稱學長調短調久未知名今年四月吾與對舍於長安崇義里遂將衣質酒命予合飲氣熱杯闌因謂吾曰李長吉爾徒能長調不能作五字歌詩直强迴筆端與陶謝詩勢相遠幾里吾對後請撰申胡子觱篥歌以五字斷句歌成左右人合噪相唱朔客大喜擎觴起立命花孃出幕裵徊拜客吾問所宜稱善平弄於是以弊辭配聲與予為夀",
    "collection": "",
    "collectiondesc": "",
    "poemindex": 5,
    "author": "李賀",
    "content": "顔熱感君酒，含嚼蘆中聲。\n花孃篸綏妥，休睡芙蓉屏。\n誰截太平管，列㸃排空星。\n直貫開花風，天上驅雲行。\n今夕嵗華落，令人惜平生。\n心事如波濤，中坐時時驚。\n朔客騎白馬，劍弝懸蘭纓。\n俊健如生猱，肯拾蓬中螢。\n"
  },
  {
    "id": 62149,
    "uid": "poem-51-6",
    "chapter": "卷五十一",
    "chapternum": 51,
    "charstyle": "古體詩",
    "title": "長歌續短歌",
    "titledesc": "",
    "collection": "",
    "collectiondesc": "",
    "poemindex": 6,
    "author": "李賀",
    "content": "長歌破衣襟，短歌斷白髮。\n秦王不可見，旦夕成内熱。\n渴飲壺中酒，飢拔隴頭粟。\n淒淒四月闌，千里一時緑。\n夜峯何離離，明月落石底。\n徘徊沿石尋，照出髙峯外。\n不得與之游，歌成鬢先改。\n"
  },
  {
    "id": 62150,
    "uid": "poem-51-7",
    "chapter": "卷五十一",
    "chapternum": 51,
    "charstyle": "古體詩",
    "title": "感諷",
    "titledesc": "",
    "collection": "",
    "collectiondesc": "",
    "poemindex": 7,
    "author": "李賀",
    "content": "合浦無明珠，龍洲無木奴。\n足知造化力，不給使君須。\n越婦未織作，吳蠶始蠕蠕。\n縣官騎馬來，獰色虬紫鬚。\n懐中一方板，板上數行書。\n不因使君怒，焉得詣爾廬。\n越婦拜縣官，桑牙今尚小。\n㑹待春日晏，絲車方擲掉。\n越婦通言語，小姑具黄粱。\n縣官踏飡去，簿吏復登堂。\n"
  },
  {
    "id": 62151,
    "uid": "poem-51-8",
    "chapter": "卷五十一",
    "chapternum": 51,
    "charstyle": "古體詩",
    "title": "感諷",
    "titledesc": "",
    "collection": "",
    "collectiondesc": "",
    "poemindex": 8,
    "author": "李賀",
    "content": "南山何其悲，鬼雨灑空草。\n長安夜半秋，風前幾人老。\n低迷黄昏逕，褭褭青櫟道。\n月午樹無影，一山唯白曉。\n漆炬迎新人，幽曠螢擾擾。\n"
  },
  {
    "id": 62152,
    "uid": "poem-51-9",
    "chapter": "卷五十一",
    "chapternum": 51,
    "charstyle": "古體詩",
    "title": "贈陳商",
    "titledesc": "",
    "collection": "",
    "collectiondesc": "",
    "poemindex": 9,
    "author": "李賀",
    "content": "長安有男兒，二十心已朽。\n楞伽堆案前，楚辭繫肘後。\n人生有窮拙，日暮聊飲酒。\n祗今道巳塞，何必須白首。\n淒淒陳述聖，披褐鉏俎豆。\n學為堯舜文，時人責衰偶。\n柴門車轍凍，日下榆影瘦。\n黄昏訪我來，苦節青陽皺。\n太華五千仞，劈地抽森秀。\n旁古〈古字疑作占字〉無寸尋，一上戛牛斗。\n公卿縱不憐，寧能鎖我口。\n李生師太華，大坐看白晝。\n逢霜作樸𣙙，得氣為春栁。\n禮節乃相去，顦顇如芻狗。\n風雪值齋壇，墨組貫銅綬。\n臣妾氣態間，唯欲承箕箒。\n天眼何時開，古劍庸一吼。\n"
  },
  {
    "id": 62153,
    "uid": "poem-51-10",
    "chapter": "卷五十一",
    "chapternum": 51,
    "charstyle": "古體詩",
    "title": "題趙生壁",
    "titledesc": "",
    "collection": "",
    "collectiondesc": "",
    "poemindex": 10,
    "author": "李賀",
    "content": "大婦然竹根，中婦舂玉屑。\n冬暖拾松枝，日烟生蒙滅。\n木蘚青桐老，石井水聲發。\n曝背卧東亭，桃花滿肌骨。\n"
  },
  {
    "id": 62154,
    "uid": "poem-51-11",
    "chapter": "卷五十一",
    "chapternum": 51,
    "charstyle": "古體詩",
    "title": "送韋仁實兄弟入關",
    "titledesc": "",
    "collection": "",
    "collectiondesc": "",
    "poemindex": 11,
    "author": "李賀",
    "content": "送客飲别酒，千觴無赭顔。\n何物最傷心，馬首鳴金鐶。\n野色浩無主，秋明空曠間。\n坐來壯膽破，斷目不能看。\n行槐引西道，青梢長攢攢。\n韋郎好兄弟，疊玉生文翰。\n我在山上舍，一畝蒿磽田。\n夜雨叫租吏，春聲暗交關。\n誰解念勞勞，蒼突唯南山。\n"
  },
  {
    "id": 62155,
    "uid": "poem-51-12",
    "chapter": "卷五十一",
    "chapternum": 51,
    "charstyle": "古體詩",
    "title": "蘇小小墓",
    "titledesc": "",
    "collection": "",
    "collectiondesc": "",
    "poemindex": 12,
    "author": "李賀",
    "content": "幽蘭露如嗁眼無物結同心烟花不堪剪草如茵松如葢風為裳水為珮油壁車久相待冷翠燭勞光彩西陵下風吹雨"
  },
  {
    "id": 62156,
    "uid": "poem-51-13",
    "chapter": "卷五十一",
    "chapternum": 51,
    "charstyle": "古體詩",
    "title": "李憑箜篌引",
    "titledesc": "",
    "collection": "",
    "collectiondesc": "",
    "poemindex": 13,
    "author": "李賀",
    "content": "吳絲蜀桐張髙秋，空山凝雲頺不流。\n江娥嗁竹素女愁，李憑中國彈箜篌。\n崐山玉碎鳯凰叫，芙蓉泣露香蘭笑。\n十二門前融冷光，二十三絲動紫皇。\n女媧錬石補天處，石破天驚逗秋雨。\n夢入神山敎神嫗，老魚跳波痩蛟舞。\n吳質不眠倚桂樹，露脚斜飛濕寒兎。\n"
  },
  {
    "id": 62157,
    "uid": "poem-51-14",
    "chapter": "卷五十一",
    "chapternum": 51,
    "charstyle": "古體詩",
    "title": "殘絲曲",
    "titledesc": "",
    "collection": "",
    "collectiondesc": "",
    "poemindex": 14,
    "author": "李賀",
    "content": "垂楊葉老鶯哺兒，殘絲欲斷黄蠭歸。\n緑鬢少年金釵客，縹粉壺中沈琥珀。\n花臺欲暮春辭去，落花起作迴風舞。\n榆莢相催不知數，沈郎青錢夾城路。\n"
  },
  {
    "id": 62158,
    "uid": "poem-51-15",
    "chapter": "卷五十一",
    "chapternum": 51,
    "charstyle": "古體詩",
    "title": "送沈亞之歌〈并序〉",
    "titledesc": "文人沈亞之元和七年以書不中第返歸於吳江吾悲其行無錢酒以勞又感沈之勤請乃歌一解以勞之",
    "collection": "",
    "collectiondesc": "",
    "poemindex": 15,
    "author": "李賀",
    "content": "吳興才人怨春風，桃花滿陌千里紅。\n紫絲竹斷驄馬小，家住錢塘東復東。\n白藤交穿織書笈，短策齊裁如梵夾。\n雄光寶礦獻春卿，烟底驀波乗一葉。\n春卿拾材白日下，擲置黄金解龍馬。\n攜笈歸江重入門，勞勞誰是憐君者。\n吾聞壯夫重心骨，古人三走無摧捽。\n請君待旦事長鞭，他日還轅及秋律。\n"
  },
  {
    "id": 62159,
    "uid": "poem-51-16",
    "chapter": "卷五十一",
    "chapternum": 51,
    "charstyle": "古體詩",
    "title": "春坊正字劍子歌",
    "titledesc": "",
    "collection": "",
    "collectiondesc": "",
    "poemindex": 16,
    "author": "李賀",
    "content": "先輩匣中三尺水，曾入吳潭斬龍子。\n隙月斜明刮露寒，練帶平鋪吹不起。\n蛟胎皮老蒺藜刺，鸊鵜淬花白鷴尾。\n直是荆軻一片心，莫敎照見春坊字。\n挼絲團金懸䍡𦌊，神光欲截藍田玉。\n提出西方白帝驚，嗷嗷鬼母秋郊哭。\n"
  },
  {
    "id": 62160,
    "uid": "poem-51-17",
    "chapter": "卷五十一",
    "chapternum": 51,
    "charstyle": "古體詩",
    "title": "雁門太守行",
    "titledesc": "",
    "collection": "",
    "collectiondesc": "",
    "poemindex": 17,
    "author": "李賀",
    "content": "黑雲壓城城欲摧，甲光向日金鱗開。\n角聲滿天秋色裏，塞上燕支凝夜紫。\n半卷紅旗臨易水，霜重鼓寒聲不起。\n報君黄金臺上意，提攜玉龍為君死〈幽閒鼔吹云賀以歌詩謁韓公時公送客歸極困解帶讀之首篇乃雁門太守行即束帶見之〉。\n"
  },
  {
    "id": 62161,
    "uid": "poem-51-18",
    "chapter": "卷五十一",
    "chapternum": 51,
    "charstyle": "古體詩",
    "title": "大堤曲",
    "titledesc": "",
    "collection": "",
    "collectiondesc": "",
    "poemindex": 18,
    "author": "李賀",
    "content": "妾家住横塘，紅紗滿桂香。\n青雲敎綰頭上髻，明月與作耳邉璫。\n蓮風起，江畔春。\n大堤上，留北人。\n郎食鯉魚尾，妾食猩猩唇。\n莫指襄陽道，緑浦歸帆少。\n今日菖蒲花，明朝楓樹老。\n"
  },
  {
    "id": 62162,
    "uid": "poem-51-19",
    "chapter": "卷五十一",
    "chapternum": 51,
    "charstyle": "古體詩",
    "title": "夢天",
    "titledesc": "",
    "collection": "",
    "collectiondesc": "",
    "poemindex": 19,
    "author": "李賀",
    "content": "老兎寒蟬泣天色，雲樓半開壁斜白。\n玉輪軋露溼團光，鸞珮相逢桂香陌。\n黄塵清水三山下，更變千年如走馬。\n遙望齊州九㸃烟，一泓海水杯中㵼。\n"
  },
  {
    "id": 62163,
    "uid": "poem-51-20",
    "chapter": "卷五十一",
    "chapternum": 51,
    "charstyle": "古體詩",
    "title": "唐兒歌",
    "titledesc": "",
    "collection": "",
    "collectiondesc": "",
    "poemindex": 20,
    "author": "李賀",
    "content": "頭玉磽磽眉刷翠，杜郎生得真男子。\n骨重神寒天廟器，一雙瞳人翦秋水。\n竹馬梢梢搖緑尾，銀鸞睒光踏半臂。\n東家嬌孃求對值，濃笑書空作唐字。\n眼大心雄知所以，莫忘作歌人姓李。\n"
  },
  {
    "id": 62164,
    "uid": "poem-51-21",
    "chapter": "卷五十一",
    "chapternum": 51,
    "charstyle": "古體詩",
    "title": "緑章封事〈為吳道士夜醮作〉",
    "titledesc": "",
    "collection": "",
    "collectiondesc": "",
    "poemindex": 21,
    "author": "李賀",
    "content": "青霓扣額呼宫神，鴻龍玉狗開天門。\n石榴花發滿溪津，溪女洗花染白雲。\n緑章封事咨元父，六街馬蹄浩無主。\n虛空風氣不清泠，短衣小冠作塵土。\n金家香衖千輪鳴，揚雄秋室無俗聲。\n願攜漢㦸招書鬼，休令恨骨填蒿里。\n"
  },
  {
    "id": 62165,
    "uid": "poem-51-22",
    "chapter": "卷五十一",
    "chapternum": 51,
    "charstyle": "古體詩",
    "title": "河南府試十二月樂辭〈録八首〉",
    "titledesc": "",
    "collection": "",
    "collectiondesc": "",
    "poemindex": 22,
    "author": "李賀",
    "content": "上樓迎春新春歸，暗黄著栁宫漏遲。\n薄薄淡靄弄野姿，寒緑幽風生短絲。\n錦牀曉卧玉肌冷，露臉未開對朝暝。\n官街栁帶不堪折，早晩菖蒲勝綰結〈正月〉。\n"
  },
  {
    "id": 62166,
    "uid": "poem-51-23",
    "chapter": "卷五十一",
    "chapternum": 51,
    "charstyle": "古體詩",
    "title": "河南府試十二月樂辭〈録八首〉",
    "titledesc": "",
    "collection": "",
    "collectiondesc": "",
    "poemindex": 23,
    "author": "李賀",
    "content": "飲酒採桑津宜男，草生蘭笑人蒲如。\n交劍風如薰勞勞，胡燕怨酣春薇帳。\n逗烟生緑塵金翹，峩髻愁暮雲沓䬃。\n起舞真珠裙津頭，送别唱流水酒客。\n背寒南山死〈二月〉，"
  },
  {
    "id": 62167,
    "uid": "poem-51-24",
    "chapter": "卷五十一",
    "chapternum": 51,
    "charstyle": "古體詩",
    "title": "河南府試十二月樂辭〈録八首〉",
    "titledesc": "",
    "collection": "",
    "collectiondesc": "",
    "poemindex": 24,
    "author": "李賀",
    "content": "東方風來滿眼春，花城栁暗愁殺人。\n複宫深殿竹風起，新翠舞衿淨如水。\n光風轉蕙百餘里，暖霧驅雲撲天地。\n軍裝宫妓掃蛾淺，搖搖錦旗夾城暖。\n曲水漂香去不歸，梨花落盡成秋苑〈三月〉。\n"
  },
  {
    "id": 62168,
    "uid": "poem-51-25",
    "chapter": "卷五十一",
    "chapternum": 51,
    "charstyle": "古體詩",
    "title": "河南府試十二月樂辭〈録八首〉",
    "titledesc": "",
    "collection": "",
    "collectiondesc": "",
    "poemindex": 25,
    "author": "李賀",
    "content": "曉涼暮涼樹如葢，千山濃緑生雲外。\n依微香雨青氛氳，膩葉蟠花照曲門。\n金塘閒水搖碧漪，老景沈重無驚飛。\n墮紅殘萼暗參差〈四月〉，"
  },
  {
    "id": 62169,
    "uid": "poem-51-26",
    "chapter": "卷五十一",
    "chapternum": 51,
    "charstyle": "古體詩",
    "title": "河南府試十二月樂辭〈録八首〉",
    "titledesc": "",
    "collection": "",
    "collectiondesc": "",
    "poemindex": 26,
    "author": "李賀",
    "content": "裁生羅伐湘竹帔拂秋霜簟秋玉炎炎紅鏡東方開暈如車輪上徘徊啾啾赤帝騎龍來〈六月〉"
  },
  {
    "id": 62170,
    "uid": "poem-51-27",
    "chapter": "卷五十一",
    "chapternum": 51,
    "charstyle": "古體詩",
    "title": "河南府試十二月樂辭〈録八首〉",
    "titledesc": "",
    "collection": "",
    "collectiondesc": "",
    "poemindex": 27,
    "author": "李賀",
    "content": "星依雲渚冷，露滴盤中圓。\n好花生木末，衰蕙愁空園。\n夜天如玉砌，池葉極青錢。\n僅猒舞衫薄，稍知花簟寒。\n曉風何拂拂，北斗光闌干〈七月〉。\n"
  },
  {
    "id": 62171,
    "uid": "poem-51-28",
    "chapter": "卷五十一",
    "chapternum": 51,
    "charstyle": "古體詩",
    "title": "河南府試十二月樂辭〈録八首〉",
    "titledesc": "",
    "collection": "",
    "collectiondesc": "",
    "poemindex": 28,
    "author": "李賀",
    "content": "離宫散螢天似水，竹黄池冷芙蓉死。\n月綴金鋪光脈脈，涼苑虚庭空澹白。\n露花飛飛風草草，翠錦斕斑滿層道。\n雞人罷唱曉瓏璁，鵶啼金井下疎桐〈九月〉。\n"
  },
  {
    "id": 62172,
    "uid": "poem-51-29",
    "chapter": "卷五十一",
    "chapternum": 51,
    "charstyle": "古體詩",
    "title": "河南府試十二月樂辭〈録八首〉",
    "titledesc": "",
    "collection": "",
    "collectiondesc": "",
    "poemindex": 29,
    "author": "李賀",
    "content": "玉壺銀箭曉難傾，缸花夜笑凝幽明。\n碎霜斜舞上羅幕，燭龍兩行照飛閣。\n珠帷怨卧不成眠，金鳯刺衣著體寒。\n長眉對月鬬彎環〈十月〉，"
  },
  {
    "id": 62173,
    "uid": "poem-51-30",
    "chapter": "卷五十一",
    "chapternum": 51,
    "charstyle": "古體詩",
    "title": "天上謠",
    "titledesc": "",
    "collection": "",
    "collectiondesc": "",
    "poemindex": 30,
    "author": "李賀",
    "content": "天河夜轉漂迴星，銀浦流雲學水聲。\n玉宫桂樹花未落，仙妾采香垂珮纓。\n秦妃捲簾北窻曉，窻前植桐青鳯小。\n王子吹笙鵝管長，呼龍耕烟種瑤草。\n粉霞紅綬藕絲裙，青洲步拾蘭苕春。\n東指羲和能走馬，海塵新生石山下。\n"
  },
  {
    "id": 62174,
    "uid": "poem-51-31",
    "chapter": "卷五十一",
    "chapternum": 51,
    "charstyle": "古體詩",
    "title": "浩歌",
    "titledesc": "",
    "collection": "",
    "collectiondesc": "",
    "poemindex": 31,
    "author": "李賀",
    "content": "南風吹山作平地，帝遣天吳移海水。\n王母桃花千遍紅，彭祖巫咸幾迴死。\n青毛驄馬參差錢，嬌春楊栁含細烟。\n筝人勸我金屈巵，神血未凝身問誰。\n不須浪飲丁都䕶，世上英雄本無主。\n買絲繡作平原君，有酒惟澆趙州土。\n漏催水咽玉蟾蜍，衛娘髮薄不勝梳。\n看見秋眉換新緑，二十男兒那刺促。\n"
  },
  {
    "id": 62175,
    "uid": "poem-51-32",
    "chapter": "卷五十一",
    "chapternum": 51,
    "charstyle": "古體詩",
    "title": "秋來",
    "titledesc": "",
    "collection": "",
    "collectiondesc": "",
    "poemindex": 32,
    "author": "李賀",
    "content": "桐風驚心壯士苦，衰鐙絡緯啼寒素。\n誰看青簡一編書，不遣花蟲粉空蠧。\n思牽今夜腸應直，雨冷香魂弔書客。\n秋墳鬼唱鮑家詩，恨血千年土中碧。\n"
  },
  {
    "id": 62176,
    "uid": "poem-51-33",
    "chapter": "卷五十一",
    "chapternum": 51,
    "charstyle": "古體詩",
    "title": "帝子歌",
    "titledesc": "",
    "collection": "",
    "collectiondesc": "",
    "poemindex": 33,
    "author": "李賀",
    "content": "洞庭明月一千里，涼風雁啼天在水。\n九節菖蒲石上死，湘神彈琴迎帝子。\n山頭老桂吹古香，雌龍怨吟寒水光。\n沙浦走魚白石郎，閒取真珠擲龍堂。\n"
  },
  {
    "id": 62177,
    "uid": "poem-51-34",
    "chapter": "卷五十一",
    "chapternum": 51,
    "charstyle": "古體詩",
    "title": "秦王飲酒",
    "titledesc": "",
    "collection": "",
    "collectiondesc": "",
    "poemindex": 34,
    "author": "李賀",
    "content": "秦王騎虎遊八極，劍光照空天自碧。\n羲和敲石玻瓈聲，劫灰飛盡古今平。\n龍頭㵼酒邀酒星，金槽琵琶夜棖棖。\n洞庭雨脚來吹笙，酒酣喝月使倒行。\n銀雲櫛櫛瑤殿明，宫門掌事報一更。\n花樓玉鳯聲嬌獰，海綃紅文香淺清。\n黄鵝跌舞千年觥，仙人燭樹蠟烟輕。\n清琴醉眼涙泓泓，"
  },
  {
    "id": 62178,
    "uid": "poem-51-35",
    "chapter": "卷五十一",
    "chapternum": 51,
    "charstyle": "古體詩",
    "title": "李夫人",
    "titledesc": "",
    "collection": "",
    "collectiondesc": "",
    "poemindex": 35,
    "author": "李賀",
    "content": "紫皇宫殿重重開，夫人飛入瓊瑤臺。\n緑香繡帳何時歇，青雲無光宫水咽。\n翩翩桂花墜秋月，孤鸞驚啼商絲發。\n紅壁䦨珊懸佩璫，歌臺小妓遙相望。\n玉蟾滴水雞人唱，露花蘭葉參差光。\n"
  },
  {
    "id": 62179,
    "uid": "poem-51-36",
    "chapter": "卷五十一",
    "chapternum": 51,
    "charstyle": "古體詩",
    "title": "金銅仙人辭漢歌〈有序〉",
    "titledesc": "魏明帝青龍元年八月詔宫官牽車西取漢孝武捧露盤仙人欲立置前殿宫官既折盤仙人臨載乃潸然淚下唐諸王孫李賀遂作金銅仙人辭漢歌",
    "collection": "",
    "collectiondesc": "",
    "poemindex": 36,
    "author": "李賀",
    "content": "茂陵劉郎秋風客，夜聞馬嘶曉無跡。\n畫欄桂樹懸秋香，三十六宫土花碧。\n魏官牽車指千里，東關酸風射眸子。\n空將漢月出宫門，憶君清涙如鉛水。\n衰蘭送客咸陽道，天若有情天亦老。\n攜盤獨出月荒涼，渭城巳逺波聲小。\n"
  },
  {
    "id": 62180,
    "uid": "poem-51-37",
    "chapter": "卷五十一",
    "chapternum": 51,
    "charstyle": "古體詩",
    "title": "湖中曲",
    "titledesc": "",
    "collection": "",
    "collectiondesc": "",
    "poemindex": 37,
    "author": "李賀",
    "content": "長眉越沙採蘭若，桂葉水葓春漠漠。\n横船醉眠白晝閒，渡口梅風歌扇薄。\n燕釵玉股照青渠，越王嬌郎小字書。\n蜀紙封巾報雲鬢，晩漏壺中水淋盡。\n"
  },
  {
    "id": 62181,
    "uid": "poem-51-38",
    "chapter": "卷五十一",
    "chapternum": 51,
    "charstyle": "古體詩",
    "title": "宫娃歌",
    "titledesc": "",
    "collection": "",
    "collectiondesc": "",
    "poemindex": 38,
    "author": "李賀",
    "content": "蠟光髙懸照紗空，花房夜𢷬紅守宫。\n象口吹香毾㲪暖，七星挂城聞漏板。\n寒入罘罳殿影昬，彩鸞簾額著霜痕。\n啼蛄弔月鈎欄下，屈膝銅鋪鎖阿甄。\n夢入家門上沙渚，天河落處長洲路。\n願君光明如太陽，放妾騎魚撇波去。\n"
  },
  {
    "id": 62182,
    "uid": "poem-51-39",
    "chapter": "卷五十一",
    "chapternum": 51,
    "charstyle": "古體詩",
    "title": "勉愛行二首送小季之廬山〈録一首〉",
    "titledesc": "",
    "collection": "",
    "collectiondesc": "",
    "poemindex": 39,
    "author": "李賀",
    "content": "别栁當馬頭官槐如兎目欲將千里别持我易斗粟南雲北雲空脈斷靈臺經絡懸春綫青軒樹轉月滿牀下國飢兒夢中見維爾之昆二十餘年來持鏡頗有鬚辭家三載今如此索米王門一事無荒溝古水光如刀庭南拱栁生蠐螬江干幼客真可念郊原晩吹悲號號"
  },
  {
    "id": 62183,
    "uid": "poem-51-40",
    "chapter": "卷五十一",
    "chapternum": 51,
    "charstyle": "古體詩",
    "title": "致酒行",
    "titledesc": "",
    "collection": "",
    "collectiondesc": "",
    "poemindex": 40,
    "author": "李賀",
    "content": "零落棲遲一杯酒，主人奉觴客長夀。\n主父西游困不歸，家人折斷門前栁。\n吾聞馬周昔作新豐客，天荒地老無人識。\n空將牋上兩行書，直犯龍顔請恩澤。\n我有迷魂招不得，雄雞一聲天下白。\n少年心事當挐雲，誰念幽寒坐嗚呃。\n"
  },
  {
    "id": 62184,
    "uid": "poem-51-41",
    "chapter": "卷五十一",
    "chapternum": 51,
    "charstyle": "古體詩",
    "title": "公莫舞歌〈并序〉",
    "titledesc": "公莫舞歌者詠項伯翼蔽劉沛公也㑹中壯士灼灼於人故無復書且南北樂府率有歌引賀陋諸家今重作公莫舞歌云",
    "collection": "",
    "collectiondesc": "",
    "poemindex": 41,
    "author": "李賀",
    "content": "方花古礎排九楹，刺豹淋血盛銀甖。\n華筵鼓吹無桐竹，長刀直立割鳴箏。\n横楣麤錦生紅緯，日炙錦嫣王未醉。\n腰下三看寶玦光，項莊掉箾欄前起。\n材官小臣公莫舞，座上真人赤龍子。\n芒碭雲瑞抱天迴，咸陽王氣清如水。\n鐵樞鐵楗重束關，大旗五丈撞雙鐶。\n漢王今日頒秦印，絶臏刳腸臣不論。\n"
  },
  {
    "id": 62185,
    "uid": "poem-51-42",
    "chapter": "卷五十一",
    "chapternum": 51,
    "charstyle": "古體詩",
    "title": "胡蝶飛",
    "titledesc": "",
    "collection": "",
    "collectiondesc": "",
    "poemindex": 42,
    "author": "李賀",
    "content": "楊花撲帳春雲熱，龜甲屏風醉眼纈。\n東家胡蝶西家飛，白騎少年今日歸。\n"
  },
  {
    "id": 62186,
    "uid": "poem-51-43",
    "chapter": "卷五十一",
    "chapternum": 51,
    "charstyle": "古體詩",
    "title": "後園鑿井",
    "titledesc": "",
    "collection": "",
    "collectiondesc": "",
    "poemindex": 43,
    "author": "李賀",
    "content": "井上轆轤牀上轉，水聲繁，絲聲淺。\n情若何，荀奉倩。\n城頭日，長向城頭住。\n一日作千年，不須流下去。\n"
  },
  {
    "id": 62187,
    "uid": "poem-51-44",
    "chapter": "卷五十一",
    "chapternum": 51,
    "charstyle": "古體詩",
    "title": "開愁歌〈華下作〉",
    "titledesc": "",
    "collection": "",
    "collectiondesc": "",
    "poemindex": 44,
    "author": "李賀",
    "content": "秋風吹地百草乾，華容碧影生晩寒。\n我當二十不得意，一心愁謝如枯蘭。\n衣如飛鶉馬如狗，臨岐擊劍生銅吼。\n旗亭下馬解秋衣，請貫宜陽一壺酒。\n壺中喚天雲不開，白晝萬里閒淒迷。\n主人勸我養心骨，莫受俗物相填□。\n"
  },
  {
    "id": 62188,
    "uid": "poem-51-45",
    "chapter": "卷五十一",
    "chapternum": 51,
    "charstyle": "古體詩",
    "title": "秦宫詩〈并序〉",
    "titledesc": "漢人秦宫將軍梁冀之檗奴也秦宫得寵内舍故以驕名大集於人予撫舊而作長辭以馮子都之事相為對望又云昔有之詩",
    "collection": "",
    "collectiondesc": "",
    "poemindex": 45,
    "author": "李賀",
    "content": "越羅衫袂迎春風，玉刻麒麟腰帶紅。\n樓頭曲宴仙人語，帳底吹笙香霧濃。\n人間酒暖春茫茫，花枝入簾白日長。\n飛窻複道傳籌飲，十夜銅盤膩燭黄。\n秃衿小袖調鸚鵡，紫繡麻□踏哮虎。\n破桂燒金侍曉筵，白鹿清酥夜半煮。\n相英永巷騎新馬，内屋深屏生色畫。\n開門爛用水衡錢，卷起黄河向身㵼。\n皇天厄運猶曽裂，秦宫一生花底活。\n鸞箆奪得不還人，醉睡氍毹滿堂月。\n"
  },
  {
    "id": 62189,
    "uid": "poem-51-46",
    "chapter": "卷五十一",
    "chapternum": 51,
    "charstyle": "古體詩",
    "title": "苦晝短",
    "titledesc": "",
    "collection": "",
    "collectiondesc": "",
    "poemindex": 46,
    "author": "李賀",
    "content": "飛光飛光勸爾一杯酒吾不識青天髙黄地厚唯見月寒日暖來煎人夀食熊則肥食蛙則痩神君何在太一安有天東有若木下置銜燭龍吾將斬龍足嚼龍肉使之朝不得迴夜不得伏自然老者不死少者不哭何為服黄金吞白玉誰似任公子雲中騎碧驢劉徹茂陵多滯骨嬴政梓棺費鮑魚"
  },
  {
    "id": 62190,
    "uid": "poem-51-47",
    "chapter": "卷五十一",
    "chapternum": 51,
    "charstyle": "古體詩",
    "title": "艾如張",
    "titledesc": "",
    "collection": "",
    "collectiondesc": "",
    "poemindex": 47,
    "author": "李賀",
    "content": "錦襜褕繡襠襦强飲啄哺爾雛隴東卧穟滿風雨莫信籠媒隴西去齊人織網如素空張在野田平碧中網絲漠漠無形影誤爾觸之傷首紅艾葉緑花誰剪刻中藏禍機不可測"
  },
  {
    "id": 62191,
    "uid": "poem-51-48",
    "chapter": "卷五十一",
    "chapternum": 51,
    "charstyle": "古體詩",
    "title": "巫山髙",
    "titledesc": "",
    "collection": "",
    "collectiondesc": "",
    "poemindex": 48,
    "author": "李賀",
    "content": "碧叢叢髙插，天大江翻瀾。\n神曳烟楚魂，尋夢風颸然。\n曉風飛雨生，苔錢瑤姫一。\n去一千年丁，香笻竹啼老。\n猿古祠近月，蟾桂寒椒花。\n墮紅濕雲閒，"
  },
  {
    "id": 62192,
    "uid": "poem-51-49",
    "chapter": "卷五十一",
    "chapternum": 51,
    "charstyle": "古體詩",
    "title": "江南弄",
    "titledesc": "",
    "collection": "",
    "collectiondesc": "",
    "poemindex": 49,
    "author": "李賀",
    "content": "江中緑霧起涼波，天上疊巘紅嵯峩。\n水風浦雲生老竹，渚暝蒲帆如一幅。\n鱸魚千頭酒百斛，酒中倒卧南山緑。\n吳歈越吟未終曲，江上團團帖寒玉。\n"
  },
  {
    "id": 62193,
    "uid": "poem-51-50",
    "chapter": "卷五十一",
    "chapternum": 51,
    "charstyle": "古體詩",
    "title": "榮華樂〈一作東洛梁客謠〉",
    "titledesc": "",
    "collection": "",
    "collectiondesc": "",
    "poemindex": 50,
    "author": "李賀",
    "content": "鳶肩公子二，十餘齒編貝。\n唇激朱氣如，虹蜺飲如建。\n瓴走馬夜呌，呌嚴更逕穿。\n複道游椒房，龍裘金玦雜。\n花光玉堂調，笑金樓子臺。\n下戲學邯鄲，倡口吟舌話。\n稱女郎錦袪，繡面漢帝旁。\n得明珠十斛，白璧一雙新。\n詔垂金曳紫，光煌煌馬如。\n飛人如水九，卿六官皆望。\n履將迴日月，先反掌欲作。\n江河唯畫地，峩峩虎冠上。\n切雲竦劍晨，趨凌紫氛繡。\n段千尋貽皁，隸黄金百鎰。\n貺家臣十二，門前張大宅。\n晴春烟起連，天碧金鋪綴。\n日雜紅光銅，龍齧環似爭。\n力瑤姬凝醉，卧芳席海素。\n籠窻空下隔，丹穴取鳯充。\n行庖玃玃如，拳那足食金。\n蟾呀呀蘭燭，香軍裝武妓。\n聲琅璫誰知，花雨夜來過。\n但見池臺春，草長嘈嘈絃。\n吹匝天開洪，崖簫聲遶天。\n來天長一矢，貫雙虎雲弝。\n絶騁聒旱雷，亂袖交竿管。\n兒舞吳音緑，鳥學言語能。\n敎刻石平紫，金解送刻毛。\n寄新兎三皇，后七貴人五。\n十校尉二將，軍當時飛去。\n逐彩雲化作，今日京華春。\n"
  },
  {
    "id": 62194,
    "uid": "poem-51-51",
    "chapter": "卷五十一",
    "chapternum": 51,
    "charstyle": "古體詩",
    "title": "沙路曲",
    "titledesc": "",
    "collection": "",
    "collectiondesc": "",
    "poemindex": 51,
    "author": "李賀",
    "content": "栁臉半眠丞相樹珮馬釘鈴踏沙路斷燼遺香褭翠烟燭騎嗁烏上天去帝家玉龍開九關帝前動笏移南山獨垂重印押千官金窠篆字紅屈盤沙路歸來聞好語旱火不光天下雨"
  },
  {
    "id": 62195,
    "uid": "poem-51-52",
    "chapter": "卷五十一",
    "chapternum": 51,
    "charstyle": "古體詩",
    "title": "髙軒過〈韓員外愈皇甫侍御湜見過因而命作〉",
    "titledesc": "",
    "collection": "",
    "collectiondesc": "",
    "poemindex": 52,
    "author": "李賀",
    "content": "華裾織翠青如葱，金環壓轡搖玲瓏。\n馬蹄隠耳聲隆隆，入門下馬氣如虹。\n云是東京才子，文章鉅公。\n二十八宿羅心胷，元精照耀貫當中。\n殿前作賦聲摩空，筆補造化天無功。\n龎眉書客感秋蓬，誰知死草生華風。\n我今垂翅附冥鴻，他日不羞蛇作龍。\n"
  },
  {
    "id": 62196,
    "uid": "poem-51-53",
    "chapter": "卷五十一",
    "chapternum": 51,
    "charstyle": "古體詩",
    "title": "長平箭頭歌",
    "titledesc": "",
    "collection": "",
    "collectiondesc": "",
    "poemindex": 53,
    "author": "李賀",
    "content": "漆灰骨末丹水沙，淒淒古血生銅花。\n白翎金簳雨中盡，直餘三脊殘狼牙。\n我尋平原乗兩馬，驛東石田蒿塢下。\n風長日短星蕭蕭，黑旗雲溼懸空夜。\n左魂右魄嗁肌瘦，酪瓶倒盡將羊炙。\n蟲棲雁病蘆筍紅，迴風送客吹隂火。\n訪古汍瀾收斷鏃，折鋒赤璺曾刲肉。\n南陌東城馬上兒，勸我將金換簝竹。\n"
  },
  {
    "id": 62197,
    "uid": "poem-51-54",
    "chapter": "卷五十一",
    "chapternum": 51,
    "charstyle": "古體詩",
    "title": "江樓曲",
    "titledesc": "",
    "collection": "",
    "collectiondesc": "",
    "poemindex": 54,
    "author": "李賀",
    "content": "樓前流水江陵道，鯉魚風起芙蓉老。\n曉釵催鬢語南風，抽帆歸來一日功。\n鼉吟浦口飛梅雨，竿頭酒旗换青苧。\n蕭騷浪白雲差池，黄粉油衫寄郎主。\n新槽酒聲苦無力，南湖一頃菱花白。\n眼前便有千里愁，小玉開屏見山色。\n"
  },
  {
    "id": 62198,
    "uid": "poem-51-55",
    "chapter": "卷五十一",
    "chapternum": 51,
    "charstyle": "古體詩",
    "title": "染絲上春機",
    "titledesc": "",
    "collection": "",
    "collectiondesc": "",
    "poemindex": 55,
    "author": "李賀",
    "content": "玉甖汲水桐花井，蒨絲沈水如雲影。\n美人懶態燕脂愁，春梭抛擲鳴髙樓。\n綵線結茸背複疊，白祫玉郎寄桃葉。\n為君挑鸞作腰綬，願君處處宜春酒。\n"
  },
  {
    "id": 62199,
    "uid": "poem-51-56",
    "chapter": "卷五十一",
    "chapternum": 51,
    "charstyle": "古體詩",
    "title": "神弦曲",
    "titledesc": "",
    "collection": "",
    "collectiondesc": "",
    "poemindex": 56,
    "author": "李賀",
    "content": "西山日没東山昏，旋風吹馬馬踏雲。\n畫弦素管聲淺繁，花裙綷䌨步秋塵。\n桂葉刷風桂墜子，青狸哭血寒狐死。\n古壁彩蚪金帖尾，雨工騎入秋潭水。\n百年老鶚成木魅，笑聲碧火巢中起。\n"
  },
  {
    "id": 62200,
    "uid": "poem-51-57",
    "chapter": "卷五十一",
    "chapternum": 51,
    "charstyle": "古體詩",
    "title": "神絃",
    "titledesc": "",
    "collection": "",
    "collectiondesc": "",
    "poemindex": 57,
    "author": "李賀",
    "content": "女巫澆酒雲滿空，玉爐炭火香鼕鼕。\n海神山鬼來座中，紙錢窸窣鳴⿴風。\n相思木帖金舞鸞，攅蛾一啑重一彈。\n呼星召鬼歆杯盤，山魅食時人森寒。\n終南日色低平灣，神兮長在有無間。\n神嗔神喜師更顔，送神萬騎還青山。\n"
  },
  {
    "id": 62201,
    "uid": "poem-51-58",
    "chapter": "卷五十一",
    "chapternum": 51,
    "charstyle": "古體詩",
    "title": "將進酒",
    "titledesc": "",
    "collection": "",
    "collectiondesc": "",
    "poemindex": 58,
    "author": "李賀",
    "content": "琉璃鍾琥珀濃小槽酒滴真珠紅烹龍炮鳯玉脂泣羅帷繡幕圍香風吹龍笛擊鼉鼓皓齒歌細腰舞況是青春日將暮桃花亂落如紅雨勸君終日酩酊醉酒不到劉伶墳上土"
  },
  {
    "id": 62202,
    "uid": "poem-51-59",
    "chapter": "卷五十一",
    "chapternum": 51,
    "charstyle": "古體詩",
    "title": "美人梳頭歌",
    "titledesc": "",
    "collection": "",
    "collectiondesc": "",
    "poemindex": 59,
    "author": "李賀",
    "content": "西施曉夢綃帳寒，香鬟墮髻半沉檀。\n轆轤咿啞轉鳴玉，驚起芙蓉睡新足。\n雙鸞開鏡秋水光，解鬟臨鏡立象牀。\n一編香絲雲撒地，玉釵落處無聲膩。\n纎手郤盤老鵶色，翠滑寶釵簪不得。\n春風爛漫惱嬌慵，十八鬟多無氣力。\n妝成𩭏鬌敧不斜，雲裾數步踏雁沙。\n背人不語向何處，下堦自折櫻桃花。\n"
  },
  {
    "id": 62203,
    "uid": "poem-51-60",
    "chapter": "卷五十一",
    "chapternum": 51,
    "charstyle": "古體詩",
    "title": "官街鼓",
    "titledesc": "",
    "collection": "",
    "collectiondesc": "",
    "poemindex": 60,
    "author": "李賀",
    "content": "曉聲隆隆催轉日，暮聲隆隆呼月出。\n漢城黄栁映新簾，栢陵飛燕埋香骨。\n磓碎千年日長白，孝武秦王聽不得。\n從君翠髮蘆花色，獨共南山守中國。\n幾迴天上葬神仙，漏聲相將無斷絶。\n"
  },
  {
    "id": 62204,
    "uid": "poem-51-61",
    "chapter": "卷五十一",
    "chapternum": 51,
    "charstyle": "古體詩",
    "title": "崑崙使者",
    "titledesc": "",
    "collection": "",
    "collectiondesc": "",
    "poemindex": 61,
    "author": "李賀",
    "content": "崑崙使者無消息，茂陵烟樹生愁色。\n金盤玉露自淋漓，元氣茫茫收不得。\n麒麟背上石文裂，蚪龍鱗下紅肢折。\n何處偏傷萬國心，中天夜久髙明月。\n"
  },
  {
    "id": 62205,
    "uid": "poem-51-62",
    "chapter": "卷五十一",
    "chapternum": 51,
    "charstyle": "古體詩",
    "title": "古鄴城童子謠效王粲刺曺操",
    "titledesc": "",
    "collection": "",
    "collectiondesc": "",
    "poemindex": 62,
    "author": "李賀",
    "content": "鄴城中莫塵起探黑丸砍文吏棘為鞭虎為馬團團走鄴城下切玉劍射日弓獻何人奉相公扶轂來關右兒香掃塗相公歸"
  },
  {
    "id": 62206,
    "uid": "poem-51-63",
    "chapter": "卷五十一",
    "chapternum": 51,
    "charstyle": "近體詩",
    "title": "示弟",
    "titledesc": "",
    "collection": "",
    "collectiondesc": "",
    "poemindex": 63,
    "author": "李賀",
    "content": "别弟三年後，還家一日餘。\n醁醽今夕酒，緗帙去時書。\n病骨猶能在，人間底事無。\n何須問牛馬，抛擲任梟盧。\n"
  },
  {
    "id": 62207,
    "uid": "poem-51-64",
    "chapter": "卷五十一",
    "chapternum": 51,
    "charstyle": "近體詩",
    "title": "七夕",
    "titledesc": "",
    "collection": "",
    "collectiondesc": "",
    "poemindex": 64,
    "author": "李賀",
    "content": "别浦今朝暗，羅帷午夜愁。\n鵲辭穿線月，花入曝衣樓。\n天上分金鏡，人間望玉鈎。\n錢塘蘇小小，又值一年秋。\n"
  },
  {
    "id": 62208,
    "uid": "poem-51-65",
    "chapter": "卷五十一",
    "chapternum": 51,
    "charstyle": "近體詩",
    "title": "過華清宫",
    "titledesc": "",
    "collection": "",
    "collectiondesc": "",
    "poemindex": 65,
    "author": "李賀",
    "content": "春月夜啼鵶，宫簾隔御花。\n雲生朱絡暗，石斷紫錢斜。\n玉椀盛殘露，銀鐙㸃舊紗。\n蜀王無近信，泉上有芹芽。\n"
  },
  {
    "id": 62209,
    "uid": "poem-51-66",
    "chapter": "卷五十一",
    "chapternum": 51,
    "charstyle": "近體詩",
    "title": "謝秀才有妾縞練改從於人秀才引留之不得後生感憶座人製詩嘲誚賀復繼四首",
    "titledesc": "",
    "collection": "",
    "collectiondesc": "",
    "poemindex": 66,
    "author": "李賀",
    "content": "誰知泥憶雲，望斷梨花春。\n荷絲製機練，竹葉剪花裙。\n月明啼阿姊，鐙暗㑹良人。\n也識君夫壻，金魚掛在身。\n"
  },
  {
    "id": 62210,
    "uid": "poem-51-67",
    "chapter": "卷五十一",
    "chapternum": 51,
    "charstyle": "近體詩",
    "title": "謝秀才有妾縞練改從於人秀才引留之不得後生感憶座人製詩嘲誚賀復繼四首",
    "titledesc": "",
    "collection": "",
    "collectiondesc": "",
    "poemindex": 67,
    "author": "李賀",
    "content": "銅鏡立青鸞，燕脂拂紫綿。\n腮花弄暗粉，眼尾淚侵寒。\n碧玉破不復，瑤琴重撥絃。\n今日非昔日，何人敢正看。\n"
  },
  {
    "id": 62211,
    "uid": "poem-51-68",
    "chapter": "卷五十一",
    "chapternum": 51,
    "charstyle": "近體詩",
    "title": "謝秀才有妾縞練改從於人秀才引留之不得後生感憶座人製詩嘲誚賀復繼四首",
    "titledesc": "",
    "collection": "",
    "collectiondesc": "",
    "poemindex": 68,
    "author": "李賀",
    "content": "洞房思不禁，蠭子作花心。\n灰暖殘香炷，髮冷青蟲簪。\n夜遙鐙燄短，睡熟小屏深。\n好作鴛鴦夢，南城罷擣碪。\n"
  },
  {
    "id": 62212,
    "uid": "poem-51-69",
    "chapter": "卷五十一",
    "chapternum": 51,
    "charstyle": "近體詩",
    "title": "謝秀才有妾縞練改從於人秀才引留之不得後生感憶座人製詩嘲誚賀復繼四首",
    "titledesc": "",
    "collection": "",
    "collectiondesc": "",
    "poemindex": 69,
    "author": "李賀",
    "content": "尋常輕宋玉，今日嫁文鴦。\n㦸𠏉横龍簴，刀環倚桂窻。\n邀人裁半袖，端坐據胡牀。\n淚濕紅輪重，棲烏上井梁。\n"
  },
  {
    "id": 62213,
    "uid": "poem-51-70",
    "chapter": "卷五十一",
    "chapternum": 51,
    "charstyle": "近體詩",
    "title": "追賦畫江潭苑",
    "titledesc": "",
    "collection": "",
    "collectiondesc": "",
    "poemindex": 70,
    "author": "李賀",
    "content": "吳苑曉蒼蒼，宫衣水濺黄。\n小鬟紅粉薄，騎馬珮珠長。\n路指臺城迥，羅薰袴褶香。\n行雲霑翠輦，今日似襄王。\n"
  },
  {
    "id": 62214,
    "uid": "poem-51-71",
    "chapter": "卷五十一",
    "chapternum": 51,
    "charstyle": "近體詩",
    "title": "追賦畫江潭苑",
    "titledesc": "",
    "collection": "",
    "collectiondesc": "",
    "poemindex": 71,
    "author": "李賀",
    "content": "寶袜菊衣單，蕉花宻露寒。\n水光蘭澤葉，帶重剪刀錢。\n角暖盤弓易，鞾長上馬難。\n涙痕霑寢帳，匀粉照金鞍。\n"
  },
  {
    "id": 62215,
    "uid": "poem-51-72",
    "chapter": "卷五十一",
    "chapternum": 51,
    "charstyle": "近體詩",
    "title": "追賦畫江潭苑",
    "titledesc": "",
    "collection": "",
    "collectiondesc": "",
    "poemindex": 72,
    "author": "李賀",
    "content": "剪翅小鷹斜，縚根玉鏇花。\n鍬垂妝鈿粟，箭箙釘文牙。\n𦦷𦦷啼深竹，鵁鶄老溼沙。\n宫官燒蠟火，飛燼汙鉛華。\n"
  },
  {
    "id": 62216,
    "uid": "poem-51-73",
    "chapter": "卷五十一",
    "chapternum": 51,
    "charstyle": "近體詩",
    "title": "追賦畫江潭苑",
    "titledesc": "",
    "collection": "",
    "collectiondesc": "",
    "poemindex": 73,
    "author": "李賀",
    "content": "十騎簇芙蓉，宫衣小隊紅。\n練香薫宋鵲，尋箭踏盧龍。\n旗濕金鈴重，霜乾玉鐙空。\n今朝畫眉早，不待景陽鐘。\n"
  },
  {
    "id": 62217,
    "uid": "poem-51-74",
    "chapter": "卷五十一",
    "chapternum": 51,
    "charstyle": "近體詩",
    "title": "馮小憐",
    "titledesc": "",
    "collection": "",
    "collectiondesc": "",
    "poemindex": 74,
    "author": "李賀",
    "content": "灣頭見小憐，請上琵琶絃。\n破得春風恨，今朝直幾錢。\n裙垂竹葉帶，髩溼杏花烟。\n玉冷紅絲重，齊宫駕妾鞭。\n"
  },
  {
    "id": 62218,
    "uid": "poem-51-75",
    "chapter": "卷五十一",
    "chapternum": 51,
    "charstyle": "近體詩",
    "title": "答贈",
    "titledesc": "",
    "collection": "",
    "collectiondesc": "",
    "poemindex": 75,
    "author": "李賀",
    "content": "本是張公子，曾名萼綠華。\n沈香燻小像，楊栁伴啼鵶。\n露重金泥冷，杯䦨玉樹斜。\n琴堂沽酒客，新買後園花。\n"
  },
  {
    "id": 62219,
    "uid": "poem-51-76",
    "chapter": "卷五十一",
    "chapternum": 51,
    "charstyle": "近體詩",
    "title": "惱公",
    "titledesc": "",
    "collection": "",
    "collectiondesc": "",
    "poemindex": 76,
    "author": "李賀",
    "content": "宋玉愁空斷，嬌饒粉自紅。\n歌聲春草露，門掩杏花叢。\n注口櫻桃小，添眉桂葉濃。\n曉奩妝秀靨，夜帳減香筒。\n鈿鏡飛孤鵲，江圖畫水葓。\n陂陀梳碧鳯，腰褭帶金蟲。\n杜若含清露，河蒲聚紫茸。\n月分蛾黛破，花合靨朱融。\n髮重疑盤霧，腰輕乍倚風。\n宻書題豆蔻，隠語笑芙蓉。\n莫鎖茱萸匣，休開翡翠籠。\n弄珠驚漢燕，燒蜜引胡蠭。\n醉纈抛紅網，單羅挂緑蒙。\n數錢敎姹女，買藥問巴賨。\n匀臉安斜雁，移鐙想夢熊。\n腸攢非束竹，弦急是張弓。\n晩樹迷新蝶，殘蜺憶斷虹。\n古時填渤澥，今日鑿崆峒。\n繡沓搴長幔，羅裙結短封。\n心搖如舞鶴，骨出似飛龍。\n井檻淋清漆，門鋪綴白銅。\n隈花開兎徑，向壁印狐蹤。\n玳瑁釘簾薄，琉璃疊扇烘。\n象牀縁素柏，瑤席卷香葱。\n細管吟朝幌，芳醪落夜楓。\n宜男生楚巷，梔子發金墉。\n龜甲開屏澀，鵞毛滲墨濃。\n黄庭留衛瓘，緑樹養韓馮。\n雞唱星懸栁，鵶啼露滴桐。\n黄娥初出座，寵妹始相從。\n蠟淚垂蘭燼，秋蕪掃綺櫳。\n吹笙翻舊引，沽酒待新豐。\n短佩愁填粟，長絃怨削菘。\n曲池眠乳鴨，小閣睡娃僮。\n褥縫篸雙綫，鉤縚辮五總。\n蜀烟飛重錦，峽雨濺輕容。\n拂鏡羞温嶠，薰衣避賈充。\n魚生玉藕下，人在石蓮中。\n含水灣蛾翠，登樓潠馬鬉。\n使君居曲陌，園令住臨卭。\n桂火流蘇暖，金爐細炷通。\n春遲王子態，鶯囀謝孃慵。\n玉漏三星曙，銅街五馬逢。\n犀株防膽怯，銀液鎮心忪。\n跳脱看年命，琵琶道吉凶。\n王時應七夕，夫位在三宫。\n無力塗雲母，多方帶藥翁。\n符因青鳥送，囊用絳紗縫。\n漢苑尋官栁，河橋閡禁鐘。\n月明中婦覺，應笑畫堂空。\n"
  },
  {
    "id": 62220,
    "uid": "poem-51-77",
    "chapter": "卷五十一",
    "chapternum": 51,
    "charstyle": "近體詩",
    "title": "王濬墓下作",
    "titledesc": "",
    "collection": "",
    "collectiondesc": "",
    "poemindex": 77,
    "author": "李賀",
    "content": "人間無阿童，猶唱水中龍。\n白草侵烟死，秋梨遶地紅。\n古書平黑石，神劍斷青銅。\n耕勢魚鱗起，墳科馬鬛封。\n菊花垂溼露，棘逕卧乾蓬。\n松栢愁香澀，南原幾夜風。\n"
  },
  {
    "id": 62221,
    "uid": "poem-51-78",
    "chapter": "卷五十一",
    "chapternum": 51,
    "charstyle": "近體詩",
    "title": "貴公子夜闌曲",
    "titledesc": "",
    "collection": "",
    "collectiondesc": "",
    "poemindex": 78,
    "author": "李賀",
    "content": "褭褭沈水烟，烏啼夜闌景。\n曲沼芙蓉波，腰圍白玉冷。\n"
  },
  {
    "id": 62222,
    "uid": "poem-51-79",
    "chapter": "卷五十一",
    "chapternum": 51,
    "charstyle": "近體詩",
    "title": "馬詩",
    "titledesc": "",
    "collection": "",
    "collectiondesc": "",
    "poemindex": 79,
    "author": "李賀",
    "content": "忽憶周天子，驅車上玉山。\n鳴騶辭鳯苑，赤驥最承恩。\n"
  },
  {
    "id": 62223,
    "uid": "poem-51-80",
    "chapter": "卷五十一",
    "chapternum": 51,
    "charstyle": "近體詩",
    "title": "馬詩",
    "titledesc": "",
    "collection": "",
    "collectiondesc": "",
    "poemindex": 80,
    "author": "李賀",
    "content": "此馬非凡馬，房星本是星。\n向前敲痩骨，猶自帶銅聲。\n"
  },
  {
    "id": 62224,
    "uid": "poem-51-81",
    "chapter": "卷五十一",
    "chapternum": 51,
    "charstyle": "近體詩",
    "title": "馬詩",
    "titledesc": "",
    "collection": "",
    "collectiondesc": "",
    "poemindex": 81,
    "author": "李賀",
    "content": "劉叔去怱怱，如今不豢龍。\n夜來霜壓棧，駿骨折西風。\n"
  },
  {
    "id": 62225,
    "uid": "poem-51-82",
    "chapter": "卷五十一",
    "chapternum": 51,
    "charstyle": "近體詩",
    "title": "馬詩",
    "titledesc": "",
    "collection": "",
    "collectiondesc": "",
    "poemindex": 82,
    "author": "李賀",
    "content": "催榜渡烏江，神騅泣向風。\n吾王今解劍，何處逐英雄。\n"
  },
  {
    "id": 62226,
    "uid": "poem-51-83",
    "chapter": "卷五十一",
    "chapternum": 51,
    "charstyle": "近體詩",
    "title": "馬詩",
    "titledesc": "",
    "collection": "",
    "collectiondesc": "",
    "poemindex": 83,
    "author": "李賀",
    "content": "唐劍斬隋公，拳毛屬太宗。\n莫嫌金甲重，且去捉飃風。\n"
  },
  {
    "id": 62227,
    "uid": "poem-51-84",
    "chapter": "卷五十一",
    "chapternum": 51,
    "charstyle": "近體詩",
    "title": "馬詩",
    "titledesc": "",
    "collection": "",
    "collectiondesc": "",
    "poemindex": 84,
    "author": "李賀",
    "content": "伯樂向前看，旋毛在腹間。\n秪今掊白草，何日驀青山。\n"
  },
  {
    "id": 62228,
    "uid": "poem-51-85",
    "chapter": "卷五十一",
    "chapternum": 51,
    "charstyle": "近體詩",
    "title": "馬詩",
    "titledesc": "",
    "collection": "",
    "collectiondesc": "",
    "poemindex": 85,
    "author": "李賀",
    "content": "武帝愛神仙，燒金得紫烟。\n廏中皆肉馬，不解上青天。\n"
  },
  {
    "id": 62229,
    "uid": "poem-51-86",
    "chapter": "卷五十一",
    "chapternum": 51,
    "charstyle": "近體詩",
    "title": "昌谷讀書示巴童",
    "titledesc": "",
    "collection": "",
    "collectiondesc": "",
    "poemindex": 86,
    "author": "李賀",
    "content": "蟲響鐙光薄，宵寒藥氣濃。\n君憐垂翅客，辛苦尚相從。\n"
  },
  {
    "id": 62230,
    "uid": "poem-51-87",
    "chapter": "卷五十一",
    "chapternum": 51,
    "charstyle": "近體詩",
    "title": "出城寄權璩楊敬之",
    "titledesc": "",
    "collection": "",
    "collectiondesc": "",
    "poemindex": 87,
    "author": "李賀",
    "content": "草暖雲昏萬里春，宫花拂面送行人。\n自言漢劍當飛去，何事還車載病身。\n"
  },
  {
    "id": 62231,
    "uid": "poem-51-88",
    "chapter": "卷五十一",
    "chapternum": 51,
    "charstyle": "近體詩",
    "title": "南園",
    "titledesc": "",
    "collection": "",
    "collectiondesc": "",
    "poemindex": 88,
    "author": "李賀",
    "content": "花枝草蔓眼中開，小白長紅越女腮。\n可憐日暮嫣香落，嫁與春風不用媒。\n"
  },
  {
    "id": 62232,
    "uid": "poem-51-89",
    "chapter": "卷五十一",
    "chapternum": 51,
    "charstyle": "近體詩",
    "title": "南園",
    "titledesc": "",
    "collection": "",
    "collectiondesc": "",
    "poemindex": 89,
    "author": "李賀",
    "content": "宫北田塍曉氣酣，黄桑飲露窣宫簾。\n長腰健婦偷攀折，將餧吳王八繭蠶。\n"
  },
  {
    "id": 62233,
    "uid": "poem-51-90",
    "chapter": "卷五十一",
    "chapternum": 51,
    "charstyle": "近體詩",
    "title": "南園",
    "titledesc": "",
    "collection": "",
    "collectiondesc": "",
    "poemindex": 90,
    "author": "李賀",
    "content": "竹裏繰絲挑網車，青蟬獨噪日光斜。\n桃膠迎夏香琥珀，自課越儂能種瓜。\n"
  },
  {
    "id": 62234,
    "uid": "poem-51-91",
    "chapter": "卷五十一",
    "chapternum": 51,
    "charstyle": "近體詩",
    "title": "南園",
    "titledesc": "",
    "collection": "",
    "collectiondesc": "",
    "poemindex": 91,
    "author": "李賀",
    "content": "三十未有二十餘，白日長飢小甲蔬。\n橋頭長老相哀念，因遺戎韜一卷書。\n"
  },
  {
    "id": 62235,
    "uid": "poem-51-92",
    "chapter": "卷五十一",
    "chapternum": 51,
    "charstyle": "近體詩",
    "title": "南園",
    "titledesc": "",
    "collection": "",
    "collectiondesc": "",
    "poemindex": 92,
    "author": "李賀",
    "content": "男兒何不帶吳鈎，收取關山五十州。\n請君暫上凌烟閣，若箇書生萬户侯。\n"
  },
  {
    "id": 62236,
    "uid": "poem-51-93",
    "chapter": "卷五十一",
    "chapternum": 51,
    "charstyle": "近體詩",
    "title": "南園",
    "titledesc": "",
    "collection": "",
    "collectiondesc": "",
    "poemindex": 93,
    "author": "李賀",
    "content": "尋章摘句老雕蟲，曉月當簾挂玉弓。\n不見年年遼海上，文章何處哭秋風。\n"
  },
  {
    "id": 62237,
    "uid": "poem-51-94",
    "chapter": "卷五十一",
    "chapternum": 51,
    "charstyle": "近體詩",
    "title": "南園",
    "titledesc": "",
    "collection": "",
    "collectiondesc": "",
    "poemindex": 94,
    "author": "李賀",
    "content": "長卿牢落悲空舍，曼倩恢諧取自容。\n見買若耶溪水劍，明朝歸去事猿公。\n"
  },
  {
    "id": 62238,
    "uid": "poem-51-95",
    "chapter": "卷五十一",
    "chapternum": 51,
    "charstyle": "近體詩",
    "title": "南園",
    "titledesc": "",
    "collection": "",
    "collectiondesc": "",
    "poemindex": 95,
    "author": "李賀",
    "content": "春水初生乳燕飛，黄蜂小尾撲花歸。\n窻舍遠色通書幌，魚擁香鈎近石磯。\n"
  },
  {
    "id": 62239,
    "uid": "poem-51-96",
    "chapter": "卷五十一",
    "chapternum": 51,
    "charstyle": "近體詩",
    "title": "南園",
    "titledesc": "",
    "collection": "",
    "collectiondesc": "",
    "poemindex": 96,
    "author": "李賀",
    "content": "泉沙耎卧鴛鴦暖，曲岸迴篙舴艋遲。\n瀉酒木蘭椒葉蓋，病容扶起種菱絲。\n"
  },
  {
    "id": 62240,
    "uid": "poem-51-97",
    "chapter": "卷五十一",
    "chapternum": 51,
    "charstyle": "近體詩",
    "title": "南園",
    "titledesc": "",
    "collection": "",
    "collectiondesc": "",
    "poemindex": 97,
    "author": "李賀",
    "content": "邉壤今朝憶蔡邕，無心裁曲卧春風。\n舍南有竹堪書字，老去溪頭作釣翁。\n"
  },
  {
    "id": 62241,
    "uid": "poem-51-98",
    "chapter": "卷五十一",
    "chapternum": 51,
    "charstyle": "近體詩",
    "title": "南園",
    "titledesc": "",
    "collection": "",
    "collectiondesc": "",
    "poemindex": 98,
    "author": "李賀",
    "content": "長巒谷口倚嵇家，白晝千峯老翠華。\n自履藤鞵收石蜜，手牽苔絮長蒓花。\n"
  },
  {
    "id": 62242,
    "uid": "poem-51-99",
    "chapter": "卷五十一",
    "chapternum": 51,
    "charstyle": "近體詩",
    "title": "南園",
    "titledesc": "",
    "collection": "",
    "collectiondesc": "",
    "poemindex": 99,
    "author": "李賀",
    "content": "松溪黑水新龍卵，桂洞生硝舊馬牙。\n誰為虞卿裁道帔，輕綃一匹染朝霞。\n"
  },
  {
    "id": 62243,
    "uid": "poem-51-100",
    "chapter": "卷五十一",
    "chapternum": 51,
    "charstyle": "近體詩",
    "title": "昌谷北園新筍",
    "titledesc": "",
    "collection": "",
    "collectiondesc": "",
    "poemindex": 100,
    "author": "李賀",
    "content": "斫取青光冩楚辭，膩香春粉黑離離。\n無情有恨何人見，露壓烟啼千萬枝。\n"
  },
  {
    "id": 62244,
    "uid": "poem-51-101",
    "chapter": "卷五十一",
    "chapternum": 51,
    "charstyle": "近體詩",
    "title": "酬答",
    "titledesc": "",
    "collection": "",
    "collectiondesc": "",
    "poemindex": 101,
    "author": "李賀",
    "content": "金魚公子夾衫長，宻裝腰䩠割玉方。\n行處春風隨馬尾，栁花偏打内家香。\n"
  }
]