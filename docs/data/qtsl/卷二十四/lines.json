[
  {
    "id": 125023,
    "uid": "line-24-1",
    "chapter": "卷二十四",
    "chapternum": 24,
    "charstyle": "",
    "linenum": 1,
    "type": "章节说明",
    "linetype": "bookdesc",
    "content": "欽定四庫全書",
    "author": ""
  },
  {
    "id": 125024,
    "uid": "line-24-2",
    "chapter": "卷二十四",
    "chapternum": 24,
    "charstyle": "",
    "linenum": 2,
    "type": "章节说明",
    "linetype": "bookdesc",
    "content": "御定全唐詩錄卷二十四",
    "author": ""
  },
  {
    "id": 125025,
    "uid": "line-24-3",
    "chapter": "卷二十四",
    "chapternum": 24,
    "charstyle": "",
    "linenum": 3,
    "type": "作者",
    "linetype": "author",
    "content": "杜甫",
    "author": "杜甫"
  },
  {
    "id": 125026,
    "uid": "line-24-4",
    "chapter": "卷二十四",
    "chapternum": 24,
    "charstyle": "",
    "linenum": 4,
    "type": "作者说明",
    "linetype": "authordesc",
    "content": "甫字子美本襄陽人後徙河南鞏縣天寳初應進士不第天寶末獻三大禮賦明皇奇之召試文章授京兆府兵曹㕘軍十五載祿山陷京師肅宗徴兵靈武甫自京師宵遁赴河西謁肅宗於彭原郡拜右拾遺房琯布衣時與甫善時琯為宰相請自率師討賊帝許之其年十月琯兵敗於陳濤斜明年春琯罷相甫上疏言琯有才不宜罷免肅宗怒貶琯為刺史出甫為華州司功㕘軍時關畿亂離榖食踊貴甫寓居成州同谷縣自負薪採梠兒女餓殍者數人久之召補京兆府功曹上元二年冬黃門侍郎鄭國公嚴武鎮成都奏為節度叅謀檢校尚書工部員外郎賜緋魚袋武與甫世舊待遇甚隆甫性褊躁無器度恃恩放恣嘗憑醉登武之牀瞪視武曰嚴挺之乃有此兒武雖急暴不以為忤甫於成都浣花里種竹植樹結廬枕江縱酒嘯咏與田夫野老相狎蕩無拘檢嚴武過之有時不冠其傲誕如此永泰元年夏武卒甫無所依及郭英乂代武鎮成都英乂武人麤暴無能刺謁乃遊東蜀依髙適既至而適卒是嵗崔寧殺英乂楊子琳攻西川蜀中大亂甫以其家避亂荆楚扁舟下峡未維舟而江陵亂乃溯沿湘流遊衡山寓居耒陽甫嘗遊嶽廟為暴水所阻旬日不得食耒陽聶令知之自棹舟迎甫而還永泰二年啗牛肉白酒一夕而卒於耒陽時年五十九子宗武流落湖湘而卒元和中宗武子嗣業自耒陽遷甫之柩歸葬於偃師縣西北首陽山之前天寶末詩人甫與李白齊名而白自負文格放達譏甫齷齪而有飯顆山頭之嘲誚元和中詞人元稹論李杜之優劣曰唐興官學大振歴世之文能者互出而又沈宋之流研練精切穏順聲勢謂之為律詩由是而後文變之體極焉然而莫不好古者遺近務華者去實效齊梁則不迨於魏晉工樂府則力屈於五言律切則骨格不存閑暇則纖濃莫備至於子美盖所謂上薄風騷下該沈宋言奪蘇李氣吞曹劉掩顔謝之孤髙雜徐庾之流麗盡得古今之體勢而兼人之所獨專矣是時山東人李白亦以奇文取稱時人謂之李杜予觀其壯浪縱恣擺去拘束摸寫物象及樂府歌詩誠亦差肩於子美矣至若鋪陳終始排比聲韻大或千言次猶數百詞氣豪邁而風調清深屬對律切而脱棄凡近則李尚不能歴其藩翰况堂奧乎自後屬文者以稹論為是新書云甫曠放不自檢好論天下大事髙而不切少與李白齊名時號李杜嘗從白及髙適過汴州酒酣登吹䑓慷慨懷古人莫測也數嘗冦亂挺節無所汚為歌詩傷時撓弱情不忘君人憐其忠云詩話云有病瘧者子美曰吾詩可以療之病者云何曰夜䦨更秉燭相對如夢寐其人誦之瘧猶是杜曰更誦吾詩云子璋髑髏血糢糊手提擲還崔大夫其人誦之果愈",
    "author": "杜甫"
  },
  {
    "id": 125027,
    "uid": "line-24-5",
    "chapter": "卷二十四",
    "chapternum": 24,
    "charstyle": "",
    "linenum": 5,
    "type": "作者说明",
    "linetype": "authordesc",
    "content": "劉禹錫嘉話曰為詩用僻字須有来處常訝杜員外巨顙拆老拳疑老拳無據及覽石勒傳卿旣遭孤老拳孤亦飽卿毒手豈虚言哉後輩業詩即須有據不可率爾道也",
    "author": "杜甫"
  },
  {
    "id": 125028,
    "uid": "line-24-6",
    "chapter": "卷二十四",
    "chapternum": 24,
    "charstyle": "",
    "linenum": 6,
    "type": "作者说明",
    "linetype": "authordesc",
    "content": "古今詩話曰章聖問侍臣唐時酒每斗價㡬何丁晉公奏曰唐時酒每斗三百文舉杜詩以證章聖大喜曰杜甫詩自可為一代之史也",
    "author": "杜甫"
  },
  {
    "id": 125029,
    "uid": "line-24-7",
    "chapter": "卷二十四",
    "chapternum": 24,
    "charstyle": "",
    "linenum": 7,
    "type": "作者说明",
    "linetype": "authordesc",
    "content": "蘇東坡曰子美自許稷與契人未必許也然其詩云舜舉十六相身尊道更髙秦時用商鞅法令如牛毛自是稷契輩人口中語也又云知名未足稱局促商山芝又云王侯與螻蟻同盡随丘墟願聞第一義回向心地初乃知子美詩外尚有事在也石林葉夢得詩話曰詩語固忌用巧太過然緣情體物自有天然工巧而不見其刻削之痕老杜細雨魚兒出微風燕子斜此十字殆無一字虚設細雨著水面為漚魚常上浮而淰若大雨則伏而不出燕體輕弱風猛則不能勝惟微風乃受以為勢故又有輕燕受風斜之句至若穿花蛺蝶深深見㸃水蜻蜓欵欵飛深深字若無穿字欵欵字若無㸃字皆無以見其精微如此然讀之渾然全似未甞用力此所以不礙其氣格超勝唐末諸子為之便當入魚躍練江抛玉尺鶯穿柳絲織金梭體矣詩人以一字為工世固知之惟老杜變化開闔出奇無窮殆不可以形迹捕詰如江山有巴蜀棟宇自齊梁則其逺近數千里上下數百年只在有與自兩字間而吐吞山水之氣俯仰古今之懷皆見於言外此工妙至到人力不可及也",
    "author": "杜甫"
  },
  {
    "id": 125030,
    "uid": "line-24-8",
    "chapter": "卷二十四",
    "chapternum": 24,
    "charstyle": "",
    "linenum": 8,
    "type": "作者说明",
    "linetype": "authordesc",
    "content": "孫僅叙曰洎夫子之為也剔陳梁亂齊宋抉晉魏瀦其淫波遏其煩聲與周楚西漢相準的其夐邈髙聳則若鑿太虚而噭萬籟其馳驟怪駭則若仗天策而騎箕尾其首截峻整則若儼鈎陳而界雲漢樞機日月開闔雷電昂昂然神其謀挺其勇握其正以髙視天壤趨入作者之域所謂真粹氣中人也公之詩支而為六家孟郊得其氣焰張籍得其簡麗姚合得其清雅賈島得其奇僻杜牧薛能得其豪健陸龜䝉得其贍博皆出公之奇偏爾尚軒軒然自號一家爀世恒俗後人師儗不暇矧合之乎風騷而下唐而上一人而已",
    "author": "杜甫"
  },
  {
    "id": 125031,
    "uid": "line-24-9",
    "chapter": "卷二十四",
    "chapternum": 24,
    "charstyle": "古體詩",
    "linenum": 9,
    "type": "古近体",
    "linetype": "charstyle",
    "content": "古體詩",
    "author": "杜甫"
  },
  {
    "id": 125032,
    "uid": "line-24-10",
    "chapter": "卷二十四",
    "chapternum": 24,
    "charstyle": "古體詩",
    "linenum": 10,
    "type": "标题",
    "linetype": "title",
    "content": "奉贈韋左丞丈二十二韻",
    "author": "杜甫"
  },
  {
    "id": 125033,
    "uid": "line-24-11",
    "chapter": "卷二十四",
    "chapternum": 24,
    "charstyle": "古體詩",
    "linenum": 11,
    "type": "内容",
    "linetype": "content",
    "content": "紈袴不餓死儒冠多誤身丈人試靜聴賤子請具陳甫昔少年日早充觀國賓讀書破萬卷下筆如有神賦料揚雄敵詩看子建親李邕求識面王翰願卜鄰自謂頗挺出立登要路津致君堯舜上再使風俗淳此意竟蕭條行歌非隠淪騎驢三十載旅食京華春朝扣富兒門暮随肥馬塵殘杯與冷炙到處潛悲辛主上頃見徴歘然欲求伸青冥却垂翅蹭蹬無縱鱗甚愧丈人厚甚知丈人真每於百寮上猥誦佳句新竊效貢公喜難甘原憲貧焉能心怏怏祗是走踆踆今欲東入海即將西去秦尚憐終南山回首清渭濱常擬報一飯况懷辭大臣白鷗沒浩蕩萬里誰能馴",
    "author": "杜甫"
  },
  {
    "id": 125034,
    "uid": "line-24-12",
    "chapter": "卷二十四",
    "chapternum": 24,
    "charstyle": "古體詩",
    "linenum": 12,
    "type": "标题",
    "linetype": "title",
    "content": "送髙三十五書記",
    "author": "杜甫"
  },
  {
    "id": 125035,
    "uid": "line-24-13",
    "chapter": "卷二十四",
    "chapternum": 24,
    "charstyle": "古體詩",
    "linenum": 13,
    "type": "内容",
    "linetype": "content",
    "content": "崆峒小麥熟且願休王師請公問主將焉用窮荒為饑鷹未飽肉側翅隨人飛髙生跨鞍馬有似幽幷兒脱身簿尉中始與捶楚辭借問今何官觸熱向武威答云一書記所媿國士知人實不易知更須慎其儀十年出幕府自可持旌麾此行旣特達足以慰所思男兒功名遂亦在老大時常恨結歡淺各在天一涯又如參與商慘慘中腸悲驚風吹鴻鵠不得相追隨黃塵翳沙漠念子何當歸邊城有餘力早寄從軍詩",
    "author": "杜甫"
  },
  {
    "id": 125036,
    "uid": "line-24-14",
    "chapter": "卷二十四",
    "chapternum": 24,
    "charstyle": "古體詩",
    "linenum": 14,
    "type": "标题",
    "linetype": "title",
    "content": "贈李白",
    "author": "杜甫"
  },
  {
    "id": 125037,
    "uid": "line-24-15",
    "chapter": "卷二十四",
    "chapternum": 24,
    "charstyle": "古體詩",
    "linenum": 15,
    "type": "内容",
    "linetype": "content",
    "content": "二年客東都所歴厭機巧野人對羶腥蔬食常不飽豈無青精飯使我顔色好苦乏大藥資山林跡如掃李侯金閨彦脱身事幽討亦有梁宋遊方期拾瑶草",
    "author": "杜甫"
  },
  {
    "id": 125038,
    "uid": "line-24-16",
    "chapter": "卷二十四",
    "chapternum": 24,
    "charstyle": "古體詩",
    "linenum": 16,
    "type": "标题",
    "linetype": "title",
    "content": "遊龍門奉先寺",
    "author": "杜甫"
  },
  {
    "id": 125039,
    "uid": "line-24-17",
    "chapter": "卷二十四",
    "chapternum": 24,
    "charstyle": "古體詩",
    "linenum": 17,
    "type": "内容",
    "linetype": "content",
    "content": "已從招提遊更宿招提境陰壑生虚籟月林散清影天闕象緯逼雲卧衣裳冷欲覺聞晨鐘令人發深省",
    "author": "杜甫"
  },
  {
    "id": 125040,
    "uid": "line-24-18",
    "chapter": "卷二十四",
    "chapternum": 24,
    "charstyle": "古體詩",
    "linenum": 18,
    "type": "标题",
    "linetype": "title",
    "content": "望嶽",
    "author": "杜甫"
  },
  {
    "id": 125041,
    "uid": "line-24-19",
    "chapter": "卷二十四",
    "chapternum": 24,
    "charstyle": "古體詩",
    "linenum": 19,
    "type": "内容",
    "linetype": "content",
    "content": "岱宗夫如何齊魯青未了造化鍾神秀陰陽割昏曉盪胷生曾雲决眥入歸鳥㑹當凌絶頂一覽衆山小",
    "author": "杜甫"
  },
  {
    "id": 125042,
    "uid": "line-24-20",
    "chapter": "卷二十四",
    "chapternum": 24,
    "charstyle": "古體詩",
    "linenum": 20,
    "type": "标题",
    "linetype": "title",
    "content": "贈衛八處士",
    "author": "杜甫"
  },
  {
    "id": 125043,
    "uid": "line-24-21",
    "chapter": "卷二十四",
    "chapternum": 24,
    "charstyle": "古體詩",
    "linenum": 21,
    "type": "内容",
    "linetype": "content",
    "content": "人生不相見動如參與商今夕復何夕共此燈燭光少壯能㡬時鬢髮各已蒼訪舊半為鬼驚呼熱中腸焉知二十載重上君子堂昔别君未婚兒女忽成行怡然敬父執問我来何方問答乃未已兒女羅酒漿夜雨剪春韭新炊間黄粱主稱㑹面難一舉累十觴十觴亦不醉感子故意長明日隔山岳世事兩茫茫",
    "author": "杜甫"
  },
  {
    "id": 125044,
    "uid": "line-24-22",
    "chapter": "卷二十四",
    "chapternum": 24,
    "charstyle": "古體詩",
    "linenum": 22,
    "type": "标题",
    "linetype": "title",
    "content": "同諸公登慈恩寺塔",
    "author": "杜甫"
  },
  {
    "id": 125045,
    "uid": "line-24-23",
    "chapter": "卷二十四",
    "chapternum": 24,
    "charstyle": "古體詩",
    "linenum": 23,
    "type": "内容",
    "linetype": "content",
    "content": "髙標跨蒼穹烈風無時休自非曠士懷登兹翻百憂方知象教力足可追冥搜仰穿龍虵窟始出枝撐幽七星在北戸河漢聲西流羲和鞭白日少昊行清秋秦山忽破碎涇渭不可求俯視但一氣焉能辨皇州迴首叫虞舜蒼梧雲正愁惜哉瑶池飲日晏崑崙丘黄鵠去不息哀鳴何所投君看隨陽雁各有稻粱謀",
    "author": "杜甫"
  },
  {
    "id": 125046,
    "uid": "line-24-24",
    "chapter": "卷二十四",
    "chapternum": 24,
    "charstyle": "古體詩",
    "linenum": 24,
    "type": "标题",
    "linetype": "title",
    "content": "示從孫濟",
    "author": "杜甫"
  },
  {
    "id": 125047,
    "uid": "line-24-25",
    "chapter": "卷二十四",
    "chapternum": 24,
    "charstyle": "古體詩",
    "linenum": 25,
    "type": "内容",
    "linetype": "content",
    "content": "平明跨驢出未知適誰門權門多噂𠴲且復尋諸孫諸孫貧無事宅舍如荒村堂前自生竹堂後自生萱萱草秋已死竹枝霜不繁淘米少汲水汲多井水渾刈葵莫放手放手傷葵根阿翁懶惰久覺兒行步奔所来為宗族亦不為盤飱小人利口實薄俗難可論勿受外嫌猜同姓古所敦",
    "author": "杜甫"
  },
  {
    "id": 125048,
    "uid": "line-24-26",
    "chapter": "卷二十四",
    "chapternum": 24,
    "charstyle": "古體詩",
    "linenum": 26,
    "type": "标题",
    "linetype": "title",
    "content": "九日寄岑參",
    "author": "杜甫"
  },
  {
    "id": 125049,
    "uid": "line-24-27",
    "chapter": "卷二十四",
    "chapternum": 24,
    "charstyle": "古體詩",
    "linenum": 27,
    "type": "内容",
    "linetype": "content",
    "content": "出門復入門兩脚但如舊所向泥活活思君令人瘦沈吟坐西軒飲食錯昏晝寸步曲江頭難為一相就吁嗟乎蒼生稼穡不可救安得誅雲師疇能補天漏大明韜日月曠野號禽獸君子強逶迤小人困馳驟維南有崇山恐與川浸溜是節東籬菊紛披為誰秀岑生多新詩性亦嗜醇酎采采黄金花何由滿衣褏",
    "author": "杜甫"
  },
  {
    "id": 125050,
    "uid": "line-24-28",
    "chapter": "卷二十四",
    "chapternum": 24,
    "charstyle": "古體詩",
    "linenum": 28,
    "type": "标题",
    "linetype": "title",
    "content": "渼陂西南臺",
    "author": "杜甫"
  },
  {
    "id": 125051,
    "uid": "line-24-29",
    "chapter": "卷二十四",
    "chapternum": 24,
    "charstyle": "古體詩",
    "linenum": 29,
    "type": "内容",
    "linetype": "content",
    "content": "髙臺面蒼陂六月風日冷蕪葭離披去天水相與永懷新目似擊接要心已領仿像識鮫人空濛辨魚艇錯磨終南翠顛倒白閣影崷崒増光輝乗陵惜俄頃勞生愧嚴鄭外物慕張邴世復輕驊騮吾甘雜鼃黽知歸俗可忽取適事莫並身退豈待官老来苦便靜况資菱芡足庶結茅茨迥從此具扁舟彌年逐清景",
    "author": "杜甫"
  },
  {
    "id": 125052,
    "uid": "line-24-30",
    "chapter": "卷二十四",
    "chapternum": 24,
    "charstyle": "古體詩",
    "linenum": 30,
    "type": "标题",
    "linetype": "title",
    "content": "戲簡鄭廣文䖍兼呈蘇司業源明",
    "author": "杜甫"
  },
  {
    "id": 125053,
    "uid": "line-24-31",
    "chapter": "卷二十四",
    "chapternum": 24,
    "charstyle": "古體詩",
    "linenum": 31,
    "type": "内容",
    "linetype": "content",
    "content": "廣文到官舎繫馬堂階下醉則騎馬歸頗遭官長罵才名四十年坐客寒無氈賴有蘇司業時時與酒錢",
    "author": "杜甫"
  },
  {
    "id": 125054,
    "uid": "line-24-32",
    "chapter": "卷二十四",
    "chapternum": 24,
    "charstyle": "古體詩",
    "linenum": 32,
    "type": "标题",
    "linetype": "title",
    "content": "夏日李公見訪〈李時為太子家令〉",
    "author": "杜甫"
  },
  {
    "id": 125055,
    "uid": "line-24-33",
    "chapter": "卷二十四",
    "chapternum": 24,
    "charstyle": "古體詩",
    "linenum": 33,
    "type": "内容",
    "linetype": "content",
    "content": "逺林暑氣薄公子過我遊貧居類村塢僻近城南樓㫄舎頗淳朴所願亦易求隔屋喚西家借問有酒不牆頭過濁醪展席俯長流清風左右至客意已驚秋巢多衆鳥鬬葉宻鳴蟬稠苦遭此物聒孰謂吾廬幽水花晩色靜庶足充淹留預恐樽中盡更起為君謀",
    "author": "杜甫"
  },
  {
    "id": 125056,
    "uid": "line-24-34",
    "chapter": "卷二十四",
    "chapternum": 24,
    "charstyle": "古體詩",
    "linenum": 34,
    "type": "标题",
    "linetype": "title",
    "content": "奉同郭給事湯東靈湫作",
    "author": "杜甫"
  },
  {
    "id": 125057,
    "uid": "line-24-35",
    "chapter": "卷二十四",
    "chapternum": 24,
    "charstyle": "古體詩",
    "linenum": 35,
    "type": "内容",
    "linetype": "content",
    "content": "東山氣鴻濛宫殿居上頭君来必十月樹羽臨九州陰火煮玉泉噴薄漲巖幽有時浴赤日光抱空中樓閬風入轍跡曠原延㝠搜沸天萬乗動觀水百丈湫幽靈斯可佳王命官屬休初聞龍用壯擘石摧林丘中夜窟宅改移因風雨秋倒懸瑶池影屈注蒼江流味如甘露漿揮弄滑且柔翠旗淡偃蹇雲車紛少留簫鼓蕩四溟異香泱漭浮鮫人獻微綃曾祝沈豪牛百祥奔盛明古先莫能儔坡陁金蝦蟆出見盖有由至尊顧之笑王母不𡧓收復歸虚無底化作長黄虬飄飄青瑣郎文彩珊瑚鈎浩歌淥水曲清絶聴者愁〈箋注援酉陽雜俎所載月光屬林尋化金背蝦蟆事以為月者陰精后妃之象托喻貴妃之暱祿山〉",
    "author": "杜甫"
  },
  {
    "id": 125058,
    "uid": "line-24-36",
    "chapter": "卷二十四",
    "chapternum": 24,
    "charstyle": "古體詩",
    "linenum": 36,
    "type": "标题",
    "linetype": "title",
    "content": "自京赴奉先縣詠懷五百字",
    "author": "杜甫"
  },
  {
    "id": 125059,
    "uid": "line-24-37",
    "chapter": "卷二十四",
    "chapternum": 24,
    "charstyle": "古體詩",
    "linenum": 37,
    "type": "内容",
    "linetype": "content",
    "content": "杜陵有布衣老大意轉拙許身一何愚竊比稷與契居然成濩落白首甘契闊蓋棺事則已此志常覬豁窮年憂黎元歎息腸内熱取笑同學翁浩歌彌激烈非無江海志蕭灑送日月生逢堯舜君不忍便永訣當今廊廟具構厦豈云缺葵藿傾太陽物性固莫奪顧惟螻螘輩但自求其穴胡為慕大鯨輒擬偃溟渤以兹悟生理獨恥事干謁兀兀遂至今忍為塵埃沒終愧巢與由未能易其節沈飲聊自適放歌頗愁絶嵗暮百草零疾風髙岡裂天衢陰崢嶸客子中夜發霜嚴衣帶斷指直不得結凌晨過驪山御榻在嵽嵲蚩尤塞寒空蹴踏崖谷滑瑶池氣鬱律羽林相摩戛君臣留懽娱樂動殷樛嶱賜浴皆長纓與宴非短褐彤廷所分帛本自寒女出鞭撻其夫家聚斂貢城闕聖人筐篚恩實欲邦國活臣如忽至理君豈棄此物多士盈朝廷仁者宜戰慄况聞内金盤盡在衛霍室中堂舞神仙煙霧散玉質煖客貂䑕裘悲管逐清瑟勸客駞蹄羮霜橙壓香橘朱門酒肉臭路有凍死骨榮枯咫尺異惆悵難再述北轅就涇渭官渡又改轍羣氷從西下極目髙崪兀疑是崆峒来恐觸天柱折河梁幸未坼枝橕聲窸窣行旅相攀援川廣不可越老妻寄異縣十口隔風雪誰能久不顧庶往共饑渴入門聞號咷幼子饑巳卒吾寧捨一哀里巷亦嗚咽所愧為人父無食致夭折豈知秋禾登貧窶有倉卒生常免租税名不隸征伐撫跡猶酸辛平人固騷屑黙思失業徒因念逺戍卒憂端齊終南澒洞不可掇",
    "author": "杜甫"
  },
  {
    "id": 125060,
    "uid": "line-24-38",
    "chapter": "卷二十四",
    "chapternum": 24,
    "charstyle": "古體詩",
    "linenum": 38,
    "type": "标题",
    "linetype": "title",
    "content": "白水縣崔少府十九翁髙齋三十韻",
    "author": "杜甫"
  },
  {
    "id": 125061,
    "uid": "line-24-39",
    "chapter": "卷二十四",
    "chapternum": 24,
    "charstyle": "古體詩",
    "linenum": 39,
    "type": "内容",
    "linetype": "content",
    "content": "客從南縣來浩蕩無與適旅食白日長况當朱炎赫髙齋坐林杪信宿游衍閴清晨陪躋攀傲睨俯峭壁崇岡相枕帶曠野懷咫尺始知賢主人贈此遣愁寂危堦根青冥曾氷生淅瀝上有無心雲下有欲落石泉聲聞復急動靜隨所擊鳥呼藏其身有似懼彈射吏隠適情性兹焉其窟宅白水見舅氏諸翁乃仙伯杖藜長松隂作尉窮谷僻為我炊雕胡逍遥展良覿坐久風頗愁晚来山更碧相對十丈蛟歘翻盤渦坼何得空裏雷殷殷尋地脉煙氛藹𡺚崒魍魎森慘戚崑崙崆峒顛迴首如不隔前軒頽反照巉絶華岳赤兵氣漲林巒川光雜鋒鏑知是相公軍鐵馬雲霧積玉觴淡無味羌羯豈強敵長歌激屋梁淚下流衽席人生半哀樂天池有順逆慨彼萬國夫休明備征狄猛將紛填委廟謀蓄長策東郊何時開帶甲且未釋欲告清宴罷難拒幽明迫三歎酒食旁何由似平昔",
    "author": "杜甫"
  },
  {
    "id": 125062,
    "uid": "line-24-40",
    "chapter": "卷二十四",
    "chapternum": 24,
    "charstyle": "古體詩",
    "linenum": 40,
    "type": "标题",
    "linetype": "title",
    "content": "大雲寺賛公房",
    "author": "杜甫"
  },
  {
    "id": 125063,
    "uid": "line-24-41",
    "chapter": "卷二十四",
    "chapternum": 24,
    "charstyle": "古體詩",
    "linenum": 41,
    "type": "内容组合",
    "linetype": "contentgroup",
    "content": "",
    "author": "杜甫"
  },
  {
    "id": 125064,
    "uid": "line-24-42",
    "chapter": "卷二十四",
    "chapternum": 24,
    "charstyle": "古體詩",
    "linenum": 42,
    "type": "内容",
    "linetype": "content",
    "content": "心在水精域衣霑春雨時洞門盡徐步深院果幽期到扉開復閉撞鐘齋及兹醍醐長發性飲食過扶衰把臂有多日開懷無愧辭黄鸝度結搆紫鴿下罘罳愚意㑹所適花邊行自遲湯休起我病微笑索題詩",
    "author": "杜甫"
  },
  {
    "id": 125065,
    "uid": "line-24-43",
    "chapter": "卷二十四",
    "chapternum": 24,
    "charstyle": "古體詩",
    "linenum": 43,
    "type": "内容",
    "linetype": "content",
    "content": "細軟青絲履光明白㲲巾深藏供老宿取用及吾身自顧轉無趣交情何尚新道林才不世惠逺徳過人雨瀉暮簷竹風吹青井芹天陰對圗畫最覺潤龍鱗",
    "author": "杜甫"
  },
  {
    "id": 125066,
    "uid": "line-24-44",
    "chapter": "卷二十四",
    "chapternum": 24,
    "charstyle": "古體詩",
    "linenum": 44,
    "type": "内容",
    "linetype": "content",
    "content": "燈影照無睡心清聞妙香夜深殿突兀風動金鋃鐺天黑閉春院地清棲暗芳玉繩迴斷絶鐵鳳森翺翔梵放時出寺鐘殘仍殷牀明朝在沃野苦見塵沙黄",
    "author": "杜甫"
  },
  {
    "id": 125067,
    "uid": "line-24-45",
    "chapter": "卷二十四",
    "chapternum": 24,
    "charstyle": "古體詩",
    "linenum": 45,
    "type": "内容",
    "linetype": "content",
    "content": "童兒汲井華慣㨗瓶上手霑灑不濡地掃除似無箒明霞爛複閣霽霧搴髙牖側塞被徑花飄颻委墀柳艱難世事迫隠遁佳期後晤語契深心那能總鉗口奉辭還杖策暫别終回首泱泱泥汚人听听國多狗既未免羈絆時来憇奔走近公如白雪執熱煩何有",
    "author": "杜甫"
  },
  {
    "id": 125068,
    "uid": "line-24-46",
    "chapter": "卷二十四",
    "chapternum": 24,
    "charstyle": "古體詩",
    "linenum": 46,
    "type": "内容组合",
    "linetype": "contentgroup",
    "content": "",
    "author": "杜甫"
  },
  {
    "id": 125069,
    "uid": "line-24-47",
    "chapter": "卷二十四",
    "chapternum": 24,
    "charstyle": "古體詩",
    "linenum": 47,
    "type": "标题",
    "linetype": "title",
    "content": "晦日尋崔戢李封",
    "author": "杜甫"
  },
  {
    "id": 125070,
    "uid": "line-24-48",
    "chapter": "卷二十四",
    "chapternum": 24,
    "charstyle": "古體詩",
    "linenum": 48,
    "type": "内容",
    "linetype": "content",
    "content": "朝光入甕牖尸寝驚弊裘起行視天宇春氣漸和柔興来不暇嬾今晨梳我頭出門無所待徒步覺自由杖藜復恣意免值公與侯晚定崔李交㑹心真罕儔每過得酒傾二宅可淹留喜結仁里懽况因令節求李生園欲荒舊竹頗修修引客看掃除隨時成獻酬崔侯初筵色已畏空尊愁未知天下士至性有此不草芽既青出蜂聲亦煖遊思見農器陳何當甲兵休上古葛天民不貽黄屋憂至今阮籍等熟醉為身謀威鳳髙其翔長鯨吞九州地軸為之翻百川皆亂流當歌欲一放淚下恐莫收濁醪有妙理庶用慰沈浮",
    "author": "杜甫"
  },
  {
    "id": 125071,
    "uid": "line-24-49",
    "chapter": "卷二十四",
    "chapternum": 24,
    "charstyle": "古體詩",
    "linenum": 49,
    "type": "标题",
    "linetype": "title",
    "content": "雨過蘇端〈端置酒〉",
    "author": "杜甫"
  },
  {
    "id": 125072,
    "uid": "line-24-50",
    "chapter": "卷二十四",
    "chapternum": 24,
    "charstyle": "古體詩",
    "linenum": 50,
    "type": "内容",
    "linetype": "content",
    "content": "雞鳴風雨交久旱雲亦好杖藜入春泥無食起我早諸家憶所歴一飯跡便掃蘇侯得數過懽喜每傾倒也復可憐人呼兒具梨棗濁醪必在眼盡醉攄懐抱紅稠屋角花碧委牆隅草親賓縱談謔喧鬧慰衰老况䝉霈澤垂糧粒或自保妻孥隔軍壘撥棄不擬道",
    "author": "杜甫"
  },
  {
    "id": 125073,
    "uid": "line-24-51",
    "chapter": "卷二十四",
    "chapternum": 24,
    "charstyle": "古體詩",
    "linenum": 51,
    "type": "标题",
    "linetype": "title",
    "content": "喜晴",
    "author": "杜甫"
  },
  {
    "id": 125074,
    "uid": "line-24-52",
    "chapter": "卷二十四",
    "chapternum": 24,
    "charstyle": "古體詩",
    "linenum": 52,
    "type": "内容",
    "linetype": "content",
    "content": "皇天久不雨既雨晴亦佳出郭眺西郊肅肅春増華青熒陵陂麥窈窕桃李花春夏各有實我饑豈無涯干戈雖橫放慘澹鬬龍𧉮甘澤不猶愈且耕今未賒丈夫則帶甲婦女終在家力難及黍稷得種菜與麻千載商山芝往者東門𤓰其人骨已朽此道誰疵瑕英賢遇轗軻逺引蟠泥沙顧慙昧所適廻首白日斜漢陰有鹿門滄海有靈查焉能學衆口咄咄空咨嗟",
    "author": "杜甫"
  },
  {
    "id": 125075,
    "uid": "line-24-53",
    "chapter": "卷二十四",
    "chapternum": 24,
    "charstyle": "古體詩",
    "linenum": 53,
    "type": "标题",
    "linetype": "title",
    "content": "送率府程錄事還鄉〈程攜酒饌相就取别〉",
    "author": "杜甫"
  },
  {
    "id": 125076,
    "uid": "line-24-54",
    "chapter": "卷二十四",
    "chapternum": 24,
    "charstyle": "古體詩",
    "linenum": 54,
    "type": "内容",
    "linetype": "content",
    "content": "鄙夫行衰謝抱病昏妄集常時往還人記一不識十程侯晩相遇與語才傑立薫然耳目開頗覺聰明入千載得鮑叔末契有所及意鍾老柏青義動脩𧉮蟄若人可數見慰我垂白泣告别無淹晷百憂復相襲内愧突不黔庶羞以賙給素絲挈長魚碧酒随玉粒途窮見交態世梗悲路澁東風吹春氷泱莽后土濕念君惜羽翮既飽更思戢莫作翻雲鶻聞呼向禽急",
    "author": "杜甫"
  },
  {
    "id": 125077,
    "uid": "line-24-55",
    "chapter": "卷二十四",
    "chapternum": 24,
    "charstyle": "古體詩",
    "linenum": 55,
    "type": "标题",
    "linetype": "title",
    "content": "述懷一首〈此已下自賊中竄歸鳳翔作〉",
    "author": "杜甫"
  },
  {
    "id": 125078,
    "uid": "line-24-56",
    "chapter": "卷二十四",
    "chapternum": 24,
    "charstyle": "古體詩",
    "linenum": 56,
    "type": "内容",
    "linetype": "content",
    "content": "去年潼闗破妻子隔絶久今夏草木長脱身得西走麻鞋見天子衣袖露兩肘朝廷慜生還親故傷老醜涕淚授拾遺流離主恩厚柴門雖得去未忍即開口寄書問三川不知家在否比聞同罹禍殺戮到雞狗山中漏茅屋誰復依戸牖摧頽蒼松根地冷骨未朽幾人全性命盡室豈相偶嶔岑猛虎場鬱結迴我首自寄一封書今已十月後反畏消息来寸心亦何有漢運初中興生平老躭酒沈思歡㑹處恐作窮獨叟",
    "author": "杜甫"
  },
  {
    "id": 125079,
    "uid": "line-24-57",
    "chapter": "卷二十四",
    "chapternum": 24,
    "charstyle": "古體詩",
    "linenum": 57,
    "type": "标题",
    "linetype": "title",
    "content": "送樊二十三侍御赴漢中判官",
    "author": "杜甫"
  },
  {
    "id": 125080,
    "uid": "line-24-58",
    "chapter": "卷二十四",
    "chapternum": 24,
    "charstyle": "古體詩",
    "linenum": 58,
    "type": "内容",
    "linetype": "content",
    "content": "威弧不能弦自爾無寧嵗川谷血橫流豺狼沸相噬天子從北来長驅振凋敝頓兵岐梁下却跨沙漠裔二京陷未收四極我得制蕭索漢水清緬通淮湖税使者紛星散王綱尚旒綴南伯從事賢君行立談際坐知七曜厯手畫三軍勢氷雪淨聰明雷霆走精鋭幕府輟諫官朝廷無此例至尊方旰食仗爾布嘉惠補闕暮徵入柱史晨征憇正當艱難時實藉長久計迴風吹獨樹白日照執袂慟哭蒼煙根山門萬重閉居人莽牢落遊子方迢逓徘徊悲生離局促老一世陶唐歌遺民後漢更列帝恨無匡復姿聊欲從此逝",
    "author": "杜甫"
  },
  {
    "id": 125081,
    "uid": "line-24-59",
    "chapter": "卷二十四",
    "chapternum": 24,
    "charstyle": "古體詩",
    "linenum": 59,
    "type": "标题",
    "linetype": "title",
    "content": "送從弟亞赴安西判官",
    "author": "杜甫"
  },
  {
    "id": 125082,
    "uid": "line-24-60",
    "chapter": "卷二十四",
    "chapternum": 24,
    "charstyle": "古體詩",
    "linenum": 60,
    "type": "内容",
    "linetype": "content",
    "content": "南風作秋聲殺氣薄炎熾盛夏鷹隼擊時危異人至令弟草中来蒼然請論事詔書引上殿奮舌動天意兵法五十家爾腹為箧笥應對如轉丸疏通畧文字經綸皆新語足以正神器宗廟尚為灰君臣俱下淚崆峒地無軸青海天軒輊西極最瘡痍連山暗烽燧帝曰大布衣藉卿佐元帥坐看清流沙所以子奉使歸當再前席適逺非歴試須存武威郡為畫長久利孤峯石戴驛快馬金纒轡黄羊飫不羶蘆酒多還醉踴躍常人情慘澹苦士志安邊敵何有反正計始遂吾聞駕鼓車不合用騏驥龍吟迴其頭夾輔待所致",
    "author": "杜甫"
  },
  {
    "id": 125083,
    "uid": "line-24-61",
    "chapter": "卷二十四",
    "chapternum": 24,
    "charstyle": "古體詩",
    "linenum": 61,
    "type": "标题",
    "linetype": "title",
    "content": "送韋十六評事充同谷郡防禦判官",
    "author": "杜甫"
  },
  {
    "id": 125084,
    "uid": "line-24-62",
    "chapter": "卷二十四",
    "chapternum": 24,
    "charstyle": "古體詩",
    "linenum": 62,
    "type": "内容",
    "linetype": "content",
    "content": "昔沒賊中時潛與子同遊今歸行在所王事有去留偪側兵馬閒主憂急良籌子雖軀幹小老氣横九州挺身艱難際張目視冦讎朝廷壯其節奉詔令參謀鑾輿駐鳳翔同谷為咽喉西抱弱水道南鎮枹罕陬此邦承平日剽刼吏所羞况乃冦未滅控帶莽悠悠府中韋使君道足示懷柔令姪才俊茂二美又何求受詞太白脚走馬仇池頭古色沙土裂積陰雪雲稠羌父豪猪鞾羌兒青兕裘吹角向月窟蒼山旌斾愁鳥驚出死樹龍怒拔老湫古来無人境今代橫戈矛傷哉文儒士憤激馳林丘中原正格鬬後㑹無緣由百年賦命定豈料沈與浮且復戀良友握手步道周論兵逺壑淨亦可縱冥搜題詩得秀句札翰時相投",
    "author": "杜甫"
  },
  {
    "id": 125085,
    "uid": "line-24-63",
    "chapter": "卷二十四",
    "chapternum": 24,
    "charstyle": "古體詩",
    "linenum": 63,
    "type": "标题",
    "linetype": "title",
    "content": "塞蘆子",
    "author": "杜甫"
  },
  {
    "id": 125086,
    "uid": "line-24-64",
    "chapter": "卷二十四",
    "chapternum": 24,
    "charstyle": "古體詩",
    "linenum": 64,
    "type": "内容",
    "linetype": "content",
    "content": "五城何迢迢迢迢隔河水邊兵盡東征城内空荆杞思明割懐衛秀巖西未巳迴畧大荒来崤函盖虚爾延州秦北戸關防猶可倚焉得一萬人疾驅塞蘆子岐有薛大夫㫄制山賦起近聞昆戎徒為退三百里蘆闗扼兩冦深意實在此誰能叫帝閽冦行速如鬼",
    "author": "杜甫"
  },
  {
    "id": 125087,
    "uid": "line-24-65",
    "chapter": "卷二十四",
    "chapternum": 24,
    "charstyle": "古體詩",
    "linenum": 65,
    "type": "标题",
    "linetype": "title",
    "content": "彭衙行",
    "author": "杜甫"
  },
  {
    "id": 125088,
    "uid": "line-24-66",
    "chapter": "卷二十四",
    "chapternum": 24,
    "charstyle": "古體詩",
    "linenum": 66,
    "type": "内容",
    "linetype": "content",
    "content": "憶昔避賊初北走經險艱夜深彭衙道月照白水山盡室久徒步逢人多厚顔參差谷鳥吟不見遊子還癡女饑咬我啼畏虎狼聞懐中掩其口反側聲愈嗔小兒強解事故索苦李餐一旬半雷雨泥濘相牽攀既無禦雨備徑滑衣又寒有時經契濶竟日數里間野果充糇糧卑枝成屋椽早行石上水暮宿天邊煙少留周家窪欲出蘆子關故人有孫宰髙義薄層雲延客已曛黑張燈啟重門煖湯濯我足剪紙招我魂從此出妻孥相視涕闌干衆雛爛熳睡喚起沾盤飱誓將與夫子永結為弟昆遂空所坐堂安居奉我懽誰𡧓艱難際豁達露心肝别來嵗月周羌羯仍搆患何當有翅翎飛去墮爾前",
    "author": "杜甫"
  },
  {
    "id": 125089,
    "uid": "line-24-67",
    "chapter": "卷二十四",
    "chapternum": 24,
    "charstyle": "古體詩",
    "linenum": 67,
    "type": "标题",
    "linetype": "title",
    "content": "北征〈歸至鳳翔墨制放往鄜州作〉",
    "author": "杜甫"
  },
  {
    "id": 125090,
    "uid": "line-24-68",
    "chapter": "卷二十四",
    "chapternum": 24,
    "charstyle": "古體詩",
    "linenum": 68,
    "type": "内容",
    "linetype": "content",
    "content": "皇帝二載秋閏八月初吉杜子將北征蒼茫問家室維時遭艱虞朝野少暇日顧慙恩私被詔許歸蓬蓽拜辭詣闕下怵惕久未出雖乏諫諍姿恐君有遺失君誠中興主經緯固宻勿東胡反未已臣甫憤所切揮涕戀行在道途猶恍惚乾坤含瘡痍憂虞何時畢靡靡踰阡陌人煙眇蕭瑟所遇多被傷呻吟更流血迴首鳳翔縣旌旗晩眀滅前登寒山重屢得飲馬窟邠郊入地底涇水中蕩潏猛虎立我前蒼崖吼時裂菊垂今秋花石戴古車轍青雲動髙興幽事亦可悦山果多瑣細羅生雜橡栗或紅如丹砂或黒如㸃漆雨露之所濡甘苦齊結實緬思桃源内益歎身世拙坡陀望鄜畤巖谷互出沒我行已水濱我僕猶木末䲭鳥鳴黄桑野䑕拱亂穴夜深經戰場寒月照白骨潼闗百萬師往者散何卒遂令半秦民殘害為異物况我墮塞塵及歸盡華髮經年至茒屋妻子衣百結慟哭松聲迴悲泉共幽咽平生所嬌兒顔色白勝雪見耶背面啼垢膩脚不襪床前兩小女補綻才過膝海圗拆波濤舊繡移曲折天吴及紫鳳顛倒在短褐老夫情懐惡嘔泄卧數日那無囊中帛救汝寒凛慄粉黛亦解苞衾裯稍羅列瘦妻面復光癡女頭自櫛學母無不為曉妝随手抹移時施朱鉛狼藉畫眉濶生還對童稚似欲忘飢渴問事競挽鬚誰能即嗔喝翻思在賊愁甘受雜亂聒新歸且慰意生理焉能說至尊尚䝉塵幾日休練卒仰觀天色改坐覺妖氣豁陰風西北來慘澹隨回鶻其王願助順其俗善馳突送兵五千人騎馬一萬匹此輩少為貴四方服勇决所用皆鷹騰破敵過箭疾聖心頗虚佇時議氣欲奪伊洛指掌收西京不足拔官軍請深入蓄銳何俱發此舉開青徐旋瞻畧恒碣昊天積霜露正氣有肅殺禍轉亡胡嵗勢成擒胡月胡命其能久皇綱未宜絶憶昨狼狽初事與古先别姦臣竟葅醢同惡隨蕩析不聞夏殷衰中自誅褒妲周漢獲再興宣光果明哲桓桓陳將軍仗鉞奮忠烈微爾人盡非於今國猶活凄凉大同殿寂寞白獸闥都人望翠華佳氣向金闕園陵固有神掃灑數不缺煌煌太宗業樹立甚宏達〈范梈曰孫莘老嘗謂老杜北征詩勝退之南山詩王平甫以為南山勝北征終不能相服時山谷尚少乃曰若論工巧則北征不及南山若書一代之事與國風雅頌相為表裏則北征不可無而南山雖不作未害也二公之論遂定〉",
    "author": "杜甫"
  },
  {
    "id": 125091,
    "uid": "line-24-69",
    "chapter": "卷二十四",
    "chapternum": 24,
    "charstyle": "古體詩",
    "linenum": 69,
    "type": "标题",
    "linetype": "title",
    "content": "玉華宫",
    "author": "杜甫"
  },
  {
    "id": 125092,
    "uid": "line-24-70",
    "chapter": "卷二十四",
    "chapternum": 24,
    "charstyle": "古體詩",
    "linenum": 70,
    "type": "内容",
    "linetype": "content",
    "content": "溪迴松風長蒼䑕竄古瓦不知何王殿遺搆絶壁下陰房鬼火青壞道哀湍瀉萬籟真笙竽秋色正瀟灑美人為黄土况乃粉黛假當時侍金輿故物獨石馬憂來藉草坐浩歌涙盈把冉冉征途間誰是長年者",
    "author": "杜甫"
  },
  {
    "id": 125093,
    "uid": "line-24-71",
    "chapter": "卷二十四",
    "chapternum": 24,
    "charstyle": "古體詩",
    "linenum": 71,
    "type": "标题",
    "linetype": "title",
    "content": "九成宫",
    "author": "杜甫"
  },
  {
    "id": 125094,
    "uid": "line-24-72",
    "chapter": "卷二十四",
    "chapternum": 24,
    "charstyle": "古體詩",
    "linenum": 72,
    "type": "内容",
    "linetype": "content",
    "content": "蒼山入百里崖斷如杵臼層宫憑風迴岌嶪土囊口立神扶棟梁鑿翠開戸牖其陽産靈芝其陰宿牛斗紛披長松倒揭𡿗怪石走哀猿啼一聲客淚迸林藪荒哉隋家帝製此今頽朽向使國不亡焉為巨唐有雖無新増修尚置官居守巡非瑶水逺跡是雕牆後我行屬時危仰望嗟歎久天王守太白駐馬更搔首",
    "author": "杜甫"
  },
  {
    "id": 125095,
    "uid": "line-24-73",
    "chapter": "卷二十四",
    "chapternum": 24,
    "charstyle": "古體詩",
    "linenum": 73,
    "type": "标题",
    "linetype": "title",
    "content": "羌村",
    "author": "杜甫"
  },
  {
    "id": 125096,
    "uid": "line-24-74",
    "chapter": "卷二十四",
    "chapternum": 24,
    "charstyle": "古體詩",
    "linenum": 74,
    "type": "内容组合",
    "linetype": "contentgroup",
    "content": "",
    "author": "杜甫"
  },
  {
    "id": 125097,
    "uid": "line-24-75",
    "chapter": "卷二十四",
    "chapternum": 24,
    "charstyle": "古體詩",
    "linenum": 75,
    "type": "内容",
    "linetype": "content",
    "content": "崢嶸赤雲西日脚下平地柴門鳥雀噪歸客千里至妻孥怪我在驚定還拭淚世亂遭飄蕩生還偶然遂鄰人滿牆頭感歎亦歔欷夜闌更秉燭相對如夢寐",
    "author": "杜甫"
  },
  {
    "id": 125098,
    "uid": "line-24-76",
    "chapter": "卷二十四",
    "chapternum": 24,
    "charstyle": "古體詩",
    "linenum": 76,
    "type": "内容",
    "linetype": "content",
    "content": "晩嵗迫偷生還家少歡趣嬌兒不離膝畏我復却去憶昔好追凉故遶池邊樹蕭蕭北風勁撫事煎百慮賴知禾黍收已覺糟牀注如今足斟酌且用慰遲暮",
    "author": "杜甫"
  },
  {
    "id": 125099,
    "uid": "line-24-77",
    "chapter": "卷二十四",
    "chapternum": 24,
    "charstyle": "古體詩",
    "linenum": 77,
    "type": "内容",
    "linetype": "content",
    "content": "羣雞正亂叫客至雞鬭爭驅雞上樹木始聞扣柴荆父老四五人問我久逺行手中各有攜傾榼濁復清苦辭酒味薄黍地無人耕兵革既未息兒童盡東征請為父老歌艱難愧深情歌罷仰天歎四座淚縦横",
    "author": "杜甫"
  },
  {
    "id": 125100,
    "uid": "line-24-78",
    "chapter": "卷二十四",
    "chapternum": 24,
    "charstyle": "古體詩",
    "linenum": 78,
    "type": "内容组合",
    "linetype": "contentgroup",
    "content": "",
    "author": "杜甫"
  },
  {
    "id": 125101,
    "uid": "line-24-79",
    "chapter": "卷二十四",
    "chapternum": 24,
    "charstyle": "古體詩",
    "linenum": 79,
    "type": "标题",
    "linetype": "title",
    "content": "留花門",
    "author": "杜甫"
  },
  {
    "id": 125102,
    "uid": "line-24-80",
    "chapter": "卷二十四",
    "chapternum": 24,
    "charstyle": "古體詩",
    "linenum": 80,
    "type": "内容",
    "linetype": "content",
    "content": "北門天驕子飽肉氣勇決髙秋馬肥健挟矢射漢月自古以為患詩人厭薄伐脩徳使其來羈縻固不絶胡為傾國至出入暗金闕中原有驅除隐忍用此物公主歌黄鵠君王指白日連雲屯左輔百里見積雪長㦸鳥休飛哀笳曙幽咽田家最恐懼麥倒桑枝折沙苑臨清渭泉香草豐潔渡河不用船千騎常撇烈胡塵踰太行雜種抵京室花門既須留原野轉蕭瑟",
    "author": "杜甫"
  },
  {
    "id": 125103,
    "uid": "line-24-81",
    "chapter": "卷二十四",
    "chapternum": 24,
    "charstyle": "古體詩",
    "linenum": 81,
    "type": "标题",
    "linetype": "title",
    "content": "義鶻",
    "author": "杜甫"
  },
  {
    "id": 125104,
    "uid": "line-24-82",
    "chapter": "卷二十四",
    "chapternum": 24,
    "charstyle": "古體詩",
    "linenum": 82,
    "type": "内容",
    "linetype": "content",
    "content": "陰崖有蒼鷹養子黑柏顛白虵登其巢吞噬恣朝餐雄飛逺求食雌者鳴辛酸力强不可制黄口無半存其父從西歸翻身入長煙斯須領健鶻痛憤寄所宣斗上捩孤影噭哮来九天修鱗脫逺枝巨顙拆老拳髙空得蹭蹬短草辭蜿蜒折尾能一掉飽腸已皆穿生雖滅衆雛死亦垂千年物情有報復快意貴目前兹實鷙鳥最急難心炯然功成失所往用捨何其賢近經潏水湄此事樵夫傳飄蕭覺素髪凛欲衝儒冠人生許與分只在顧盼間聊為義鶻行用激壯士肝",
    "author": "杜甫"
  },
  {
    "id": 125105,
    "uid": "line-24-83",
    "chapter": "卷二十四",
    "chapternum": 24,
    "charstyle": "古體詩",
    "linenum": 83,
    "type": "标题",
    "linetype": "title",
    "content": "畫鶻行",
    "author": "杜甫"
  },
  {
    "id": 125106,
    "uid": "line-24-84",
    "chapter": "卷二十四",
    "chapternum": 24,
    "charstyle": "古體詩",
    "linenum": 84,
    "type": "内容",
    "linetype": "content",
    "content": "髙堂見生鶻颯爽動秋骨初驚無拘攣何得立突兀乃知畫師妙功刮造化窟寫作神俊姿充君眼中物烏鵲滿樛枝軒然恐其出側腦看青霄寧為衆禽沒長翮如刀劒人寰可超越乾坤空崢嶸粉墨且蕭瑟緬思雲沙際自有煙霧質吾今意何傷顧步獨紆鬱",
    "author": "杜甫"
  },
  {
    "id": 125107,
    "uid": "line-24-85",
    "chapter": "卷二十四",
    "chapternum": 24,
    "charstyle": "古體詩",
    "linenum": 85,
    "type": "标题",
    "linetype": "title",
    "content": "新安吏〈收京後作雖收兩京賊猶充斥〉",
    "author": "杜甫"
  },
  {
    "id": 125108,
    "uid": "line-24-86",
    "chapter": "卷二十四",
    "chapternum": 24,
    "charstyle": "古體詩",
    "linenum": 86,
    "type": "内容",
    "linetype": "content",
    "content": "客行新安道喧呼聞㸃兵借問新安吏縣小更無丁府帖昨夜下次選中男行中男絶短小何以守王城肥男有母送痩男獨伶俜白水暮東流青山猶哭聲莫自使眼枯收汝淚縱横眼枯即見骨天地終無情我軍取相州日夕望其平豈意賊難料歸軍星散營就糧近故壘練卒依舊京掘壕不到水牧馬役亦輕况乃王師順撫養甚分明送行勿泣血僕射如父兄〈箋曰汾陽初敗於潏水詣闕請貶降為左僕射已而加司徒進中書令此復稱僕射者本相州之潰舉其初貶之官亦春秋之書法也洗兵馬則目之曰郭相 諸詩皆乾元二年自華之東郡時道途所經次感事而作也〉",
    "author": "杜甫"
  },
  {
    "id": 125109,
    "uid": "line-24-87",
    "chapter": "卷二十四",
    "chapternum": 24,
    "charstyle": "古體詩",
    "linenum": 87,
    "type": "标题",
    "linetype": "title",
    "content": "潼闗吏",
    "author": "杜甫"
  },
  {
    "id": 125110,
    "uid": "line-24-88",
    "chapter": "卷二十四",
    "chapternum": 24,
    "charstyle": "古體詩",
    "linenum": 88,
    "type": "内容",
    "linetype": "content",
    "content": "士卒何草草築城潼闗道大城鐵不如小城萬丈餘借問潼關吏修關還備胡要我下馬行為我指山隅連雲列戰格飛鳥不能踰敵来但自守豈復憂西都丈人視要處窄狹容單車艱難奮長㦸萬古用一夫哀哉桃林戰百萬化為魚請囑防關將慎勿學哥舒〈箋曰初哥舒翰請堅守潼闗郭子儀李光弼亦謂潼闗大軍唯應固守不可輕出玄宗信國忠之言遣中使趣之項背相望翰不得已撫膺慟哭引兵出闗然則潼闗之失守豈翰之罪哉公詩曰慎勿學哥舒其意盖歸責於趣戰者也〉",
    "author": "杜甫"
  },
  {
    "id": 125111,
    "uid": "line-24-89",
    "chapter": "卷二十四",
    "chapternum": 24,
    "charstyle": "古體詩",
    "linenum": 89,
    "type": "标题",
    "linetype": "title",
    "content": "石壕吏",
    "author": "杜甫"
  },
  {
    "id": 125112,
    "uid": "line-24-90",
    "chapter": "卷二十四",
    "chapternum": 24,
    "charstyle": "古體詩",
    "linenum": 90,
    "type": "内容",
    "linetype": "content",
    "content": "暮投石壕村有吏夜捉人老翁踰牆走老婦出門看吏呼一何怒婦啼一何苦聴婦前致詞三男鄴城戍一男附書至二男新戰死存者且偷生死者長巳矣室中更無人唯有乳下孫有孫母未去出入無完裙老嫗力雖衰請從吏夜歸急應河陽役猶得備晨炊夜久語聲絶如聞泣幽咽天明登前途獨與老翁别",
    "author": "杜甫"
  },
  {
    "id": 125113,
    "uid": "line-24-91",
    "chapter": "卷二十四",
    "chapternum": 24,
    "charstyle": "古體詩",
    "linenum": 91,
    "type": "标题",
    "linetype": "title",
    "content": "新婚别",
    "author": "杜甫"
  },
  {
    "id": 125114,
    "uid": "line-24-92",
    "chapter": "卷二十四",
    "chapternum": 24,
    "charstyle": "古體詩",
    "linenum": 92,
    "type": "内容",
    "linetype": "content",
    "content": "兔絲附蓬麻引蔓故不長嫁女與征夫不如棄路㫄結髮為妻子席不煖君牀暮婚晨告别無乃太匆忙君行雖不逺守邊赴河陽妾身未分明何以拜姑嫜父母養我時日夜令我藏生女有所歸雞狗亦得將君今往死地沈痛迫中腸誓欲隨君去形勢反蒼黄勿為新婚念努力事戎行婦人在軍中兵氣恐不揚自嗟貧家女久致羅襦裳羅襦不復施對君洗紅妝仰視百鳥飛大小必雙翔人事多錯迕與君永相望",
    "author": "杜甫"
  },
  {
    "id": 125115,
    "uid": "line-24-93",
    "chapter": "卷二十四",
    "chapternum": 24,
    "charstyle": "古體詩",
    "linenum": 93,
    "type": "标题",
    "linetype": "title",
    "content": "垂老别",
    "author": "杜甫"
  },
  {
    "id": 125116,
    "uid": "line-24-94",
    "chapter": "卷二十四",
    "chapternum": 24,
    "charstyle": "古體詩",
    "linenum": 94,
    "type": "内容",
    "linetype": "content",
    "content": "四郊未寧靜垂老不得安子孫陣亡盡焉用身獨完投杖出門去同行為辛酸幸有牙齒存所悲骨髓乾男兒旣介胄長揖别上官老妻卧路啼嵗暮衣裳單孰知是死别且復傷其寒此去必不歸還聞勸加餐土門壁甚堅杏園度亦難勢異鄴城下縱死時猶寛人生有離合豈擇衰老端憶昔少壯日遲迴竟長歎萬國盡征戍烽火被岡巒積屍草木腥流血川原丹何鄉為樂土安敢尚盤桓棄絶蓬室居塌然摧肺肝",
    "author": "杜甫"
  },
  {
    "id": 125117,
    "uid": "line-24-95",
    "chapter": "卷二十四",
    "chapternum": 24,
    "charstyle": "古體詩",
    "linenum": 95,
    "type": "标题",
    "linetype": "title",
    "content": "無家别",
    "author": "杜甫"
  },
  {
    "id": 125118,
    "uid": "line-24-96",
    "chapter": "卷二十四",
    "chapternum": 24,
    "charstyle": "古體詩",
    "linenum": 96,
    "type": "内容",
    "linetype": "content",
    "content": "寂寞天寶後園廬但蒿藜我里百餘家世亂各東西存者無消息死者爲塵泥賤子因陣敗歸来尋舊蹊久行見空巷日瘦氣慘悽但對狐與狸竪毛怒我啼四鄰何所有一二老寡妻宿鳥戀本枝安辭且窮棲方春獨荷鋤日暮還灌畦縣吏知我至召令習鼓鞞雖從本州役内顧無所攜近行止一身逺去終轉迷家鄉既盪盡逺近理亦齊永痛長病母五年委溝谿生我不得力終身兩酸嘶人生無家别何以為蒸黎",
    "author": "杜甫"
  },
  {
    "id": 125119,
    "uid": "line-24-97",
    "chapter": "卷二十四",
    "chapternum": 24,
    "charstyle": "古體詩",
    "linenum": 97,
    "type": "标题",
    "linetype": "title",
    "content": "夏日歎",
    "author": "杜甫"
  },
  {
    "id": 125120,
    "uid": "line-24-98",
    "chapter": "卷二十四",
    "chapternum": 24,
    "charstyle": "古體詩",
    "linenum": 98,
    "type": "内容",
    "linetype": "content",
    "content": "夏日出東北陵天經中街朱光徹厚地鬱蒸何由開上蒼久無雷無乃號令乖雨降不濡物良田起黄埃飛鳥苦熱死池魚涸其泥萬人尚流冗舉目唯蒿萊至今大河北化為虎與豺浩蕩想幽薊王師安在哉對食不能餐我心殊未諧眇然貞觀初難與數子偕",
    "author": "杜甫"
  },
  {
    "id": 125121,
    "uid": "line-24-99",
    "chapter": "卷二十四",
    "chapternum": 24,
    "charstyle": "古體詩",
    "linenum": 99,
    "type": "标题",
    "linetype": "title",
    "content": "夏夜歎",
    "author": "杜甫"
  },
  {
    "id": 125122,
    "uid": "line-24-100",
    "chapter": "卷二十四",
    "chapternum": 24,
    "charstyle": "古體詩",
    "linenum": 100,
    "type": "内容",
    "linetype": "content",
    "content": "永日不可暮炎蒸毒我腸安得萬里風飄颻吹我裳昊天出華月茂林延疎光仲夏苦夜短開軒納微涼虚明見纖毫羽蟲亦飛揚物情無巨細自適固其常念彼荷戈士窮年守邊疆何由一洗濯執熱互相望竟夕擊刁斗喧聲連萬方青紫雖被體不如早還鄉北城悲笳發鸛鶴號且翔况復煩促倦激烈思時康",
    "author": "杜甫"
  },
  {
    "id": 125123,
    "uid": "line-24-101",
    "chapter": "卷二十四",
    "chapternum": 24,
    "charstyle": "古體詩",
    "linenum": 101,
    "type": "标题",
    "linetype": "title",
    "content": "立秋後題",
    "author": "杜甫"
  },
  {
    "id": 125124,
    "uid": "line-24-102",
    "chapter": "卷二十四",
    "chapternum": 24,
    "charstyle": "古體詩",
    "linenum": 102,
    "type": "内容",
    "linetype": "content",
    "content": "日月不相饒節序昨夜隔元蟬無停號秋燕已如客平生獨往願惆悵年半百罷官亦由人何事拘形役",
    "author": "杜甫"
  },
  {
    "id": 125125,
    "uid": "line-24-103",
    "chapter": "卷二十四",
    "chapternum": 24,
    "charstyle": "古體詩",
    "linenum": 103,
    "type": "标题",
    "linetype": "title",
    "content": "貽阮隠居",
    "author": "杜甫"
  },
  {
    "id": 125126,
    "uid": "line-24-104",
    "chapter": "卷二十四",
    "chapternum": 24,
    "charstyle": "古體詩",
    "linenum": 104,
    "type": "内容",
    "linetype": "content",
    "content": "陳留風俗衰人物世不數塞上見阮生迥繼先父祖貧知靜者性自益毛髪古車馬入鄰家蓬蒿翳環堵清詩近道要識子用心苦尋我草逕微褰裳踏寒雨更議居逺村避喧甘猛虎足明箕潁客榮貴如糞土",
    "author": "杜甫"
  },
  {
    "id": 125127,
    "uid": "line-24-105",
    "chapter": "卷二十四",
    "chapternum": 24,
    "charstyle": "古體詩",
    "linenum": 105,
    "type": "章节说明",
    "linetype": "bookdesc",
    "content": "御定全唐詩錄卷二十四",
    "author": "杜甫"
  },
  {
    "id": 125128,
    "uid": "line-24-106",
    "chapter": "卷二十四",
    "chapternum": 24,
    "charstyle": "",
    "linenum": 106,
    "type": "章节说明",
    "linetype": "bookdesc",
    "content": "<集部,總集類,御定全唐詩錄>",
    "author": ""
  }
]