[{"author":"白居易","charstyle":"古體詩","content":"垢塵不汚玉，靈鳯不啄羶。\n嗚呼陶靖節，生彼晉宋間。\n心實有所守，口終不能言。\n永惟孤竹子，拂衣首陽山。\n夷齊各一身，窮餓未為難。\n先生有五男，與之同饑寒。\n腸中食不充，身上衣不完。\n連徴竟不起，斯可謂眞賢。\n我生君之後，相去五百年。\n每讀五栁傳，目想心拳拳。\n昔嘗詠遺風，著為十六篇。\n今來訪故宅，森若君在前。\n不慕樽有酒，不慕琴無絃。\n慕君遺榮利，老死此丘園。\n柴桑古邨落，栗里舊山川。\n不見籬下菊，但餘墟中煙。\n子孫雖無聞，族氏猶未遷。\n每逢姓陶人，使我心依然。\n","id":62998,"chapter":"卷六十","chapternum":60,"title":"訪陶公舊宅〈并序〉","titledesc":"予夙慕陶淵明為人徃歲渭川閒居常有傚陶體詩十六首今遊廬山經柴桑過栗里思其人訪其宅不能黙黙又題此詩云","collection":"","collectiondesc":"","poemindex":1},{"author":"白居易","charstyle":"古體詩","content":"廬宫山下州，湓浦沙邉宅。\n宅北倚髙岡，迢迢數千尺。\n上有青青竹，竹間多白石。\n茅亭居上頭，豁達門四闢。\n前楹捲簾箔，北牖施牀席。\n江風萬里來，吹我涼淅淅。\n日髙公府歸，巾笏隨手擲。\n脫衣恣搔首，坐卧任所適。\n時傾一杯酒，曠望湖天夕。\n口詠獨酌謠，目送歸飛翮。\n慙無出塵操，未免折腰役。\n偶獲此閒居，謬似髙人跡。\n","id":62999,"chapter":"卷六十","chapternum":60,"title":"北亭","titledesc":"","collection":"","collectiondesc":"","poemindex":2},{"author":"白居易","charstyle":"古體詩","content":"四月未全熱，麥涼江風秋。\n湖山處處好，最愛湓水頭。\n湓水從東來，一𣲖入江。\n流可憐似縈，帶中有隨風。\n舟命酒一臨，汎捨鞍揚棹。\n謳放迴岸傍，馬去逐波間。\n鷗煙浪始\ud84f，\ude8c渺風襟亦。\n悠悠初疑上，河漢中若尋。\n瀛洲汀樹緑，拂池沙草芳。\n未休青蘿與，紫葛枝蔓垂。\n相樛繫䌫步，平㟁回頭望。\n江州城雉映，水見隱隱如。\n蜃樓日入意，未盡將歸復。\n少留到官行，半歲今日方。\n一遊此地來，何暮可以寫。\n","id":63000,"chapter":"卷六十","chapternum":60,"title":"游湓水","titledesc":"","collection":"","collectiondesc":"","poemindex":3},{"author":"白居易","charstyle":"古體詩","content":"巖白雲尚屯，林紅葉初隕。\n秋光引閒步，不知身逺近。\n夕投靈洞宿，卧覺塵機冺。\n名利心既忘，市朝夢亦盡。\n暫來尚如此，況乃終身隱。\n何以療夜饑，一匙雲母粉。\n","id":63001,"chapter":"卷六十","chapternum":60,"title":"宿簡寂觀","titledesc":"","collection":"","collectiondesc":"","poemindex":4},{"author":"白居易","charstyle":"古體詩","content":"後亭晝眠足，起坐春景暮。\n新覺眼猶昏，無思心正住。\n淡寂歸一性，虚閒遺萬慮。\n了然此時心，無物可譬喻。\n本是無有鄉，亦名不用處。\n行禪與坐忘，同歸無異路。\n","id":63002,"chapter":"卷六十","chapternum":60,"title":"睡起晏坐","titledesc":"","collection":"","collectiondesc":"","poemindex":5},{"author":"白居易","charstyle":"古體詩","content":"蘋小蒲葉短，南湖春水生。\n子近湖邉住，靜境稱髙情。\n我為郡司馬，散拙無所營。\n使君知性野，衙退任閒行。\n行㩦小榼去，逢花輙獨傾。\n半酣到子舍，下馬扣柴荆。\n何以引我步，繞籬竹萬莖。\n何以醒我酒，吳音吟一聲。\n須㬰進野飯，飯稻茹芹英。\n白甌青竹筯，儉潔無羶腥。\n欲去復徘徊，夕鴉已飛鳴。\n何當重遊此，待君湖水平。\n","id":63003,"chapter":"卷六十","chapternum":60,"title":"過李生","titledesc":"","collection":"","collectiondesc":"","poemindex":6},{"author":"白居易","charstyle":"古體詩","content":"此州乃竹鄉，春笋滿山谷。\n山夫折盈抱，抱來早市鬻。\n物以多為賤，雙錢易一束。\n置之炊甑中，與飯同時熟。\n紫籜折故錦，素肌擘新玉。\n每食遂加飱，經旬不思肉。\n久為京洛客，此味常不足。\n且食勿踟蹰，南風吹作竹。\n","id":63004,"chapter":"卷六十","chapternum":60,"title":"食笋","titledesc":"","collection":"","collectiondesc":"","poemindex":7},{"author":"白居易","charstyle":"古體詩","content":"香爐峰北面，遺愛寺西偏。\n白石何鑿鑿，清流亦潺潺。\n有松數十株，有竹千餘竿。\n松張翠傘葢，竹倚青琅玕。\n其下無人居，悠哉多歲年。\n有時聚猿鳥，終日空風煙。\n時有沉冥子，姓白字樂天。\n平生無所好，見此心依然。\n如獲終老地，忽乎不知遷。\n架巖結茅宇，斵壑開茶園。\n何以洗我耳，屋頭飛落泉。\n何以洗我眼，砌下生白蓮。\n左手擕一壺，右手挈五絃。\n傲然意自足，箕踞於其間。\n興酣仰天歌，歌中聊寄言。\n言我本野夫，誤為世網牽。\n時來昔捧日，老去今歸山。\n倦鳥得茂樹，涸魚反清源。\n捨此欲焉徃，人間多險艱。\n","id":63005,"chapter":"卷六十","chapternum":60,"title":"香爐峰下新置草堂即事詠懐題於石上","titledesc":"","collection":"","collectiondesc":"","poemindex":8},{"author":"白居易","charstyle":"古體詩","content":"淙淙三峽水，浩浩萬頃陂。\n未如新塘上，微風動漣漪。\n小萍如汎汎，初蒲正離離。\n紅鯉二三寸，白蓮八九枝。\n遶水欲成徑，䕶堤方挿籬。\n已被山中客，呼作白家池。\n","id":63006,"chapter":"卷六十","chapternum":60,"title":"草堂前開一池養魚種荷日有幽趣","titledesc":"","collection":"","collectiondesc":"","poemindex":9},{"author":"白居易","charstyle":"古體詩","content":"迢迢香爐峰，心存耳目想。\n終年牽物役，今日方一徃。\n攀蘿蹋危石，手足勞俯仰。\n同遊三四人，兩人不敢上。\n上到峰之頂，目眩心怳怳。\n髙低有萬尋，濶狹無數丈。\n不窮視聴界，焉識宇宙廣。\n江水細如䋲，湓城小於掌。\n紛吾何屑屑，未能脫塵鞅。\n歸去思自嗟，低頭入蟻壤。\n","id":63007,"chapter":"卷六十","chapternum":60,"title":"登香爐峰","titledesc":"","collection":"","collectiondesc":"","poemindex":10},{"author":"白居易","charstyle":"古體詩","content":"有姪始六歲，字之為阿龜。\n有女生三年，其名曰羅兒。\n一始學笑語，一能誦歌詩。\n朝戲抱我足，夜眠枕我衣。\n汝生何其晩，我年行巳衰。\n物情小可念，人意老多慈。\n酒美竟須壞，月圓終有虧。\n亦如恩愛縁，乃是憂惱資。\n舉世同此累，吾安能去之。\n","id":63008,"chapter":"卷六十","chapternum":60,"title":"弄龜羅","titledesc":"","collection":"","collectiondesc":"","poemindex":11},{"author":"白居易","charstyle":"古體詩","content":"種樹當前軒，樹高柯葉繁。\n惜哉逺山色，隱此蒙蘢間。\n一朝持斧斤，手自截其端。\n萬葉落頭上，千峰來面前。\n忽似决雲霧，豁達覩青天。\n又如所念人，久别一欵顔。\n始有清風至，稍見飛鳥還。\n開懐東南望，目逺心遼然。\n人各有偏好，物莫能兩全。\n豈不愛柔條，不如見青山。\n","id":63009,"chapter":"卷六十","chapternum":60,"title":"截樹","titledesc":"","collection":"","collectiondesc":"","poemindex":12},{"author":"白居易","charstyle":"古體詩","content":"手不任執殳，肩不能荷鋤。\n量力揆所用，曾不敵一夫。\n幸因筆硯功，得升仕進途。\n厯官凡五六，禄俸及妻孥。\n左右有兼僕，出入有單車。\n自奉雖不厚，亦不至饑劬。\n若有人及此，傍觀為何如。\n雖賢亦為幸，況我鄙且愚。\n伯夷古賢人，魯山亦其徒。\n時哉無奈何，俱化為饑殍。\n念彼益自愧，不敢忘斯須。\n平生榮利心，破滅無遺餘。\n猶恐塵妄起，題此於座隅。\n","id":63010,"chapter":"卷六十","chapternum":60,"title":"題座隅","titledesc":"","collection":"","collectiondesc":"","poemindex":13},{"author":"白居易","charstyle":"古體詩","content":"清晨臨江望，水禽正諠繁。\n鳬雁與鷗鷺，游颺戯朝暾。\n適有鬻鷄者，挈之來逺村。\n飛鳴彼何樂，窘束此何寃。\n喔喔十四雛，罩縛同一樊。\n足傷金距蹜，頭搶花冠翻。\n經宿費飲啄，日髙詣屠門。\n遲迴未死間，饑渴欲相吞。\n常慕古人道，仁信及魚豚。\n見兹生惻隱，贖放雙林園。\n開籠解索時，鷄鷄聴我言。\n與爾鏹三百，小惠何足論。\n莫學啣環雀，﨑嶇漫報恩。\n","id":63011,"chapter":"卷六十","chapternum":60,"title":"贖鷄","titledesc":"","collection":"","collectiondesc":"","poemindex":14},{"author":"白居易","charstyle":"古體詩","content":"晩來天色好，獨出江邉步。\n憶與李舍人，曲江相近住。\n常云遇清景，必約同幽趣。\n若不訪我來，還須覔君去。\n開眉笑相見，把手期何處。\n西寺老胡僧，南園亂松樹。\n擕持小酒榼，吟詠新詩句。\n同出復同歸，從朝直至暮。\n風雨忽消散，江山眇回互。\n潯陽與涔陽，相望空雲霧。\n心期自乖曠，時景還如故。\n今日郡齋中，秋光誰共度。\n","id":63012,"chapter":"卷六十","chapternum":60,"title":"秋日懐杓直〈時杓直出牧澧州〉","titledesc":"","collection":"","collectiondesc":"","poemindex":15},{"author":"白居易","charstyle":"古體詩","content":"今旦一樽酒，歡暢何怡怡。\n此樂從中來，他人安得知。\n兄弟惟二人，遠别恒苦悲。\n今春自巴峽，萬里平安歸。\n復有雙㓜妹，笄年未結䄜。\n昨日嫁娶畢，良人皆可依。\n憂念兩消釋，如刀斷羈縻。\n身輕心無繫，忽欲凌空飛。\n人生茍有累，食肉常如饑。\n我心既無苦，飲水亦可肥。\n行簡勸爾酒，停杯聴我辭。\n不歎鄉國逺，不嫌官禄微。\n但願我與爾，終老不相離。\n","id":63013,"chapter":"卷六十","chapternum":60,"title":"對酒示行簡","titledesc":"","collection":"","collectiondesc":"","poemindex":16},{"author":"白居易","charstyle":"古體詩","content":"太原一男子，自顧庸且鄙。\n老逢不次恩，洗拔出泥滓。\n既居可言地，願助朝廷理。\n伏閤三上章，戇愚不稱㫖。\n聖人存大體，優貸客不死。\n鳯詔停舍人，魚書除刺史。\n寘懐齊寵辱，委順隨行止。\n我自得此心，于兹十年矣。\n餘杭乃名郡，郡郭臨江汜。\n已想海門山，潮聲來入耳。\n昔予貞元末，羇旅曾遊此。\n甚覺太守尊，亦諳魚酒美。\n因生江海興，每羨滄浪水。\n尚擬拂衣行，況今兼禄仕。\n青山峰巒接，白日煙塵起。\n東道既不通，改轅送南指。\n自秦窮楚越，浩蕩五千里。\n聞有賢主人，而多好山水。\n是行頗為愜，所厯良可紀。\n䇿馬渡藍溪，勝遊從此始。\n","id":63014,"chapter":"卷六十","chapternum":60,"title":"長慶二年七月自中書舍人出守杭州路次藍溪作","titledesc":"","collection":"","collectiondesc":"","poemindex":17},{"author":"白居易","charstyle":"古體詩","content":"朝從紫禁歸，暮出青門去。\n勿言城東陌，便是江南路。\n揚鞭簇車馬，揮手辭親故。\n我生本無鄉，心安是歸處。\n","id":63015,"chapter":"卷六十","chapternum":60,"title":"初出城留别","titledesc":"","collection":"","collectiondesc":"","poemindex":18},{"author":"白居易","charstyle":"古體詩","content":"長途發巳久前館行未至體倦目巳昏瞌然遂成睡右袂尚垂鞭左手暫委轡忽覺問僕夫纔行百步地形神分處所遲速相乖異馬上幾多時夢中無限事誠哉達人語百齡同一寐","id":63016,"chapter":"卷六十","chapternum":60,"title":"自秦望赴五松驛馬上偶睡睡覺成吟","titledesc":"","collection":"","collectiondesc":"","poemindex":19},{"author":"白居易","charstyle":"古體詩","content":"蕭蕭誰家邨，秋梨葉半拆。\n漠漠誰家園，秋韭花初白。\n路逢故里物，使我嗟行役。\n不歸渭北村，又作江南客。\n去鄉徒自苦，濟世終無益。\n自問波上萍，何如澗中石。\n","id":63017,"chapter":"卷六十","chapternum":60,"title":"鄧州路中作","titledesc":"","collection":"","collectiondesc":"","poemindex":20},{"author":"白居易","charstyle":"古體詩","content":"筋力未全衰，僕馬不至弱。\n又多山水趣，心賞非寂寞。\n捫蘿上煙嶺，蹋石穿雲壑。\n谷鳥晩仍啼，洞花秋不落。\n提籠復擕榼，遇勝時停泊。\n泉憩茶數甌，嵐行酒一酌。\n獨吟還獨笑，此興殊未惡。\n假使在城時，終年有何樂。\n","id":63018,"chapter":"卷六十","chapternum":60,"title":"山路偶興","titledesc":"","collection":"","collectiondesc":"","poemindex":21},{"author":"白居易","charstyle":"古體詩","content":"鰥惸心所念，簡牘手自操。\n何言符竹貴，未免州縣勞。\n頼是餘杭郡，臺榭遶官曹。\n凌晨親政事，向晩恣遊遨。\n山冷微有雪，波平未生濤。\n水心如鏡面，千里無纎毫。\n直下江最濶，近東樓更髙。\n煩襟與滯念，一望皆遁逃。\n","id":63019,"chapter":"卷六十","chapternum":60,"title":"初領郡政衙退登東樓作","titledesc":"","collection":"","collectiondesc":"","poemindex":22},{"author":"白居易","charstyle":"古體詩","content":"平旦起視事，亭午卧掩關。\n除親簿領外，多在琴書前。\n况有虚白亭，坐見海門山。\n潮來一凭檻，賓至一開筵。\n終朝對雲水，有時聴管絃。\n持此聊過日，非忙亦非閒。\n山林太寂寞，朝闕空喧煩。\n惟兹郡閤内，囂静得中間。\n","id":63020,"chapter":"卷六十","chapternum":60,"title":"郡亭","titledesc":"","collection":"","collectiondesc":"","poemindex":23},{"author":"白居易","charstyle":"古體詩","content":"漫漫潮初平，熈熈春日至。\n空濶逺江山，晴明好天氣。\n外有適意物，中無繫心事。\n數篇對竹吟，一杯望雲醉。\n行擕杖扶力，卧讀書取睡。\n久養病形骸，深諳閒氣味。\n遙思九城陌，擾擾趨名利。\n今朝是雙日，朝謁多軒騎。\n寵者防悔尤，權者懐憂畏。\n為報髙車葢，恐非眞富貴。\n","id":63021,"chapter":"卷六十","chapternum":60,"title":"郡中即事","titledesc":"","collection":"","collectiondesc":"","poemindex":24},{"author":"白居易","charstyle":"古體詩","content":"新年多暇日，晏起褰簾坐。\n睡足心更慵，日髙頭未裹。\n徐傾下藥酒，稍爇煎茶火。\n誰伴寂寥身，無絃琴在左。\n遥思毘陵官，春深物嫋娜。\n波拂黄栁梢，風揺白梅朶。\n衙門排曉㦸，鈴閣開朝鎖。\n太守水西來，朱衣垂素舸。\n良辰不易得，佳會無由果。\n五馬正相望，雙魚忽前墮。\n魚中獲瑰寶，持翫何磊砢。\n一百六十言，字字靈珠顆。\n上申心欵曲，下叙時轗軻〈口我切〉。\n才富不如君，道孤還似我。\n敢辭官逺慢，且貴身安妥。\n勿復問榮枯，㝠心無不可。\n","id":63022,"chapter":"卷六十","chapternum":60,"title":"郡齋暇日辱常州陳郎中使君早春晩坐水西館書事詩十六韻見寄亦以十六韻酬之","titledesc":"","collection":"","collectiondesc":"","poemindex":25},{"author":"白居易","charstyle":"古體詩","content":"髙樹換新葉，陰陰覆地隅。\n何言太守宅，有似幽人居。\n太守卧其下，閒慵兩有餘。\n起嘗一甌茗，行讀一卷書。\n早梅結青實，殘櫻落紅珠。\n稚女弄庭果，嬉戲牽人裾。\n是日晩彌靜，巢禽不相呼。\n嘖嘖䕶兒鵲，啞啞母子烏。\n豈惟云鳥爾，吾亦引吾雛。\n","id":63023,"chapter":"卷六十","chapternum":60,"title":"官舍","titledesc":"","collection":"","collectiondesc":"","poemindex":26},{"author":"白居易","charstyle":"古體詩","content":"吾雛字阿羅，阿羅纔七齡。\n嗟吾不才子，憐爾無弟兄。\n撫養雖驕騃，性識頗聰明。\n學母畫眉様，效吾詠詩聲。\n我齒今欲墮，汝齒昨始生。\n我頭髮盡落，汝頂髻初成。\n老㓜不相待，父衰汝孩嬰。\n緬想古人心，慈愛亦不輕。\n蔡邕念文姬，于公歎緹縈。\n敢求得汝力，但未忘父情。\n","id":63024,"chapter":"卷六十","chapternum":60,"title":"吾雛","titledesc":"","collection":"","collectiondesc":"","poemindex":27},{"author":"白居易","charstyle":"古體詩","content":"雁齒小紅橋，垂簷低白屋。\n橋前何所有，苒苒新生竹。\n皮開拆褐錦，節露抽青玉。\n筠翠如可飱，粉霜不忽觸。\n閒吟聲未巳，幽翫心難足。\n管領好風煙，輕欺凡草木。\n誰能有月夜，伴我林中宿。\n為君傾一杯，狂歌竹枝曲。\n","id":63025,"chapter":"卷六十","chapternum":60,"title":"題小橋前新竹招客","titledesc":"","collection":"","collectiondesc":"","poemindex":28},{"author":"白居易","charstyle":"古體詩","content":"不見詩酒客，卧來半月餘。\n合和新藥草，尋檢舊方書。\n晩霽煙景度，早涼窻户虚。\n雪生衰鬢久，秋入病心初。\n卧簟蘄竹涼，風襟卭葛疎。\n夜來身較健，小飲復何如。\n","id":63026,"chapter":"卷六十","chapternum":60,"title":"病中逢秋招客夜酌","titledesc":"","collection":"","collectiondesc":"","poemindex":29},{"author":"白居易","charstyle":"古體詩","content":"除官去未閒，半月恣遊討。\n朝尋霞外寺，暮宿波上島。\n新樹少於松，平湖半連草。\n躋攀有次第，賞翫無昏早。\n有時騎馬醉，兀兀㝠天造。\n窮通與生死，其奈吾懐抱。\n江山信為美，齒髮行將老。\n在郡誠未厭，歸鄉去亦好。\n","id":63027,"chapter":"卷六十","chapternum":60,"title":"除官去未閒","titledesc":"","collection":"","collectiondesc":"","poemindex":30},{"author":"白居易","charstyle":"古體詩","content":"三年典郡歸，所得非金帛。\n天竺石兩片，華亭鶴一隻。\n飲啄供稻粱，包裹用茵席。\n誠知是勞費，其奈心愛惜。\n逺從餘杭郭，同到洛陽陌。\n下擔拂雲根，開籠展霜翮。\n貞姿不可雜，髙性宜其適。\n遂就無塵坊，仍求有水宅。\n東南得幽境，樹老寒泉碧。\n池畔多竹隂，門前少人跡。\n未請中庻禄，且脫雙驂易〈買履道宅價不足因以兩馬償之〉。\n豈獨謀吾身，安吾鶴與石。\n","id":63028,"chapter":"卷六十","chapternum":60,"title":"洛下卜居","titledesc":"","collection":"","collectiondesc":"","poemindex":31},{"author":"白居易","charstyle":"古體詩","content":"夜鏡隱白髮，朝酒發紅顔。\n可憐假年少，自笑須臾間。\n朱砂賤如土，不解燒為丹。\n玄鬢化為雪，未聞休得官。\n咄哉箇丈夫，心性何惰頑。\n但遇詩與酒，便忘寢與餐。\n髙聲發一吟，似得詩中仙。\n引滿飲一杯，盡忘身外縁。\n昔有醉先生，席地而幕天。\n於今居處在，許我當中眠。\n眠罷又一酌，酌罷又一篇。\n回面顧妻子，生計方落然。\n誠知此事非，又過知非年。\n豈不欲自改，改即心不安。\n且向安處去，其餘皆老閒。\n","id":63029,"chapter":"卷六十","chapternum":60,"title":"自詠","titledesc":"","collection":"","collectiondesc":"","poemindex":32},{"author":"白居易","charstyle":"古體詩","content":"鳥鳴庭樹上，日照屋簷時。\n老去慵轉極，寒來起猶遲。\n厚薄被適性，髙低枕得宜。\n神安體穩暖，此味何人知。\n睡足仰頭坐，兀然無所思。\n如未鑿七竅，若都遺四肢。\n緬想長安客，早朝霜滿衣。\n彼此各自適，不知誰是非。\n","id":63030,"chapter":"卷六十","chapternum":60,"title":"晏起","titledesc":"","collection":"","collectiondesc":"","poemindex":33},{"author":"白居易","charstyle":"古體詩","content":"江州司馬日，忠州刺史時。\n栽松滿後院，種栁䕃前墀。\n彼皆非吾土，栽種尚忘疲。\n况兹是我宅，葺藝固其宜。\n平旦領僕使，乘春親指揮。\n移花夾暖室，徙竹覆寒池。\n池水變綠色，池芳動清輝。\n尋芳弄水坐，盡日心熈熈。\n一物茍可適，萬縁都若遺。\n設如宅門外，有事吾不知。\n","id":63031,"chapter":"卷六十","chapternum":60,"title":"春葺新居","titledesc":"","collection":"","collectiondesc":"","poemindex":34},{"author":"白居易","charstyle":"古體詩","content":"白蘋湘渚曲，綠篠剡溪口。\n各在天一涯，信美非吾有。\n如何此庭内，水竹交左右。\n霜竹百千竿，煙波六七畆。\n泓澄動堦砌，淡泞〈支吕切〉映户牖。\n蛇皮細有紋，鏡面清無垢。\n主人過橋來，雙童扶一叟。\n恐汚清冷波，塵纓先科擻。\n波上一葉舟，舟中一樽酒。\n酒開舟不繫，去去隨所偶。\n或遶蒲浦前，或泊桃島後。\n未撥落杯花，低衝拂面栁。\n半酣迷所在，倚榜兀回首。\n不知此何處，復是人寰否。\n誰知始疏鑿，幾主相傳受。\n楊家去云逺，田氏將非久。\n天與愛水人，終焉落吾手〈此池始楊常侍開鑿中間田氏為主予今有之蒲浦桃島皆池上所有〉。\n","id":63032,"chapter":"卷六十","chapternum":60,"title":"泛春池","titledesc":"","collection":"","collectiondesc":"","poemindex":35},{"author":"白居易","charstyle":"古體詩","content":"佐邑意不適閉門秋草生何以娛野性種竹百餘莖見此溪上色憶得山中情有時公事暇盡日遶欄行勿言根未固勿言陰未成巳覺庭宇内稍稍有餘清最愛近窻卧秋風枝有聲","id":63033,"chapter":"卷六十","chapternum":60,"title":"新栽竹","titledesc":"","collection":"","collectiondesc":"","poemindex":36},{"author":"白居易","charstyle":"古體詩","content":"分散骨肉戀，趨馳名利牽。\n一奔塵埃馬，一汎風波船。\n忽憶分手時，憫然秋風前。\n别來朝復夕，積日成七年。\n花落城中池，春深江上天。\n登樓東南望，鳥滅煙蒼然。\n相去復幾許，道里近三千。\n平地猶難見，況乃隔山川。\n","id":63034,"chapter":"卷六十","chapternum":60,"title":"寄江南兄弟","titledesc":"","collection":"","collectiondesc":"","poemindex":37},{"author":"白居易","charstyle":"古體詩","content":"憶昨為吏日，折腰多苦辛。\n歸家不自適，無計慰心神。\n手栽兩樹松，聊以當嘉賓。\n春來日一徃，生意漸欣欣。\n清韻度秋在，綠茸隨日新。\n始憐澗底色，不憶城中春。\n有時晝掩關，雙影對一身。\n盡日不寂寞，意中如三人。\n忽奉宣室詔，徴為文苑臣。\n閒來一惆悵，長似別交親。\n早知煙翠前，攀翫不逡巡。\n悔從白雲裏，移爾落囂塵。\n","id":63035,"chapter":"卷六十","chapternum":60,"title":"寄題盩厔㕔前雙松〈兩松自仙遊山移植縣㕔〉","titledesc":"","collection":"","collectiondesc":"","poemindex":38},{"author":"白居易","charstyle":"古體詩","content":"零落桐葉雨，蕭條槿花風。\n悠悠早秋意，生此幽閒中。\n况與故人别，中懷正無悰。\n勿云不相送，心到青門柬。\n相知豈在多，但問同不同。\n同心一人去，坐覺長安空。\n","id":63036,"chapter":"卷六十","chapternum":60,"title":"别元九後詠所懐","titledesc":"","collection":"","collectiondesc":"","poemindex":39},{"author":"白居易","charstyle":"古體詩","content":"離離暑雲散，嫋嫋涼風起。\n池上秋又來，荷花半成子。\n朱顔易消歇，白日無窮已。\n人壽不如山，年光急於水。\n青蕪與紅蓼，歲歲秋相似。\n去歲此悲秋，今我復來此。\n","id":63037,"chapter":"卷六十","chapternum":60,"title":"早秋曲江感懐","titledesc":"","collection":"","collectiondesc":"","poemindex":40},{"author":"白居易","charstyle":"古體詩","content":"身為近密拘，心為名檢縛。\n月夜與花時，少逢杯酒樂。\n唯有元夫子，閒來同一酌。\n把手或酣歌，展眉時笑謔。\n今春除御史，前月之東洛。\n别來未開顔，塵埃滿樽杓。\n蕙風晩香盡，槐雨餘花落。\n秋意一蕭條，離容兩寂寞。\n况隨白日老，共負青山約。\n誰識相念心，鞲鷹與籠鶴。\n","id":63038,"chapter":"卷六十","chapternum":60,"title":"寄元九","titledesc":"","collection":"","collectiondesc":"","poemindex":41},{"author":"白居易","charstyle":"古體詩","content":"悄悄初别後，去住兩盤桓。\n行子孤燈店，居人明月軒。\n平生共貧苦，未必日成歡。\n及此暫為别，懐抱巳憂煩。\n况是庭葉盡，復思山路寒。\n如何不為念，馬痩衣裳單。\n","id":63039,"chapter":"卷六十","chapternum":60,"title":"别舍弟後月夜","titledesc":"","collection":"","collectiondesc":"","poemindex":42},{"author":"白居易","charstyle":"古體詩","content":"薤葉有朝露，槿枝無宿花。\n君今亦如此，促促生有涯。\n既不逐禪僧，林下學楞伽。\n又不隨道士，山中煉丹砂。\n百年夜分半，一歲春無多。\n何不飲美酒，胡然自悲嗟。\n俗號消愁藥，神速無以加。\n一杯驅世慮，兩杯反天和。\n三杯即酩酊，或笑任狂歌。\n陶陶復兀兀，吾孰知其他。\n况在名利途，平生有風波。\n深心藏陷穽，巧言織網羅。\n舉目非不見，不醉欲如何。\n","id":63040,"chapter":"卷六十","chapternum":60,"title":"勸酒寄元九","titledesc":"","collection":"","collectiondesc":"","poemindex":43},{"author":"白居易","charstyle":"古體詩","content":"沙草新雨地，㟁栁涼風枝。\n三年感秋思，併在曲江池。\n早蟬已嘹唳，晩荷復離披。\n前秋去秋思，一一生此時。\n昔人三十二，秋興巳云悲。\n我今欲四十，秋懐亦可知。\n歲月不虚設，此身隨日衰。\n闇老不自覺，直到鬢成絲。\n","id":63041,"chapter":"卷六十","chapternum":60,"title":"曲江感秋","titledesc":"","collection":"","collectiondesc":"","poemindex":44},{"author":"白居易","charstyle":"古體詩","content":"髙才淹禮寺，短羽翔禁林。\n西街居處逺，北闕官曹深。\n君病不來訪，我忙難徃尋。\n差池終日别，寥落經年心。\n露濕綠蕪地，月寒紅樹陰。\n况兹獨愁夕，聞彼相思吟。\n上言歡笑阻，下嗟時歲侵。\n容衰晩牕鏡，思苦秋絃琴。\n一章錦繡段，八韻瓊瑶音。\n何以報珍重，慙無雙南金。\n","id":63042,"chapter":"卷六十","chapternum":60,"title":"酬張太祝晩秋卧病見寄","titledesc":"","collection":"","collectiondesc":"","poemindex":45},{"author":"白居易","charstyle":"古體詩","content":"長安盈尺雪，早朝賀君喜。\n將赴銀臺門，始出新昌里。\n上堤馬蹄滑，中路䗶燭死。\n十里向北行，寒風吹破耳。\n待漏午門外，𠉀對三殿。\n裏鬚鬢凍生，氷衣裳冷如。\n水忽思仙遊，谷闇謝陳居。\n士暖覆褐裘，眠日髙應未。\n","id":63043,"chapter":"卷六十","chapternum":60,"title":"早朝賀雪寄陳山人","titledesc":"","collection":"","collectiondesc":"","poemindex":46},{"author":"白居易","charstyle":"古體詩","content":"永壽寺中語，新昌坊北分。\n歸來數行淚，悲事不悲君。\n悠悠藍田路，自去無消息。\n計君食宿程，巳過商山北。\n昨夜雲四散，千里同月色。\n曉來夢見君，應是君相憶。\n夢中握君手，問君意何如。\n君言苦相憶，無人可寄書。\n覺來未及說，叩門聲鼕鼕。\n言是商州使，送君書一封。\n枕上忽驚起，顚倒着衣裳。\n開緘見手扎，一紙十三行。\n上論遷謫心，下說離别腸。\n心腸都未盡，不暇叙炎涼。\n云作此書夜，夜宿商州東。\n獨對孤燈坐，陽城山館中。\n夜深作書畢，山月向西斜。\n月前何所有，一樹紫桐花。\n桐花半落時，復道正相思。\n殷勤書背後，兼寄桐花詩。\n桐花詩八韻，思緒一何深。\n以我今朝意，憶君此夜心。\n一章一遍讀，一句十回吟。\n珍重八十字，字字化為金。\n","id":63044,"chapter":"卷六十","chapternum":60,"title":"初與元九别後忽夢見之及寤而書適至兼寄桐花詩悵然感懐因以此寄〈元九初謫江陵〉","titledesc":"","collection":"","collectiondesc":"","poemindex":47},{"author":"白居易","charstyle":"古體詩","content":"舊居清渭曲，開門當蔡渡。\n十年方一還，幾欲迷歸路。\n追思昔日行，感傷故游處。\n挿栁作髙林，種桃成老樹。\n因驚成人者，盡是舊童孺。\n試問舊老人，半為遶村墓。\n浮生同過客，前後遞來去。\n白日如弄珠，出入光不住。\n人物日改變，舉目悲所遇。\n回念念我身，安得不衰暮。\n朱顔消不歇，白髮生無數。\n惟有山門外，三𡶶色如。\n","id":63045,"chapter":"卷六十","chapternum":60,"title":"重到渭江舊居","titledesc":"","collection":"","collectiondesc":"","poemindex":48},{"author":"白居易","charstyle":"古體詩","content":"白髮知時節，闇與我有期。\n今朝日陽裏，梳落數莖絲。\n家人不慣見，憫黙為我悲。\n我云何足怪，此意爾不知。\n凡人年三十，外壯中巳衰。\n但思寢食味，已減二十時。\n况我年四十，本來形貎羸。\n書魔昏兩眼，酒病沉四肢。\n親愛日零落，在者仍别離。\n身心久如此，白髮生巳遲。\n由來生老死，二病長相隨。\n除却念無生，人間無藥治。\n","id":63046,"chapter":"卷六十","chapternum":60,"title":"白髮","titledesc":"","collection":"","collectiondesc":"","poemindex":49},{"author":"白居易","charstyle":"古體詩","content":"低腰復斂手，心體不遑安。\n一落風塵下，始知為吏難。\n公事與日長，宦情隨歲䦨。\n惆悵青袍袖，芸香無半殘。\n頼有李夫子，此懐聊自寛。\n兩心如止水，彼此無波瀾。\n徃徃簿書暇，相勸强為歡。\n白馬晩蹋雪，緑觴春暖寒。\n戀月夜同宿，愛山晴可看。\n野性自相近，不是為同官。\n","id":63047,"chapter":"卷六十","chapternum":60,"title":"酬李少府曹長官舍見贈","titledesc":"","collection":"","collectiondesc":"","poemindex":50},{"author":"白居易","charstyle":"古體詩","content":"曉鼓聲巳半，離筵坐難久。\n請君斷腸歌，送我和淚酒。\n月落欲明前，馬嘶初别後。\n浩浩闇塵中，何由見回首。\n","id":63048,"chapter":"卷六十","chapternum":60,"title":"曉别","titledesc":"","collection":"","collectiondesc":"","poemindex":51},{"author":"白居易","charstyle":"古體詩","content":"北園東風起，雜花次第開。\n心知須臾落，一日三四來。\n花下豈無酒，欲酌復遲迴。\n所思𦕈千，里誰勸我一。\n","id":63049,"chapter":"卷六十","chapternum":60,"title":"北園","titledesc":"","collection":"","collectiondesc":"","poemindex":52},{"author":"白居易","charstyle":"古體詩","content":"夜初色蒼然，夜深光浩然。\n稍轉西廊下，漸滿南牕前。\n况是綠蕪地，復兹清露天。\n落葉聲䇿䇿，驚鳥影翩翩。\n棲禽尚不穩，愁人安可眠。\n","id":63050,"chapter":"卷六十","chapternum":60,"title":"秋月","titledesc":"","collection":"","collectiondesc":"","poemindex":53},{"author":"白居易","charstyle":"古體詩","content":"徐州古豐縣，有邨曰朱陳。\n去縣百餘里，桑麻青氛氳。\n機梭聲札札，牛驢走紜紜。\n女汲澗中水，男採山上薪。\n縣逺官事少，山深人俗淳。\n有財不行商，有丁不入軍。\n家家守村業，頭白不出門。\n生為陳邨民，死為陳邨塵。\n田中老與㓜，相見何欣欣。\n一村惟兩姓，世世為婚姻。\n親疎居有族，少長游有羣。\n黄鷄與白酒，歡會不隔旬。\n生者不逺别，嫁娶先近隣。\n死者不逺葬，墳墓多遶村。\n既安生與死，不苦形與神。\n所以多壽考，徃徃見玄孫。\n我生禮義鄉，少小孤且貧。\n徒學辨是非，秖自取辛勤。\n世法貴名教，士人重冠婚。\n以此自桎梏，信為大謬人。\n十歲解讀書，十五能屬文。\n二十舉秀才，三十為諌臣。\n下有妻子累，上有君親恩。\n承家與事國，望此不肖身。\n憶昨旅游初，迨今十五春。\n孤舟三適楚，羸馬四經秦。\n晝行有饑色，夜寢無安魂。\n東西不暫住，來徃若浮雲。\n離亂失故鄉，骨肉多散分。\n江南與江北，各有平生親。\n平生終日别，近者隔年聞。\n朝憂卧至暮，夕哭坐達晨。\n悲苦燒心曲，愁霜侵鬢根。\n一生苦如此，長羨陳邨民。\n","id":63051,"chapter":"卷六十","chapternum":60,"title":"朱陳邨","titledesc":"","collection":"","collectiondesc":"","poemindex":54},{"author":"白居易","charstyle":"古體詩","content":"晨興照青鏡，形影兩寂寞。\n少年辭我去，白髮隨梳落。\n萬化成於漸，漸衰看不覺。\n但恐鏡中顔，今朝老於昨。\n人年少滿百，不得長歡樂。\n誰謂天地心，千齡與龜鶴。\n吾聞善醫者，今古稱扁鵲。\n萬病皆可治，惟無治老藥。\n","id":63052,"chapter":"卷六十","chapternum":60,"title":"歎老","titledesc":"","collection":"","collectiondesc":"","poemindex":55},{"author":"白居易","charstyle":"古體詩","content":"我有一握髮，梳理何稠直。\n昔似玄雲光，今如素絲色。\n匣中有舊鏡，欲照先歎息。\n自從頭白來，不欲明磨拭。\n鵶頭與鶴頸，至老常如墨。\n獨有人鬢毛，不得終身黑。\n","id":63053,"chapter":"卷六十","chapternum":60,"title":"歎老","titledesc":"","collection":"","collectiondesc":"","poemindex":56},{"author":"白居易","charstyle":"古體詩","content":"前年種桃核，今歲成花樹。\n去歲新嬰兒，今年巳學步。\n但驚物長成，不覺身衰暮。\n去矣欲何如，少年留不住。\n因書今日意，徧寄諸親故。\n壯歲不歡娛，長年當悔悟。\n","id":63054,"chapter":"卷六十","chapternum":60,"title":"歎老","titledesc":"","collection":"","collectiondesc":"","poemindex":57},{"author":"白居易","charstyle":"古體詩","content":"日晦雲氣黄，東北風切切。\n時從邨南還，新與兄弟别。\n離襟淚猶濕，迴馬嘶未歇。\n欲歸一室坐，天陰多無月。\n夜長火消盡，歲暮雨凝結。\n寂寞滿爐灰，飄零上堦雪。\n對雪畫寒灰，殘燈明復滅。\n灰死如我心，雪白如我髮。\n所遇皆如此，頃刻堪愁絶。\n迴念入坐忘，轉憂作禪恱。\n平生洗心法，正為今宵設。\n","id":63055,"chapter":"卷六十","chapternum":60,"title":"送兄弟回雪夜","titledesc":"","collection":"","collectiondesc":"","poemindex":58},{"author":"白居易","charstyle":"古體詩","content":"聞有澗底花，貰得村中酒。\n與君來較遲，巳逢揺落後。\n臨觴有遺恨，悵望空溪口。\n記取花發時，期君重擕手。\n我生日日老，春色年年有。\n且作來歲期，未知身健否。\n","id":63056,"chapter":"卷六十","chapternum":60,"title":"同友人尋澗花","titledesc":"","collection":"","collectiondesc":"","poemindex":59},{"author":"白居易","charstyle":"古體詩","content":"漠漠病眼花，星星愁鬢雪。\n筋骸巳衰憊，形影仍分訣。\n梓州二千里，劍門五六月。\n豈是逺行時，火雲燒棧熱。\n何言巾上淚，乃是腸中血。\n念此早歸來，莫作經年别。\n","id":63057,"chapter":"卷六十","chapternum":60,"title":"别行簡〈時行簡辟盧坦劍南東川府〉","titledesc":"","collection":"","collectiondesc":"","poemindex":60},{"author":"白居易","charstyle":"古體詩","content":"美人與我别，留鏡在匣中。\n自從花顔去，秋水無芙蓉。\n經年不開匣，紅塵覆青銅。\n今朝一拂拭，自顧顦顇容。\n照罷重惆悵，背後雙盤龍。\n","id":63058,"chapter":"卷六十","chapternum":60,"title":"感鏡","titledesc":"","collection":"","collectiondesc":"","poemindex":61},{"author":"白居易","charstyle":"古體詩","content":"三月三十日，春歸日復暮。\n惆悵問春風，明朝應不住。\n送春曲江上，眷眷東西顧。\n但見撲水花，紛紛不知數。\n人生似行客，兩足無停步。\n日日進前程，前程幾多路。\n兵刀與水火，盡可違之去。\n唯有老到來，人間無避處。\n感時良為已，獨倚池南樹。\n今日送春心，心如别親故。\n","id":63059,"chapter":"卷六十","chapternum":60,"title":"送春","titledesc":"","collection":"","collectiondesc":"","poemindex":62},{"author":"白居易","charstyle":"古體詩","content":"停驂問前路路在秋雲裏蒼蒼縣南道去途從此始絶頂忽盤上衆山皆下視下視千萬峰峰頭如浪起朝經韓公坂夕次藍橋水潯陽僅四千始行七十里人煩馬蹄跙勞苦已如此","id":63060,"chapter":"卷六十","chapternum":60,"title":"初出藍田路作","titledesc":"","collection":"","collectiondesc":"","poemindex":63},{"author":"白居易","charstyle":"古體詩","content":"我為東南行，始登商山道。\n商山無數峰，最愛仙娥好。\n差叅樹若挿，匼匝雲如抱。\n渇望寒玉泉，香聞紫芝草。\n青崖屏削碧，白石床鋪縞。\n向無如此物，安足留四皓。\n感彼私自問，歸山何不早。\n可能塵土中，還隨衆人老。\n","id":63061,"chapter":"卷六十","chapternum":60,"title":"仙娥峰下作","titledesc":"","collection":"","collectiondesc":"","poemindex":64},{"author":"白居易","charstyle":"古體詩","content":"江州望通州，天涯與地末。\n有山萬丈髙，有江千里濶。\n間之以雲霧，飛鳥不可越。\n誰知千古險，為我二人設。\n通州君初到，鬱鬱愁如結。\n江州我方去，迢迢行未歇。\n道路日乖隔，音信日斷絶。\n因風欲寄語，地逺聲不徹。\n生當復相逢，死當從此别。\n","id":63062,"chapter":"卷六十","chapternum":60,"title":"寄微之","titledesc":"","collection":"","collectiondesc":"","poemindex":65},{"author":"白居易","charstyle":"古體詩","content":"君遊襄陽日，我在長安住。\n君今在通州，我過襄陽去。\n襄陽九里郭，樓雉連雲樹。\n顧此稍依依，是君舊遊處。\n蒼茫蒹葭水，中有潯陽路。\n此去更相思，江西少親故。\n","id":63063,"chapter":"卷六十","chapternum":60,"title":"寄微之","titledesc":"","collection":"","collectiondesc":"","poemindex":66},{"author":"白居易","charstyle":"古體詩","content":"去國日巳逺，喜逢物似人。\n如何合此意，江上坐思君。\n有如河嶽氣，相合方氛氳。\n狂風吹中絶，兩處成孤雲。\n風廻終有時，雲合豈無因。\n努力各自愛，窮通我爾身。\n","id":63064,"chapter":"卷六十","chapternum":60,"title":"寄微之","titledesc":"","collection":"","collectiondesc":"","poemindex":67}]