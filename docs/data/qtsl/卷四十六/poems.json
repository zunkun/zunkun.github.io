[{"author":"韓愈","charstyle":"古體詩","content":"皇帝即阼物無違拒曰晹而晹曰雨而雨維是元年有盜在夏欲覆其州以踵近武皇帝曰嘻豈不在我負鄙為艱縱則不可出師征之其衆十旅軍其城下吿以福禍腹敗枝披不敢保聚擲首陴外降幡夜竪疆外之險莫過蜀土韋臯去鎮劉闢守後血人于牙不肯吐口開庫啗士曰隨所取汝張汝弓汝鼓汝鼓汝為表書求我帥汝事始上聞在列咸怒皇帝曰然嗟逺士女茍附而安則且付與讀命于庭出節少府朝發京師夕至其部闢喜謂黨汝振而伍蜀可全有此不當受萬牛臠炙萬甕行酒以錦纒股以紅帕首有恇其兇有餌其誘其出穰穰隊以萬數遂劫東川遂據城阻皇帝曰嗟其又可許爰命崇文分卒禁禦有安其驅無暴我野日行三十徐壁其右闢黨聚謀鹿頭是守崇文奉詔進退規矩戰不貪殺擒不濫數四方節度整兵頓馬上章請討俟命起坐皇帝曰嘻無汝煩苦荆并洎梁在國門户出師三千各選爾醜四軍齊作殷其如阜或㧞其角或脫其距長驅洋洋無有齟齬八月壬午闢棄城走載妻與妾包裹稚乳是日崇文入處其宇分散逐捕搜原剔藪闢窮見窘無地自處俯視大江不見洲渚遂自顛倒若杵投臼取之江中枷脰械手婦女纍纍啼哭拜叩來獻闕下以告廟社周示城市咸使觀覩解脱攣索夾以砧斧婉婉弱子赤立傴僂牽頭曳足先斷腰膂次及其徒體骸撑拄末乃取闢駭汗如寫揮刀紛紜争刌膾脯優賞將吏扶珪綴組帛堆其家粟塞其庾哀憐陣殁廪給孤寡贈官封墓周帀宏溥經戰伐地寛免租簿施令酬功急疾如火天地中間莫不順序幽恒青魏東盡海浦南至徐蔡區外雜虜怛威赧徳踧踖蹈舞掉棄兵革私習簋簠來請來覲十百其耦皇帝曰吁伯父叔舅各安爾位訓厥甿畮正月元日初見宗祖躬執百禮登降拜俯薦于新宫視瞻梁梠慼見顔色涙落入爼侍祠之臣助我惻楚乃以上辛於郊用牡除于國南鱗筍毛簴廬幕周施開揭磊砢獸盾騰拏圓壇帖妥天兵四羅旂常婀娜駕龍十二魚魚雅雅宵昇于丘奠璧獻斚衆樂驚作轟豗融冶紫焰嘘呵髙靈下墮羣星從坐錯落侈哆日君月妃煥赫婐㛂瀆鬼濛鴻嶽祗嶪峩飫沃羶薌産祥降嘏鳳凰應奏舒翼自拊赤麟黄龍逶蛇結紏卿士庶人黄童白叟踴躍歡呀失喜噎歐乾清坤夷境落褰舉帝車迴來日正當午幸丹鳳門大赦天下滌濯剗硤磨滅瑕垢續功臣嗣㧞賢任耉孩養無吿仁滂施厚皇帝神聖通達今古聽聰視明一似堯禹生知法式動得理所天錫皇帝為天下主并包畜養無異細鉅億載萬年敢有違者皇帝儉勤盥濯陶瓦斥遣浮華好此綈紵敕戒四方侈則有咎天錫皇帝多麥與黍無召水旱耗于雀鼠億載萬年有富無窶皇帝正直别白善否擅命而狂既翦旣去盡遂羣姦靡有遺侣天錫皇帝厖臣碩輔博問遐觀以置左右億載萬年無敢余侮皇帝大孝慈祥悌友怡怡愉愉奉太皇后浹于族親濡及九有天錫皇帝與天齊壽登兹太平無怠永乆億載萬年為父為母博士臣愈職是訓詁作為歌詩以配吉甫","id":61755,"chapter":"卷四十六","chapternum":46,"title":"元和聖徳詩〈并序〉","titledesc":"臣愈頓首再拜言臣伏見皇帝陛下即位已來誅流姦臣朝廷清明無有欺蔽外斬楊惠琳劉闢以收夏蜀東定青徐積年之叛海内怖駭不敢違越郊天吿廟神靈歡喜風雨晦明無不從順太平之期適當今日臣䝉被恩澤日與羣臣序立紫宸殿陛下親望穆穆之光而其職業又在以經籍教導國子誠宜率先作歌詩以稱道盛徳不可以辭語淺薄不足以自效為解輒依古作四言元和聖徳詩一篇凡千有二十四字指事實錄具載明天子文武神聖以警動百姓耳目傳示無極其詩曰","collection":"","collectiondesc":"","poemindex":1},{"author":"韓愈","charstyle":"古體詩","content":"剝剝啄啄有客至門我不出應客去而嗔從者語我子胡為然我不厭客困于語言欲不出納以堙其源空堂幽幽有秸有莞門以兩版叢書於間窅窅深塹其墉甚完彼寧可隳此不可干從者語我嗟子誠難子雖云爾其口益蕃我為子謀有萬其全凡今之人急名與官子不引去與為波瀾雖不開口雖不開闗變化咀嚼有鬼有神今去不勇其如後艱我謝再拜汝無復云徃追不及來不有年〈公被讒出令陽山至是召還又有謗之者故三星行云名聲相乗除得少失有餘剝啄行云我不厭客困于語言不欲出納以堙其源各有所激云爾歐陽文忠擬剝啄行寄趙少師云剥剥復啄啄柴門驚鳥雀故人千里駕信士百金諾云云然公逺讒避謗欲謝客以堙其源故深其塹堅其墉要為不可干者而歐陽則歸老故鄉欣然喜客之至是以其辭不同如此〉","id":61756,"chapter":"卷四十六","chapternum":46,"title":"剝啄行","titledesc":"","collection":"","collectiondesc":"","poemindex":2},{"author":"韓愈","charstyle":"古體詩","content":"狄之水兮其色幽幽我將濟兮不得其由涉其淺兮石齧我足乘其深兮龍入我舟我濟而悔兮將安歸尤歸兮歸兮無與石鬬兮無應龍求","id":61757,"chapter":"卷四十六","chapternum":46,"title":"將歸操 孔子之趙聞殺鳴犢作","titledesc":"","collection":"琴操","collectiondesc":"","poemindex":3},{"author":"韓愈","charstyle":"古體詩","content":"蘭之猗猗揚揚其香不採而佩於蘭何傷今天之旋其曷為然我行四方以日以年雪霜貿貿薺麥之茂子如不傷我不爾覯薺麥之茂薺麥之有君子之傷君子之守","id":61758,"chapter":"卷四十六","chapternum":46,"title":"猗蘭操 孔子傷不逢時作","titledesc":"","collection":"琴操","collectiondesc":"","poemindex":4},{"author":"韓愈","charstyle":"古體詩","content":"目窈窈兮其凝其盲耳肅肅兮聽不聞聲朝不日出兮夜不見月與星有知無知兮為死為生嗚呼臣罪當誅兮天王聖明","id":61759,"chapter":"卷四十六","chapternum":46,"title":"拘幽操 文王羑里作","titledesc":"","collection":"琴操","collectiondesc":"","poemindex":5},{"author":"韓愈","charstyle":"古體詩","content":"父兮兒寒母兮兒飢兒罪當笞逐兒何為兒在中野以宿以處四無人聲誰與兒語兒寒何衣兒飢何食兒行于野履霜以足母生衆兒有母憐之獨無母憐兒寧不悲","id":61760,"chapter":"卷四十六","chapternum":46,"title":"履霜操 尹吉甫子伯奇無罪為後母譖而見逐自傷作","titledesc":"","collection":"琴操","collectiondesc":"","poemindex":6},{"author":"韓愈","charstyle":"古體詩","content":"雉之飛于朝，日羣雌孤雄。\n意氣横出當，東而西當啄。\n而飛隨飛隨，啄羣飛粥粥。\n嗟我雖人曽，不如彼雉雞。\n生身七十年，無一妾與妃。\n","id":61761,"chapter":"卷四十六","chapternum":46,"title":"雉朝飛操 牧犢子七十無妻見雉雙飛感之而作","titledesc":"","collection":"琴操","collectiondesc":"","poemindex":7},{"author":"韓愈","charstyle":"古體詩","content":"雄鵠銜枝來雌鵠，啄泥歸巢成不生。\n子大義當乖離江，漢水之大鵠身鳥。\n之㣲更無相逢日，且可繞樹相隨飛。\n","id":61762,"chapter":"卷四十六","chapternum":46,"title":"别鵠操 商陵穆子娶妻五年無子父母欲其改娶其妻聞之中夜悲嘯穆子感之而作","titledesc":"","collection":"琴操","collectiondesc":"","poemindex":8},{"author":"韓愈","charstyle":"古體詩","content":"吾聞京城南，兹惟羣山囿。\n東西兩際海，巨細難悉究。\n山經及地志，茫昧非受授。\n團辭試提挈，挂一念萬漏。\n欲休諒不能，粗叙所經覯。\n嘗昇崇丘望，戢戢見相凑。\n晴明出稜角，縷脈碎分繡。\n蒸嵐相澒洞，表裡忽通透。\n無風自飄\ud857，\udcfd融液煦柔。\n茂横雲時平，凝㸃㸃露數。\n岫天空浮修，眉濃綠畫新。\n就孤橕有巉，絶海浴褰鵬。\n噣春陽潛沮，洳濯濯吐深。\n秀巖巒雖嵂，崒輭弱類含。\n酎夏炎百木，盛蔭鬱増埋。\n覆神靈日歊，歔雲氣争結。\n構秋霜喜刻，轢磔卓立癯。\n瘦叅差相叠，重剛耿陵宇。\n宙冬行雖幽，墨氷雪工琢。\n鏤新曦照危，峨億丈恒髙。\n袤明昏無停，態頃刻異狀。\n𠉀西南雄，太白突起莫。\n閒簉藩都配，徳運分宅占。\n丁戊逍遙越，坤位詆訐陷。\n乾竇空虚寒，兢兢風氣較。\n搜潄朱維方，燒日陰霰縱。\n騰糅昆明大，池北去覿偶。\n晴晝緜聨窮，俯視倒側困。\n清漚㣲瀾動，水面踊躍躁。\n猱狖驚呼惜，破碎仰喜呀。\n不仆前尋徑，杜墅坌蔽畢。\n原陋﨑嶇上，軒昻始得觀。\n覽富行行將，遂窮嶺陸煩。\n互走勃然思，坼裂擁掩難。\n恕宥巨靈與，夸蛾逺賈期。\n必售還疑造，物意固䕶蓄。\n精祐力雖能，排斡雷電怯。\n呵詬攀緣脱，手足蹭蹬抵。\n積甃茫如試，矯首堛塞生。\n怐愗威容喪，蕭爽近新迷。\n逺舊拘官計，日月欲進不。\n可又因緣窺，其湫凝湛閟。\n陰嘼〈嘼音嗅〉魚鰕可，俯掇神物安。\n敢寇林柯有，脱葉欲墮鳥。\n驚救争銜彎，環飛投棄急。\n哺鷇旋歸道，迴睨達枿壯。\n復奏吁嗟信，奇恠峙質能。\n化貿前年遭，譴謫探歴得。\n邂逅初從藍，田入顧眄勞。\n頸脰時天晦，大雪淚目苦。\n矇瞀峻塗拖，長冰直上若。\n懸溜褰衣步，推馬顛蹶退。\n且復蒼黄忘，遐睎所矚纔。\n左右杉篁咤，蒲蘓杲耀攢。\n介胄專心憶，平道脱險逾。\n避臭昨來逢，清霽宿願忻。\n始副峥嶸躋，冢頂倐閃雜。\n鼯鼬前低劃，開濶爛漫堆。\n衆皺或連若，相從或蹙若。\n相鬬或妥若，弭伏或竦若。\n驚雊或散若，瓦解或赴若。\n輻凑或翩若，舩遊或決若。\n馬驟或背若，相惡或向若。\n相佑或亂若，抽筍或嵲若。\n注灸或錯若，繪畫或繚若。\n篆籕或羅若，星離或蓊若。\n雲逗或浮若，波濤或碎若。\n鋤耨或如賁，育倫賭勝勇。\n前購先強勢，已出後鈍嗔。\n䛠譳〈音鬬耨〉或如帝，王尊叢集朝。\n賤幼雖親不，褻狎雖逺不。\n悖謬或如臨，食案肴核紛。\n飣餖又如遊，九原墳墓包。\n槨柩或纍若，盆甖或揭若。\n㽅梪或覆若，曝鼈或頽若。\n寢獸或蜿若，藏龍或翼若。\n摶鷲或齊若，友朋或隨若。\n先後或迸若，流落或顧若。\n宿畱或戾若，仇讐或密若。\n婚媾或儼若，峨冠或翻若。\n舞袖或屹若，戰陣或圍若。\n蒐狩或靡然，東注或偃然。\n北首或如火，熺焰或若氣。\n饙餾或行而，不輟或遺而。\n不收〈易井收勿幕音狩〉或斜而，不倚或弛而。\n不彀或赤若，秃鬝或燻若。\n柴槱或如龜，坼兆或若卦。\n分繇〈音宙〉或前横，若剝或後斷。\n若垢延延離，又屬夬夬叛。\n還遘喁喁魚，闖萍落落月。\n經宿誾誾樹，墻垣巘巘架。\n庫廐參參削，劍㦸煥煥銜。\n瑩琇敷敷花，披萼闟闟屋。\n摧霤悠悠舒，而安兀兀狂。\n以狃超超出，猶奔蠢蠢駭。\n不懋大哉立，天地經紀肖。\n營腠厥初孰，開張僶俛誰。\n勸侑創兹朴，而巧戮力忍。\n勞疚得非施，斧斤無乃假。\n詛咒鴻荒竟，無傳功大莫。\n酬僦嘗聞於，祠官芬苾降。\n歆嗅斐然作，歌詩惟用贊。\n","id":61763,"chapter":"卷四十六","chapternum":46,"title":"南山詩","titledesc":"","collection":"","collectiondesc":"","poemindex":9},{"author":"韓愈","charstyle":"古體詩","content":"果州南充縣，寒女謝自然。\n童騃無所識，但聞有神仙。\n輕生學其術，乃在金泉山。\n繁華榮慕絶，父母慈愛捐。\n凝心感魑魅，慌惚難具言。\n一朝坐空室，雲霧生其間。\n如聆笙竽韻，來自㝠㝠天。\n白日變幽晦，蕭蕭風景寒。\n簷楹蹔明滅，五色光屬聨。\n觀者徒傾駭，躑躅詎敢前。\n須臾自輕舉，飄若風中煙。\n茫茫八紘大，影響無由緣。\n里胥上其事，郡守驚且歎。\n驅車領官吏，甿俗争相先。\n入門無所見，冠屨同蛻蟬。\n皆云神仙事，灼灼信可傳。\n余聞古夏后，象物知神姦。\n山林民可入，魍魎莫逢㫋。\n逶迤不復振，後世恣欺謾。\n幽明紛雜亂，人鬼更相殘。\n秦皇雖篤好，漢武洪其源。\n自從二主來，此禍竟連連。\n木石生恠變，狐貍騁妖患。\n莫能盡性命，安得更長延。\n人生處萬類，知識最為賢。\n奈何不自信，反欲從物遷。\n徃者不可悔，孤魂抱深寃。\n來者猶可誡，余言豈空文。\n人生有常理，男女各有倫。\n寒衣及飢食，在紡績耕耘。\n下以保子孫，上以奉尊親。\n茍異於此道，皆為棄其身。\n噫乎彼寒女，永託異物羣。\n感傷遂成詩，昧者宜書紳。\n","id":61764,"chapter":"卷四十六","chapternum":46,"title":"謝自然詩","titledesc":"","collection":"","collectiondesc":"","poemindex":10},{"author":"韓愈","charstyle":"古體詩","content":"牕前兩好樹，衆葉光疑薿。\n秋風一披拂，䇿䇿鳴不已。\n㣲燈照空牀，夜半偏入耳。\n愁憂無端來，感歎成坐起。\n天明視顔色，與故不相似。\n羲和驅日月，疾急不可恃。\n浮生雖多塗，趨死惟一軌。\n胡為浪自苦，得酒且歡喜。\n","id":61765,"chapter":"卷四十六","chapternum":46,"title":"秋懐詩","titledesc":"","collection":"","collectiondesc":"","poemindex":11},{"author":"韓愈","charstyle":"古體詩","content":"白露下百草，蕭蘭共雕悴。\n青青四墻下，已復生滿地。\n寒蟬暫寂寞，蟋蟀鳴自恣。\n運行無窮期，禀受氣苦異。\n適時各得所，松栢不必貴。\n","id":61766,"chapter":"卷四十六","chapternum":46,"title":"秋懐詩","titledesc":"","collection":"","collectiondesc":"","poemindex":12},{"author":"韓愈","charstyle":"古體詩","content":"秋氣日惻惻，秋空日凌凌。\n上無枝上蜩，下無盤中蠅。\n豈不感時節，耳目去所憎。\n清曉卷書坐，南山見髙稜。\n其下澄湫水，有蛟寒可\ud858。\n\udf18惜哉不得，往豈謂吾無。\n","id":61767,"chapter":"卷四十六","chapternum":46,"title":"秋懐詩","titledesc":"","collection":"","collectiondesc":"","poemindex":13},{"author":"韓愈","charstyle":"古體詩","content":"離離掛空悲，慼慼抱虚警。\n露泫秋樹髙，蟲弔寒夜永。\n斂退就新懦，趨營悼前猛。\n歸愚識夷塗，汲古得修綆。\n名浮猶有恥，味薄真自幸。\n庶幾遺悔尤，即此是幽屏。\n","id":61768,"chapter":"卷四十六","chapternum":46,"title":"秋懐詩","titledesc":"","collection":"","collectiondesc":"","poemindex":14},{"author":"韓愈","charstyle":"古體詩","content":"秋夜不可晨，秋日苦易暗。\n我無汲汲志，何以有此憾。\n寒雞空在棲，缺月煩屢瞰。\n有琴具㣲絃，再鼓聽愈淡。\n古聲乆埋滅，無由見真濫。\n低心逐時趨，苦勉秪能蹔。\n有如乗風船，一縱不可纜。\n不如覷文字，丹鉛事㸃勘。\n豈必求贏餘，所要石與甔。\n","id":61769,"chapter":"卷四十六","chapternum":46,"title":"秋懐詩","titledesc":"","collection":"","collectiondesc":"","poemindex":15},{"author":"韓愈","charstyle":"古體詩","content":"卷卷落地葉，隨風走前軒。\n鳴聲若有意，顛倒相追奔。\n空堂黄昬暮，我坐黙不言。\n童子自外至，吹燈當我前。\n問我我不應，饋我我不餐。\n退坐西壁下，讀詩盡數編。\n作者非今士，相去時已千。\n其言有感觸，使我復悽酸。\n顧謂汝童子，置書且安眠。\n丈人屬有念，事業無窮年。\n","id":61770,"chapter":"卷四十六","chapternum":46,"title":"秋懐詩","titledesc":"","collection":"","collectiondesc":"","poemindex":16},{"author":"韓愈","charstyle":"古體詩","content":"霜風侵梧桐衆葉着樹乾空階一片下琤若摧琅玕謂是夜氣滅望舒霣其團青㝠無依倚飛轍危難安驚起出户視倚楹乆汍瀾憂愁費晷景日月如跳丸迷復不計逺為君駐塵鞍","id":61771,"chapter":"卷四十六","chapternum":46,"title":"秋懐詩","titledesc":"","collection":"","collectiondesc":"","poemindex":17},{"author":"韓愈","charstyle":"古體詩","content":"鮮鮮霜中菊，旣晩何用好。\n揚揚弄芳蝶，爾生還不早。\n運窮兩值遇，婉孌死相保。\n西風蟄龍蛇，衆木日凋槁。\n由來命分爾，泯滅豈足道。\n","id":61772,"chapter":"卷四十六","chapternum":46,"title":"秋懐詩","titledesc":"","collection":"","collectiondesc":"","poemindex":18},{"author":"韓愈","charstyle":"古體詩","content":"孤臣昔放逐血泣追愆尤汗漫不省識怳如乗桴浮或自疑上疏上疏豈其由是年京師旱田畝少所收上憐民無食征賦半已休有司恤經費未免煩徴求富者既云急貧者固已流傳聞閭里間赤日棄渠溝持男易斗粟掉臂莫肯酬我時出衢路餓者何其稠親逢道邊死佇立乆咿嚘歸舍不能食有如魚中鉤適㑹除御史誠當得言秋拜疏移閤門為忠寧自謀上陳人疾苦無令絶其喉〈一作糇〉下陳畿甸内根本理宜優積雪驗豐熟幸寛待蠶麰天子惻然感司空歎綢繆謂言即施設乃返遷炎州同官盡才俊偏善栁與劉或慮語言洩傳之落寃讐二子不宜爾將疑斷還不中使臨門遣頃刻不得留病妹卧牀褥分知隔明幽悲啼乞就别百請不頷頭弱妻抱稚子出拜忘慙羞僶俛不迴顧行行詣連州朝為青雲士暮作白首囚商山季冬月氷凍絶行輈春風洞庭浪出沒驚孤舟逾嶺到所任低顔奉君侯酸寒何足道隨事生瘡疣逺地觸途異吏民似猿猴生獰多忿狠辭舌紛嘲啁白日屋簷下雙鳴鬬鵂鶹有蛇類兩首有蠱〈一作蟲〉羣飛游窮冬或搖扇盛夏或重裘颶起最可畏訇哮𥳽陵丘雷霆助光怪氣象難比侔癘疫忽潛遘十家無一瘳猜嫌動置毒對案輙懐愁前日遇恩赦私心喜還憂果然又覊縶不得歸耡耰此府雄且大騰凌盡戈矛棲棲法曹掾何處事卑陬生平企仁義所學皆孔周早知大理官不列三后儔何况親犴獄敲搒發姦偷懸知失事勢恐自罹罝罘湘水清且急凉風日修修胡為首歸路旅泊尚夷猶昨者京師至嗣皇傳冕旒赫然下明詔首罪誅共吺〈古兠字〉復聞顛夭輩峩冠進鴻疇班行再肅穆璜珮鳴琅璆佇繼貞觀烈邉封脫兠鍪三賢推侍從卓犖傾枚鄒髙議叅造化清文煥皇猷協心輔齊聖政理同毛輶小雅咏鳴鹿食苹貴呦呦遺風邈不嗣豈憶嘗同裯失志早衰換前期擬蜉蝣自從齒牙缺始慕舌為柔因疾鼻又塞漸能等薫蕕深思罷官去畢命依松楸空懐焉能果但見嵗已遒殷湯閔禽獸解網祝蛛蝥雷煥掘寶劍寃氛銷斗牛兹道誠可尚誰能借前籌殷勤謝吾友明月非暗投","id":61773,"chapter":"卷四十六","chapternum":46,"title":"赴江陵途中寄贈王二十補闕〈涯〉李十一拾遺〈建〉李二十六員外〈程〉翰林三學士","titledesc":"","collection":"","collectiondesc":"","poemindex":19},{"author":"韓愈","charstyle":"古體詩","content":"江漢雖云廣乗舟渡無艱流沙信難行馬足常徃還凄風結衝波狐裘能禦寒終宵處幽室華燭光爛爛苟能行忠信可以居夷蠻嗟余與夫子此義每所敦何為復見贈繾綣在不諼","id":61774,"chapter":"卷四十六","chapternum":46,"title":"江漢答孟郊","titledesc":"","collection":"","collectiondesc":"","poemindex":20},{"author":"韓愈","charstyle":"古體詩","content":"長安交遊者，貧富各有徒。\n親朋相過時，亦各有以娯。\n陋室有文史，髙門有笙竽。\n何能辨榮悴，且欲分賢愚。\n","id":61775,"chapter":"卷四十六","chapternum":46,"title":"長安交遊者贈孟郊","titledesc":"","collection":"","collectiondesc":"","poemindex":21},{"author":"韓愈","charstyle":"古體詩","content":"北極有羇羽，南溟有沈鱗。\n川原浩浩隔，影響兩無因。\n風雲一朝㑹，變化成一身。\n誰言道里逺，感激疾如神。\n我年二十五，求友昧其人。\n哀歌西京市，乃與夫子親。\n所尚苟同趨，賢愚豈異倫。\n方為金石姿，萬世無緇磷。\n無為兒女態，憔悴悲賤貧。\n","id":61776,"chapter":"卷四十六","chapternum":46,"title":"北極贈李觀","titledesc":"","collection":"","collectiondesc":"","poemindex":22},{"author":"韓愈","charstyle":"古體詩","content":"此日足可惜此酒不足嘗捨酒去相語共分一日光念昔未知子孟君自南方自矜有所得言子有文章我名屬相府欲往不得行思之不可見百端在中腸維時月𩲸死冬日朝在房驅馳公事退聞子適及城命車載之至引坐于中堂開懐聽其説往往副所望孔丘殁已逺仁義路乆荒紛紛百家起詭怪相披猖長老守所聞後生習為常少知誠難得純粹古已亡譬彼植園木有根易為長留之不遣去館置城西旁嵗時未云幾浩浩觀湖江衆夫指之笑謂我知不明兒童畏雷電魚鼈驚夜光州家舉進士選試繆所當馳辭對我䇿章句何煒煌相公朝服立工席歌鹿鳴禮終樂亦闋相拜送于庭之子去須臾赫赫流盛名竊喜復竊歎諒知有所成人事安可恒奄忽令我傷聞子髙第日正從相公喪哀情逢吉語惝怳難為雙暮宿偃師西徒展轉在牀夜聞汴州亂遶壁行徬徨我時留妻子倉卒不及將相見不復期零落甘所丁驕女未絶乳念之不能忘忽如在我所耳若聞啼聲中途安得返一日不可更俄有東來説我家免罹殃乗船下汴水東去趨彭城從喪朝至洛還走不及停假道經盟津出入行澗岡日西入軍門羸馬顛且僵主人願少留延入陳壺觴卑賤不敢辭忽忽心如狂飲食豈知味絲竹徒轟轟平明脱身去決若驚鳬翔黄昏次汜水欲過無舟航號呼乆乃至夜濟十里黄中流上灘潬沙水不可詳驚波暗合沓星宿争翻芒轅馬蹢躅鳴左右泣僕童甲午憇時門臨泉窺鬭龍東西出陳許陂澤平茫茫道邉草木花紅紫相低昻百里不逢人角角〈音谷〉雄雉鳴行行二月暮乃及徐南疆下馬步堤岸上船拜吾兄誰云經艱難百口無夭殤僕射南陽公宅我睢水陽篋中有餘衣盎中有餘糧閉門讀書史窗户忽已凉日念子來遊子豈知我情别離未為乆辛苦多所經對食每不飽共言無倦聽連延三十日晨坐達五更我友二三子宦遊在西京東野窺禹穴李翺觀濤江蕭條千萬里㑹合安可逢淮之水舒舒楚山直叢叢子又捨我去我懐焉所窮男兒不再壯百嵗如風狂髙爵尚可求無為守一鄉〈歐陽修曰退之雄文大手固不足論而余獨愛其用韻之工葢其得〉〈韻寛則波瀾横溢入傍韻乍還乍離出入囘合殆不可拘以常格如此日足可惜之類是也得韻窄則不復傍〉〈出而因難見巧愈險愈奇如病中贈張十八之類是也予嘗與聖俞論此以為譬如善馭良馬者通衢廣陌縱横馳逐惟意所之至于水曲蟻封疾徐中節而不少蹉跌乃天下之至工也聖俞曰前史言退之為人木強若寛韻可自足而輒傍出窄韻難獨用而反不出豈非其抝強而然與坐客皆笑倬按二公之論雖妙然韓公自用古韻不盡如二公之見也〉","id":61777,"chapter":"卷四十六","chapternum":46,"title":"此日足可惜贈張籍","titledesc":"","collection":"","collectiondesc":"","poemindex":23},{"author":"韓愈","charstyle":"古體詩","content":"幽懐不能寫行此春江潯適與佳節㑹士女競光陰凝粧耀洲渚繁吹蕩人心間闗林中鳥亦知和為音豈無一樽酒自酌還自吟但悲時易失四序迭相侵我歌君子行視古猶視今","id":61778,"chapter":"卷四十六","chapternum":46,"title":"幽懐","titledesc":"","collection":"","collectiondesc":"","poemindex":24},{"author":"韓愈","charstyle":"古體詩","content":"落葉不更息，斷蓬無復歸。\n飄颻終自異，邂逅暫相依。\n悄悄深夜語，悠悠寒月輝。\n誰云少年别，流淚各沾衣。\n","id":61779,"chapter":"卷四十六","chapternum":46,"title":"落葉送陳羽","titledesc":"","collection":"","collectiondesc":"","poemindex":25},{"author":"韓愈","charstyle":"古體詩","content":"天下兵又動，太平竟何時。\n訏謨者誰子，無乃失所宜。\n前年闗中旱，閭井多死飢。\n去嵗東郡水，生民為流屍。\n上天不虚應，禍福各有隨。\n我欲進短䇿，無由至彤墀。\n刳肝以為紙，瀝血以書辭。\n上言陳堯舜，下言引龍夔。\n言辭多感激，文字少葳蕤。\n一讀已自恠，再尋良自疑。\n食芹雖云美，獻御固已癡。\n緘封在骨髓，耿耿空自奇。\n昨者到京師，屢陪髙車馳。\n周行多俊異，議論無瑕疵。\n見待頗異禮，未能去毛皮。\n到口不敢吐，徐徐俟其巇。\n歸來戎馬閒，驚顧似羇雌。\n連日或不語，終朝見相欺。\n乗閒輒騎馬，茫茫詣空陂。\n遇酒即酩酊，君知我為誰。\n","id":61780,"chapter":"卷四十六","chapternum":46,"title":"歸彭城","titledesc":"","collection":"","collectiondesc":"","poemindex":26},{"author":"韓愈","charstyle":"古體詩","content":"人皆勸我酒，我若耳不聞。\n今日到君家，呼酒持勸君。\n為此座上客，及余各能文。\n君詩多態度，藹藹春空雲。\n東野動驚俗，天葩吐奇芬。\n張籍學古淡，軒鶴避雞羣。\n阿買不識字，頗知書八分。\n詩成使之寫，亦足張吾軍。\n所以欲得酒，為文俟其醺。\n酒味既冷冽，酒氣又氛氲。\n性情漸浩浩，諧笑方云云。\n此誠得酒意，餘外徒繽紛。\n長安衆富兒，盤饌羅羶葷。\n不解文字飲，惟能醉紅裙。\n雖得一餉樂，有如聚飛蚊。\n今我及數子，固無蕕與薫。\n險語破鬼膽，髙詞媲皇墳。\n至寶不雕琢，神功謝鋤耘。\n方今向太平，元凱承華勛。\n吾徒幸無事，庶以窮朝曛。\n","id":61781,"chapter":"卷四十六","chapternum":46,"title":"醉贈張祕書〈徹〉","titledesc":"","collection":"","collectiondesc":"","poemindex":27},{"author":"韓愈","charstyle":"古體詩","content":"惠師浮屠者，乃是不羈人。\n十五愛山水，超然謝朋親。\n脱冠翦頭髪，飛步遺蹤塵。\n發跡入四明，梯空上秋旻。\n遂登天台望，衆壑皆嶙峋。\n夜宿最髙頂，舉頭看星辰。\n光芒相照燭，南北争羅陳。\n兹地絶翔走，自然嚴且神。\n㣲風吹木石，澎湃聞韶鈞。\n夜半起下視，溟波銜日輪。\n魚龍驚踴躍，呌嘯成悲辛。\n恠氣或紫赤，敲磨共輪囷。\n金鵶旣騰翥，六合俄清新。\n常聞禹穴奇，東去窺甌閩。\n越俗不好古，流傳失其真。\n幽蹤邈難得，聖路嗟長堙。\n迴臨淛江濤，屹起髙峨岷。\n壯志死不息，千年如隔晨。\n是非竟何有，棄去非吾倫。\n凌江詣廬嶽，浩蕩極遊巡。\n崔崒没雲表，陂陀浸湖淪。\n是時雨初霽，懸瀑垂天紳。\n前年徃羅浮，步戛南海漘。\n大哉陽徳盛，榮茂恒留春。\n鵬鶱墮長翮，鯨戱側修鱗。\n自來連州寺，曽未造城闉。\n日携青雲客，探勝窮崖濵。\n太守邀不去，郡官請徒頻。\n囊無一金資，翻謂富者貧。\n昨日忽不見，我令訪其鄰。\n奔波自追及，把手問所因。\n顧我却興歎，君寧異于民。\n離合自古然，辭别安足珍。\n吾聞九疑好，夙志今欲伸。\n斑竹啼帝女，清湘沈楚臣。\n衡山與洞庭，此固道所循。\n尋嵩方抵洛，歴華遂之秦。\n浮游靡定處，偶徃即通津。\n吾言子當去，子道非吾遵。\n江魚不池活，野鳥難籠馴。\n吾非西方教，憐子狂且醇。\n吾嫉惰遊者，憐子愚且諄。\n去矣各異趣，何為浪霑巾。\n","id":61782,"chapter":"卷四十六","chapternum":46,"title":"送惠師","titledesc":"","collection":"","collectiondesc":"","poemindex":28},{"author":"韓愈","charstyle":"古體詩","content":"佛法入中國，爾來六百年。\n齊民逃賦役，髙士著幽襌。\n官吏不之制，紛紛聽其然。\n耕桑日失隸，朝署時遺賢。\n靈師皇甫姓，允胄本蟬聨。\n少小涉書史，早能綴文篇。\n中間不得意，失跡成延遷。\n逸志不拘教，軒騰斷牽攣。\n圍棋鬭白黒，生死隨機權。\n六博在一擲，梟盧叱迴旋。\n戰詩誰與敵，浩汗横戈鋋。\n飲酒盡百\ud85e，\udcf4嘲諧思逾。\n鮮有時醉花，月髙唱清且。\n綿四座咸寂，黙杳如奏湘。\n絃尋勝不憚，險黔江屢洄。\n沿瞿塘五六，月驚電讓歸。\n船怒水忽中，裂千尋墮幽。\n泉環迴勢益，急仰見團團。\n天投身豈得，計性命甘徒。\n捐浪沫蹙翻，涌漂浮再生。\n全同行二十，人魂骨俱坑。\n填靈師不掛，懐冐涉道轉。\n延開忠二州，牧詩賦時多。\n傳失職不把，筆珠璣為君。\n編強留費日，月密席羅嬋。\n娟昨者至林，邑使君數開。\n筵逐客三四，公盈懐贈蘭。\n荃湖游泛漭，沆溪宴駐潺。\n湲别語不許，出行裾動遭。\n牽鄰州競招，請書札何翩。\n翩十月下桂，嶺乗寒恣窺。\n緣落落王員，外争迎獲其。\n先自從入賔，館占恡乆能。\n專吾徒頗攜，被接宿窮歡。\n妍聽説兩京，事分明在眼。\n前縱横雜謠，俗𤨏屑咸。\n羅穿材調真，可惜朱丹枉。\n磨研方將斂，之道且欲冠。\n其顛韶陽李，太守髙步凌。\n雲烟得客輒，忘食開囊乞。\n繒錢手持南，曹叙字重青。\n瑤鐫古氣參，彖繫髙標摧。\n太玄維舟事，干謁披讀頭。\n風痊還如舊，相識傾壺暢。\n幽悁以此復，留滯歸驂幾。\n","id":61783,"chapter":"卷四十六","chapternum":46,"title":"送靈師","titledesc":"","collection":"","collectiondesc":"","poemindex":29},{"author":"韓愈","charstyle":"古體詩","content":"少小尚奇偉，平生足悲咤。\n猶嫌子夏儒，肯學樊遲稼。\n事業窺臯稷，文章蔑曹謝。\n濯纓起江湖，綴珮雜蘭麝。\n悠悠指長道，去去䇿髙駕。\n誰為傾國媒，自許連城價。\n初隨計吏貢，屢入澤宫射。\n雖免十上勞，何能一戰霸。\n人情忌殊異，世路多權詐。\n蹉跎顔遂低，摧折氣愈下。\n冶長信非罪，侯生或遭罵。\n懐書出皇都，銜淚渡清灞。\n身將老寂寞，志欲死閒暇。\n朝食不盈腸，冬衣纔掩髂。\n軍書旣頻召，戎馬乃連跨。\n大梁從相公，彭城赴僕射。\n弓箭圍䝖兎，絲竹羅酒䏑。\n兩府變荒凉，三年就休假。\n求官去東洛，犯雪過西華。\n塵埃紫陌春，風雨靈臺夜。\n名聲荷朋友，援引乏姻婭。\n雖陪彤庭臣，詎縱青冥靶。\n寒空聳危闕，曉色曜修架。\n捐軀辰在丁，鎩翮時方䄍。\n投荒誠職分，領邑幸寛赦。\n湖波翻日車，嶺石圻天罅。\n毒霧恒熏晝，炎風每燒夏。\n雷威固已加，颶勢仍相借。\n氣象杳難測，聲音吁可怕。\n夷言聽未慣，越俗循猶乍。\n指摘兩憎嫌，睢盱互猜訝。\n秪緣恩未報，豈謂生足藉。\n嗣皇新繼明，率土日流化。\n惟思滌瑕垢，長去事桑柘。\n斸嵩開雲扃，壓潁抗風榭。\n禾麥種滿地，犂棗栽繞舍。\n兒童稍長成，雀鼠得驅嚇。\n官租日輸納，村酒時邀迓。\n閒愛老農愚，歸弄小女姹。\n如今便可爾，何用畢婚嫁。\n","id":61784,"chapter":"卷四十六","chapternum":46,"title":"縣齋有懐","titledesc":"","collection":"","collectiondesc":"","poemindex":30},{"author":"韓愈","charstyle":"古體詩","content":"紅亭枕湘江，蒸水㑹其左。\n瞰臨眇空闊，綠浄不可唾。\n維昔經營初，邦君實王佐。\n翦林遷神祠，買地費家貨。\n梁棟宏可愛，結構麗匪過。\n伊人去軒騰，兹宇遂頽挫。\n老郎來何暮，髙唱乆乃和。\n樹蘭盈九畹，栽竹逾萬个。\n長綆汲滄浪，幽蹊下坎坷。\n波濤夜俯聽，雲樹朝對卧。\n初如遺宦情，終乃最郡課。\n人生誠無幾，事往悲豈奈。\n蕭條緜嵗時，契闊繼庸懦。\n勝事誰復論，醜聲日已播。\n中丞黜凶邪，天子閔窮餓。\n君侯至之初，閭里自相賀。\n淹滯樂閒曠，勤苦勸慵惰。\n為余掃塵階，命樂醉衆座。\n窮秋感平分，新月憐半破。\n願書巖上石，勿使泥塵涴。\n","id":61785,"chapter":"卷四十六","chapternum":46,"title":"合江亭","titledesc":"","collection":"","collectiondesc":"","poemindex":31},{"author":"韓愈","charstyle":"古體詩","content":"長沙千里平，勝地猶在險。\n况當江濶處，斗起勢匪漸。\n深林髙玲瓏，青山上琬琰。\n路窮臺殿闢，佛事煥且儼。\n剖竹走泉源，開廓架崖广。\n是時秋之殘，暑氣尚未斂。\n羣行忘後先，朋息棄拘檢。\n客堂喜空凉，華榻有清簟。\n澗蔬煮蒿芹，水果剝菱芡。\n伊余夙所慕，陪賞亦云忝。\n幸逢車馬歸，獨宿門不掩。\n山樓黑無月，漁火燦星㸃。\n夜風一何喧，杉檜屢磨颭。\n猶疑在波濤，怵惕夢成魘。\n静思屈原沈，逺憶賈誼貶。\n椒蘭争妒忌，絳灌共讒諂。\n誰令悲生腸，坐使淚盈臉。\n翻飛乏羽翼，指摘因瑕玷。\n珥貂藩維重，政化類分陜。\n禮賢道何優，奉已事苦儉。\n大厦棟方隆，巨川檝行剡。\n經營誠少暇，遊宴固已歉。\n旅程愧淹留，徂嵗嗟荏苒。\n平生每多感，柔翰遇頻染。\n展轉嶺猿鳴，曙燈青睒睒。\n","id":61786,"chapter":"卷四十六","chapternum":46,"title":"陪杜侍御遊湘西兩寺獨宿有題因獻楊常侍","titledesc":"","collection":"","collectiondesc":"","poemindex":32},{"author":"韓愈","charstyle":"古體詩","content":"洞庭九州閒，厥大誰與讓。\n南匯羣崖水，北注何奔放。\n瀦為七百里，呑納各殊狀。\n自古澄不清，環混無歸向。\n炎風日搜攪，幽恠多冗長。\n軒然大波起，宇宙隘而妨〈音訪〉。\n巍峩㧞嵩華，騰踔較健壯。\n聲音一何宏，轟輵車萬兩。\n猶疑帝軒轅，張樂就空曠。\n蛟螭露筍簴，縞練吹組帳。\n鬼神非人世，節奏頗趺踼。\n陽施見誇麗，陰閉感悽愴。\n朝過宜春口，極北缺堤障。\n夜纜巴陵洲，叢芮纔可傍。\n星河盡涵泳，俯仰迷下上。\n餘瀾怒不已，喧聒鳴甕盎。\n明登岳陽樓，輝煥朝日亮。\n飛亷戢其威，清晏息纎纊。\n泓澄湛凝綠，物影巧相况。\n江豚時出戱，驚波忽蕩瀁。\n時當冬之孟，隙竅縮寒漲。\n前臨指近岸，側坐眇難望。\n滌濯神魂醒，幽懐舒以暢。\n主人孩童舊，握手乍忻悵。\n憐我竄逐歸，相見得無恙。\n開筵交履舄，爛漫倒家釀。\n杯行無留停，髙柱送清唱。\n中盤進橙栗，投擲傾脯醬。\n歡窮悲心生，婉孌不能忘。\n念昔始讀書，志欲干霸王。\n屠龍破千金，為藝亦云亢。\n愛才不擇行，觸事得讒謗。\n前年出官由，此禍最旡妄。\n公卿採虚名，擢拜識天仗。\n姦猜畏彈射，斥逐恣欺誑。\n新恩移府庭，逼側厠諸將。\n于嗟苦駑緩，但懼失宜當。\n追思南渡時，魚腹甘所葬。\n嚴程迫風帆，劈箭入髙浪。\n顛沉在須臾，忠鮫誰復諒。\n生還真可喜，剋已自懲創。\n庶從今日後，麤識得與喪。\n事多改前好，趣有獲新尚。\n誓耕十畝田，不取萬乗相。\n細君知蠶織，稚子已能餉。\n行當掛其冠，生死君一訪。\n","id":61787,"chapter":"卷四十六","chapternum":46,"title":"岳陽樓别竇司直","titledesc":"","collection":"","collectiondesc":"","poemindex":33},{"author":"韓愈","charstyle":"古體詩","content":"昔在四門館，晨有僧來謁。\n自言本呉人，少小學城闕。\n已窮佛根源，麤識事輗軏。\n攣拘屈吾真，戒轄思逺發。\n薦紳秉筆徒，聲譽耀前閥。\n從求送行詩，屢造忍顛蹶。\n今成十餘卷，浩汗羅斧鉞。\n先生閟窮巷，未得窺剞劂。\n又聞識大道，何路補剠刖。\n出其囊中文，滿聽實清越。\n謂僧當少安，草序頗排訐。\n上論古之初，所以施賞罰。\n下開迷惑胸，窙豁斸株橜。\n僧時不聽瑩，若飲水救暍。\n風塵一出門，時日多如髪。\n三年竄荒嶺，守縣坐深樾。\n徵租聚異物，詭製怛巾韤。\n幽窮共誰語，思想甚含噦。\n昨來得京官，照壁喜見蝎。\n况逢舊親識，無不比鶼蟨。\n長安多門户，弔慶少休歇。\n而能勤來過，重惠安可揭。\n當今聖政初，恩澤完䎉狘。\n胡為不自暇，飄戾逐鸇鷢。\n僕射領北門，威徳壓戎羯。\n相公鎮幽都，竹帛爛勲伐。\n酒場舞閨妹，獵騎圍邊月。\n開張篋中寶，自可得津筏。\n從兹富裘馬，寧復茹藜蕨。\n余期報恩後，謝病老耕垡。\n庇身指蓬茅，逞志縱獫猲。\n僧還相訪來，山藥煮可掘。\n","id":61788,"chapter":"卷四十六","chapternum":46,"title":"送文暢師北遊","titledesc":"","collection":"","collectiondesc":"","poemindex":34},{"author":"韓愈","charstyle":"古體詩","content":"辱贈不知報，我歌爾其聆。\n首叙始識面，次言後分形。\n道途綿萬里，日月垂十齡。\n浚郊避兵亂，睢岸連門停。\n肝膽一古劍，波濤兩浮萍。\n漬墨竄舊史，磨丹注前經。\n義苑手祕寶，文堂耳驚霆。\n暄晨躡露舄，暑夕眠風櫺。\n結友子讓抗，請師我慙丁。\n初味猶噉蔗，遂通斯建瓴。\n搜竒日有富，嗜善心無寧。\n石梁平侹侹，沙水光泠泠。\n乗枯摘野艷，沈細抽潛腥。\n遊寺去陟巘，尋徑返穿汀。\n緣雲竹竦竦，失路麻㝠㝠。\n淫潦忽翻野，平蕪眇開溟。\n防泄塹夜塞，懼衝城晝扃。\n及去事戎轡，相逢宴軍伶。\n觥秋縱兀兀，獵旦馳駉駉。\n從賦始分手，朝京忽同舲。\n急時促暗棹，戀月留虚亭。\n畢事驅傳馬，安居守牕螢。\n梅花灞水别，宫燭驪山醒。\n省選逮投足，鄉賔尚摧翎。\n塵袪又一摻，淚眥還雙熒。\n洛邑得休吿，華山窮絶陘。\n倚巖睨海浪，引袖拂天星。\n日駕此迴轄，金神所司刑。\n泉紳拖脩白，石劍攢髙青。\n磴蘚澾拳跼，梯颷颭伶俜。\n悔狂已咋指，垂誡仍鐫銘。\n峩豸忝備列，伏蒲愧分涇。\n㣲誠慕横草，瑣力摧撞筳。\n叠雪走商嶺，飛波航洞庭。\n下險疑墮井，守官類拘囹。\n荒餐茹獠蠱，幽夢感湘靈。\n刺史肅蓍蔡，吏人沸蝗螟。\n㸃綴簿上字，趨蹌閤前鈴。\n賴其飽山水，得以娯瞻聽。\n紫樹雕斐斖，碧流滴瓏玲。\n映波鋪逺錦，揷地列長屏。\n愁狖酸骨死，恠花醉魂馨。\n潛苞絳實坼，幽乳翠毛零。\n赦行五百里，月變三十蓂。\n漸階羣振鷺，入學誨螟蛉。\n苹甘謝鳴鹿，罍滿慙罄缾。\n冏冏抱瑚璉，飛飛聨鶺鴒。\n魚鬛欲脱背，虬光先照硎。\n豈獨出醜類，方當動朝廷。\n勤來得晤語，勿憚宿寒㕔。\n","id":61789,"chapter":"卷四十六","chapternum":46,"title":"答張徹","titledesc":"","collection":"","collectiondesc":"","poemindex":35}]