{"2974":{"author":"李元紘","charstyle":"近體詩","id":2974,"chapter":"卷七","chapternum":7,"title":"綠墀怨","titledesc":"","content":"征馬噪金珂嫖姚向北河綠苔行跡少紅粉淚痕多寶幄粘花絮銀箏覆網羅别君如昨日青海雁頻過","collection":"","collectiondesc":"","poemindex":1},"2975":{"author":"李元紘","charstyle":"近體詩","id":2975,"chapter":"卷七","chapternum":7,"title":"相思怨","titledesc":"","content":"望月思氛氲朱衾嬾更薰春生翡翠帳花㸃石榴裙燕語時驚妾鶯啼轉憶君交河一萬里仍隔數重雲","collection":"","collectiondesc":"","poemindex":2},"2976":{"author":"徐安貞","charstyle":"近體詩","id":2976,"chapter":"卷七","chapternum":7,"title":"從駕温泉宫","titledesc":"","content":"神女調温液年年待聖人試開臨水殿來洗屬車塵㬉氣隨明主恩波浹近臣靈威自無極從此獻千春","collection":"","collectiondesc":"","poemindex":3},"2977":{"author":"徐安貞","charstyle":"近體詩","id":2977,"chapter":"卷七","chapternum":7,"title":"書殿侍宴","titledesc":"","content":"校文常近日賜宴忽昇天酒正傳杯至饔人捧案前玉堦鳴溜水清閣引歸煙共惜芸香暮春風度幾年","collection":"","collectiondesc":"","poemindex":4},"2978":{"author":"徐安貞","charstyle":"近體詩","id":2978,"chapter":"卷七","chapternum":7,"title":"送王判官","titledesc":"","content":"明月開三峽花源出五溪城池青壁裏煙火綠林西不畏王程促惟愁仙路迷巴東下歸棹莫待夜猿啼","collection":"","collectiondesc":"","poemindex":5},"2979":{"author":"徐安貞","charstyle":"近體詩","id":2979,"chapter":"卷七","chapternum":7,"title":"送吕向補闕西岳勒碑","titledesc":"","content":"聖作西山頌君其出使年勒碑懸日月驅傳接雲烟寒盡函闗路春歸洛水邊别離能幾許朝暮玉墀前","collection":"","collectiondesc":"","poemindex":6},"2980":{"author":"徐安貞","charstyle":"近體詩","id":2980,"chapter":"卷七","chapternum":7,"title":"送丹陽採訪","titledesc":"","content":"郡縣分南國皇華出聖朝為憐鄉棹近不道使車遥舊俗吳三讓遺風漢六條願言除疾苦天子聴謳謡","collection":"","collectiondesc":"","poemindex":7},"2981":{"author":"徐安貞","charstyle":"近體詩","id":2981,"chapter":"卷七","chapternum":7,"title":"奉和聖製畣二相出雀鼠谷","titledesc":"","content":"兩臣初入夢二月扈巡邊澗北寒猶在山南春半傳頌聲先奉御辰象復回天雲日明千里旌旗照一川柳陰低輦路草色變新田還望汾陽近宸遊自窅然","collection":"","collectiondesc":"","poemindex":8},"2982":{"author":"徐安貞","charstyle":"近體詩","id":2982,"chapter":"卷七","chapternum":7,"title":"聞隣家理箏","titledesc":"","content":"北斗橫天夜欲闌愁人倚月思無端忽聞畫閣秦箏逸知是隣家趙女彈曲成虚憶青蛾歛調急遥憐玉指寒銀鎖重闗聴未闢不如眠去夢中看","collection":"","collectiondesc":"","poemindex":9},"2983":{"author":"齊澣","charstyle":"古體詩","id":2983,"chapter":"卷七","chapternum":7,"title":"長門怨","titledesc":"","content":"㷀㷀孤思逼寂寂長門夜妾妒亦知非君恩那不借㩦琴就玉階調悲聲未諧將心託明月流影入君懐","collection":"","collectiondesc":"","poemindex":10},"2984":{"author":"常理","charstyle":"近體詩","id":2984,"chapter":"卷七","chapternum":7,"title":"古别離","titledesc":"","content":"君御狐白裘妾居緗綺幬粟鈿金夾膝花錯玉搔頭離别生庭草征衣斷戍樓蠨蛸網清曙菡蓞落紅秋小膽空房怯長眉滿鏡愁為傳兒女意不用逺封侯","collection":"","collectiondesc":"","poemindex":11},"2985":{"author":"邢象玉","charstyle":"古體詩","id":2985,"chapter":"卷七","chapternum":7,"title":"古意","titledesc":"","content":"家中酒新熟園裏葉初榮佇杯欲取醉悒然思友生忽聞有奇客何姓復何名嗜酒陶彭澤能琴阮步兵何須問寒暑徑共坐山亭舉袂袪啼鳥揚巾掃落英心神無俗累歌詠有新聲新聲是何曲滄浪之水清","collection":"","collectiondesc":"","poemindex":12},"2986":{"author":"徐彦伯","charstyle":"古體詩","id":2986,"chapter":"卷七","chapternum":7,"title":"擬古","titledesc":"","content":"遥裔烟嶼鴻雙影旦夕同交翰倚沙月和鳴弄江風茝若茂芳序君子從逺戎雲生陰海没花落春潭空紅淚掩促柱錦食羅薰籠自傷瓊草綠詎惜鉛粉紅裂帛附雙燕為予向遼東\n讀書三十載馳鶩周六經儒衣干時主忠策獻闕庭一朝奉休眄從容厠羣英束身趨建章秉筆坐承明廨署相填噎僚吏紛縱橫五日休澣時屠蘇繞玉屏橘花覆北沼桂樹交西榮樹棲兩鴛鴦含春向我鳴皎潔綺羅豔便娟絲管清擾擾天地間出處各有情何必巖石下枯槁閒此生\n頽光無淹晷逝水有迅流緑苔紛易歇紅顔不再求歌笑當及春無令壯志秋弱年仕闗輔簃門豁御溝敷愉東城際婉孌南陌頭荷花嬌緑水楊葉煖青樓中有綺羅人可憐名莫愁畫屏繞金膝珠簾懸玉鈎纎指調寶琴泠泠哀且柔贈君鴛鴦帶因以鷫鸘裘窗曉吟日坐閨夕秉燭遊無作北門客咄咄懐百憂","collection":"","collectiondesc":"","poemindex":13},"2987":{"author":"徐彦伯","charstyle":"古體詩","id":2987,"chapter":"卷七","chapternum":7,"title":"採蓮曲","titledesc":"","content":"妾家越水邊揺艇入江烟既見同心侣復采同心蓮折藕絲能脆開花葉正圓春歌弄明月歸棹落花前","collection":"","collectiondesc":"","poemindex":14},"2988":{"author":"徐彦伯","charstyle":"古體詩","id":2988,"chapter":"卷七","chapternum":7,"title":"芳樹","titledesc":"","content":"玉花珍簟上金縷畫屏開曉月憐箏柱春風憶鏡臺箏柱春風吹曉月芳樹落花朝暝歇藁砧刀頭未有期攀條拭淚坐相思","collection":"","collectiondesc":"","poemindex":15},"2989":{"author":"徐彦伯","charstyle":"近體詩","id":2989,"chapter":"卷七","chapternum":7,"title":"孤燭嘆","titledesc":"","content":"切切夜閨冷微微孤燭然玉盤紅淚滴金燼彩光圓㬉手縫輕素嚬蛾續斷絃相思咽不語回向錦屏眠","collection":"","collectiondesc":"","poemindex":16},"2990":{"author":"徐彦伯","charstyle":"近體詩","id":2990,"chapter":"卷七","chapternum":7,"title":"春閨","titledesc":"","content":"戍客戍清波幽閨幽思多暗梁聞語燕夜燭見飛蛾寶鴨藏脂粉金屏綴綺羅裁衣卷紋素織錦度鳴梭有使通西極緘書寄北河年光只恐盡征戰莫蹉跎","collection":"","collectiondesc":"","poemindex":17},"2991":{"author":"郭元振","charstyle":"古體詩","id":2991,"chapter":"卷七","chapternum":7,"title":"春江曲","titledesc":"","content":"江水春沈沈上有雙竹林竹葉壊水色郎亦壊人心","collection":"","collectiondesc":"","poemindex":18},"2992":{"author":"郭元振","charstyle":"古體詩","id":2992,"chapter":"卷七","chapternum":7,"title":"王昭君","titledesc":"","content":"自嫁單于國長銜漢掖悲容顔日憔悴有甚畫圖時厭踐氷霜域嗟為邊塞人思從漠南獵一見漢家塵聞有南河信傳言殺畫師始知君念重更肯惜蛾眉","collection":"","collectiondesc":"","poemindex":19},"2993":{"author":"郭元振","charstyle":"古體詩","id":2993,"chapter":"卷七","chapternum":7,"title":"春歌","titledesc":"","content":"陌頭楊柳枝已被春風吹妾心正斷絶君懐那得知青樓含日光緑池起風色贈子同心花殷勤此何極","collection":"子夜四時歌","collectiondesc":"","poemindex":20},"2994":{"author":"郭元振","charstyle":"古體詩","id":2994,"chapter":"卷七","chapternum":7,"title":"秋歌","titledesc":"","content":"邀歡空佇立望美頻迴顧何時復採菱江中密相遇辟惡茱萸囊延年菊花酒與子結綢繆丹心此何有","collection":"子夜四時歌","collectiondesc":"","poemindex":21},"2995":{"author":"郭元振","charstyle":"古體詩","id":2995,"chapter":"卷七","chapternum":7,"title":"冬歌","titledesc":"","content":"北極嚴氣昇南至温風謝調絲競短歌拂枕憐長夜帷横雙翡翠被卷兩鴛鴦婉態不自得宛轉君王牀","collection":"子夜四時歌","collectiondesc":"","poemindex":22},"2996":{"author":"郭元振","charstyle":"古體詩","id":2996,"chapter":"卷七","chapternum":7,"title":"寶劒篇","titledesc":"","content":"君不見昆吾鐵冶飛炎煙紅光紫氣俱赫然良工鍛鍊凡幾年鑄得寶劒名龍泉龍泉顔色如霜雪良工咨嗟歎奇絶疏璃玉匣吐蓮花錯縷金環映明月正逢天下無風塵幸得周防君子身精光黯黯青蛇色文章片片緑龜鱗非直結交游俠子亦曽親近英雄人何言中路遭棄捐零落漂淪古獄邊雖復塵埋無所用猶能夜夜氣衝天","collection":"","collectiondesc":"","poemindex":23},"2997":{"author":"郭元振","charstyle":"近體詩","id":2997,"chapter":"卷七","chapternum":7,"title":"塞上","titledesc":"","content":"塞外虜塵飛頻年出武威死生隨玉劒辛苦向金微久戍人將老長征馬不肥仍聞酒泉郡已合數重圍〈久戍人將老長征馬不肥元振警句也元振嘗山居夜有人面如盤出燈下元振以此詩題其頰遂滅明日出行巨木上有白耳此句在焉〉","collection":"","collectiondesc":"","poemindex":24},"2998":{"author":"劉禕之","charstyle":"近體詩","id":2998,"chapter":"卷七","chapternum":7,"title":"九成宫秋初應詔","titledesc":"","content":"帝圃疏金闕仙臺駐玉鑾野分明鸑岫路接寶雞壇林樹千霜積仙宫四序寒蟬急知秋早鶯疎覺夏䦨怡神紫氣外凝睇白雲端舜海詞波發空驚遊聖難","collection":"","collectiondesc":"","poemindex":25},"2999":{"author":"鄭愔","charstyle":"近體詩","id":2999,"chapter":"卷七","chapternum":7,"title":"塞外","titledesc":"","content":"塞外蕭條望征人此路賖邊聲亂朔馬秋色引胡笳遥嶂侵歸日長城帶晩霞斷蓬飛古戍連雁聚寒沙海暗雲無葉山春雪作花丈夫期報主萬里獨辭家\n荒壘三秋夕窮郊萬里平海陰凝獨樹日氣下連營戎斾霜旋重邊裘夜更輕將軍猶轉戰都尉不成名折柳悲春曲吹笳斷夜聲明年漢使返須築受降城","collection":"","collectiondesc":"","poemindex":26},"3000":{"author":"馬懐素","charstyle":"近體詩","id":3000,"chapter":"卷七","chapternum":7,"title":"奉和人日讌大明宫恩賜綵縷人勝應制","titledesc":"","content":"萬宇千門平旦開天容辰象列昭回三陽候節金為勝百福迎祥玉作杯就暖風光偏着柳辭寒雪影半藏梅何幸得參詞賦職自憐終乏馬卿才","collection":"","collectiondesc":"","poemindex":27},"3001":{"author":"馬懐素","charstyle":"近體詩","id":3001,"chapter":"卷七","chapternum":7,"title":"奉和幸安樂公主山莊應制","titledesc":"","content":"主家臺沼勝平陽帝幸歡娛樂未央掩映琱窗交極浦參差繡户繞迴塘泉聲百處傳歌曲樹影千重對舞行聖酒一霑何以報唯欣頌徳奉時康","collection":"","collectiondesc":"","poemindex":28},"3002":{"author":"趙冬曦","charstyle":"古體詩","id":3002,"chapter":"卷七","chapternum":7,"title":"奉和張燕公早霽南樓","titledesc":"","content":"方曙躋南樓凭軒肆遐矚物華蕩暄氣春景媚晴旭川霽湘山孤林芳楚郊縟列巖重疊翠逺岸逶迤緑風帆摩天垠魚艇散灣曲鴻歸鶴舞送猿叫鶯聲續羣動皆熙熙噫予獨羈束常欽才子意忌鵩傷踡跼雅尚騷人文懐沙何迫促未知二賢意去矣從所欲","collection":"","collectiondesc":"","poemindex":29},"3003":{"author":"趙冬曦","charstyle":"近體詩","id":3003,"chapter":"卷七","chapternum":7,"title":"和尹𢘅秋夜遊㴩湖","titledesc":"","content":"政理常多暇方舟此泝洄吹笙虚洞答舉楫便風催山暗雲猶辨潭幽月稍來清谿無數曲未盡莫先迴烟靄夕微䝉幽灣賞未窮艤舟待初月褰幌招逺風鶴聲聒前浦漁火明暗叢東山雲壑意不謂爾來同","collection":"","collectiondesc":"","poemindex":30},"3004":{"author":"趙冬曦","charstyle":"近體詩","id":3004,"chapter":"卷七","chapternum":7,"title":"陪燕公遊㴩湖上寺","titledesc":"","content":"江外多山水招要步馬來琴將天籟合酒共鳥歌催巖坐攀紅藥谿行愛緑苔所懐非此地遊望亦徘徊","collection":"","collectiondesc":"","poemindex":31},"3005":{"author":"趙冬曦","charstyle":"近體詩","id":3005,"chapter":"卷七","chapternum":7,"title":"奉答燕公","titledesc":"","content":"語别意淒淒零陵湘水西佳人金谷返愛子洞庭迷舊館逢花發他山值鳥啼江天千里望誰見緑蘋齊奉和聖製同二相以下羣官樂遊園宴\n爽塏三秦地芳華二月初酺承奠璧罷宴是合錢餘柳翠垂堪結桃紅卷欲舒從容會鵷鷺延曼戲龍魚喜氣流雲物歡聲浹里閭聖恩將報厚請述記言書","collection":"","collectiondesc":"","poemindex":32},"3006":{"author":"盧從愿","charstyle":"近體詩","id":3006,"chapter":"卷七","chapternum":7,"title":"奉和聖製送張說巡邊","titledesc":"","content":"上將發文昌中軍静朔方占星引旌節擇日拜壇場禮樂臨軒送威聲出塞揚安邊俟帷幄制勝在巖廊作鼓將軍氣投醪壯士觴戒途遵六月離贈動三光槐路清梅暑蘅皋起麥涼持文仰雄伯耀武震遐荒袵席知無戰兵戈示不忘佇聞歌枤杜凱入繫名王","collection":"","collectiondesc":"","poemindex":33},"3007":{"author":"盧鴻〈舊唐書作盧鴻一〉","charstyle":"古體詩","id":3007,"chapter":"卷七","chapternum":7,"title":"嵩山十志〈并序〉草堂","titledesc":"草堂者葢因自然之谿阜前當墉洫資人力之締構後加茅茨將以避燥濕成棟宇之用昭簡易叶乾坤之徳道可容膝休閒谷神同道此其所貴也及靡者居之則妄為剪飾失天理矣","content":"山為宅兮草為堂芝蘭兮葯房羅蘼蕪兮拍薜荔荃壁兮蘭砌蘼蕪薜荔兮成草堂陰陰邃兮馥馥香中有人兮信宜常讀金書兮飲玉漿童顔幽操兮不易長","collection":"","collectiondesc":"","poemindex":34},"3008":{"author":"盧鴻〈舊唐書作盧鴻一〉","charstyle":"古體詩","id":3008,"chapter":"卷七","chapternum":7,"title":"嵩山十志〈并序〉倒景臺","titledesc":"倒景臺者葢太室南麓天門右崖傑峰如臺氣凌倒景登路有三處可憇或曰三休臺可以邀馭風之客會絶塵之子超逸真盪遐襟此其所絶也及世人登焉則魂散神越目極心傷矣","content":"天門豁兮僊臺聳傑屹崪兮零澒湧窮三休兮曠一觀忽若登崑崙兮中期汗漫仙聳天開兮倒景臺鯊顥氣兮軼囂埃皎皎之子兮自獨立雲可朋兮赮可吸曾何榮辱之所及","collection":"","collectiondesc":"","poemindex":35},"3009":{"author":"盧鴻〈舊唐書作盧鴻一〉","charstyle":"古體詩","id":3009,"chapter":"卷七","chapternum":7,"title":"嵩山十志〈并序〉樾館","titledesc":"樾館者葢即林取材基巔柘架茅茨居不期逸為不至勞清談娛賓斯為尚矣及盪者鄙其隘閴茍事宏湎乖其實矣","content":"紫巖隈兮青磎側雲松煙蔦兮千古色芳靃蘼兮蔭䝉蘢幽人搆館兮在其中靃蘼䝉蘢兮開樾館卧風霄兮坐赭旦粤有賓兮時戾止樵蘇不爨兮清談已水嵗終朝兮常若此","collection":"","collectiondesc":"","poemindex":36},"3010":{"author":"盧鴻〈舊唐書作盧鴻一〉","charstyle":"古體詩","id":3010,"chapter":"卷七","chapternum":7,"title":"嵩山十志〈并序〉枕烟庭","titledesc":"枕烟庭者葢特峰秀起意若枕烟祕庭凝虚窅若仙會即楊雄所謂爰靜神游之庭是也可以超絶紛世永潔精神矣及機士登焉則寥閴戃恍愁懐情累矣","content":"臨泱漭兮背青熒吐雲烟兮合窅㝠怳歘翕兮㳫幽靄意縹緲兮羣仙會窅冥仙會兮枕煙庭竦魂形兮凝視聽聞夫至誠必感兮祈此巔契顥氣飬丹田終彷像兮覯靈仙","collection":"","collectiondesc":"","poemindex":37},"3011":{"author":"盧鴻〈舊唐書作盧鴻一〉","charstyle":"古體詩","id":3011,"chapter":"卷七","chapternum":7,"title":"嵩山十志〈并序〉雲錦淙","titledesc":"雲錦淙者葢激溜衝攢傾石叢倚鳴湍疊濯噴若雷風詭輝分麗煥若雲錦可以瑩發靈矚幽翫忘歸及匪士觀之則反曰寒泉傷玉趾矣","content":"水攢衝兮石叢聳煥雲錦兮噴洶湧苔駮犖兮草夤縁芳羃羃兮瀨濺濺石攢叢兮雲錦淙波連珠兮文㳫峰有潔冥者媚此幽潄靈液兮樂天休實獲我心兮夫何求","collection":"","collectiondesc":"","poemindex":38},"3012":{"author":"盧鴻〈舊唐書作盧鴻一〉","charstyle":"古體詩","id":3012,"chapter":"卷七","chapternum":7,"title":"嵩山十志〈并序〉期仙磴","titledesc":"期仙磴者葢危磴穹窿迥接雲路靈仙髣髴若可期及儒者毁所不見則黜之葢疑氷之談信矣","content":"霏微陰壑兮氣騰虹迤邐危磴兮上凌空青霞杪兮紫雲垂鸞歌鳳舞兮吹參差鸞歌鳳舞兮期仙磴鴻駕迎兮瑶華贈山中人兮好神仙想像聞此兮欲升烟鑄月煉液兮竚還年","collection":"","collectiondesc":"","poemindex":39},"3013":{"author":"盧鴻〈舊唐書作盧鴻一〉","charstyle":"古體詩","id":3013,"chapter":"卷七","chapternum":7,"title":"嵩山十志〈并序〉滌煩磯","titledesc":"滌煩磯者葢窮谷峻崖發地盤石飛流攢激積潄成渠澡性滌頻迥有幽致可為智者說難為俗人言","content":"靈磯盤礴兮溜奔錯潄泠風兮鎮冥壑研苔滋兮泉珠潔一飲一憇兮氣想滅磷漣清淬兮滌煩磯靈仙境兮仁智歸中有琴兮徽以玉峩峩湯湯兮彈此曲寄聲知音兮同所欲","collection":"","collectiondesc":"","poemindex":40},"3014":{"author":"盧鴻〈舊唐書作盧鴻一〉","charstyle":"古體詩","id":3014,"chapter":"卷七","chapternum":7,"title":"嵩山十志〈并序〉羃翠庭","titledesc":"羃翠庭者葢崖巘積陰林蘿杳翠其上緜羃其下湥湛可以王神可以冥道矣及喧者遊之則酣謔永日汩清薄厚","content":"青崖陰兮月磵曲重幽疊邃兮隠淪躅草拊綿羃兮翠䝉蘢當其無兮庭在中當無有用兮羃翠庭神可谷兮道可冥有幽人兮張素琴白玉徽兮緑水陰徳之愔兮澹多心","collection":"","collectiondesc":"","poemindex":41},"3015":{"author":"盧鴻〈舊唐書作盧鴻一〉","charstyle":"古體詩","id":3015,"chapter":"卷七","chapternum":7,"title":"嵩山十志〈并序〉洞玄室","titledesc":"洞玄室者葢因巖作室即理談玄室返自然玄斯洞矣及邪者居之則假容竊吹妄作虛誕竟以盗言","content":"嵐氣肅兮巖翠冥空陰虚兮户芳迎披蕙帳兮促蘿筵談空空兮覈玄元蕙帳蘿筵兮洞玄室祕而幽兮真可言返自然兮道可冥繹妙思兮草玄經結幽門兮在黄庭","collection":"","collectiondesc":"","poemindex":42},"3016":{"author":"盧鴻〈舊唐書作盧鴻一〉","charstyle":"古體詩","id":3016,"chapter":"卷七","chapternum":7,"title":"嵩山十志〈并序〉金碧潭","titledesc":"金碧潭者葢水潔石鮮光涵金碧嵓葩林蔦有助芳陰鑒空洞虚道斯勝矣而世生纒乎利害則未暇遊之","content":"水碧色兮石金光灧熠熠兮濙湟湟泉葩映兮煙蔦臨紅灼灼兮翠陰陰翠相鮮兮金碧潭霜天洞兮烟景涵有幽人兮好㝠絶炳其煥兮凝其潔悠悠千古兮長不滅","collection":"","collectiondesc":"","poemindex":43}}