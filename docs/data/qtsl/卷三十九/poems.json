[{"author":"劉禹錫","charstyle":"近體詩","content":"陽洛天壇上，依稀似玉京。\n夜分先見日，天淨逺聞笙。\n雲路將雞犬，丹臺有姓名。\n古来成道者，兄弟亦同行。\n","id":61160,"chapter":"卷三十九","chapternum":39,"title":"奉送家兄歸王屋山隱居〈道書王屋山一名陽洛山〉","titledesc":"","collection":"","collectiondesc":"","poemindex":1},{"author":"劉禹錫","charstyle":"近體詩","content":"緑樹滿褒斜，西南蜀路賖。\n驛門臨白草，縣道入黄花。\n相府開油幕，門生逐絳紗。\n行看布政後，還從到京華。\n","id":61161,"chapter":"卷三十九","chapternum":39,"title":"送趙中丞自司金外郎轉官參山南令狐僕射幕府〈趙氏弟兄皆僕射門客〉","titledesc":"","collection":"","collectiondesc":"","poemindex":2},{"author":"劉禹錫","charstyle":"近體詩","content":"世業嵩山隱，雲深無四隣。\n藥爐燒姹女，酒甕貯賢人。\n曉日華陰霧，秋風函谷塵。\n送君從此去，鈴閣少談賔。\n","id":61162,"chapter":"卷三十九","chapternum":39,"title":"送羅處士歸嵩山别業","titledesc":"","collection":"","collectiondesc":"","poemindex":3},{"author":"劉禹錫","charstyle":"近體詩","content":"重叠稽亭路，山僧歸獨行。\n逺峯斜日影，本寺舊鐘聲。\n徒侣問新事，烟雲愴别情。\n應誇乞食處，踏遍鳯凰城。\n","id":61163,"chapter":"卷三十九","chapternum":39,"title":"送元曉上人歸稽亭","titledesc":"","collection":"","collectiondesc":"","poemindex":4},{"author":"劉禹錫","charstyle":"近體詩","content":"窮巷唯秋草，髙僧獨扣門。\n相歡如舊識，問法到無言。\n水為風生浪，珠非塵可昬。\n去來皆是道，此别不銷魂。\n","id":61164,"chapter":"卷三十九","chapternum":39,"title":"贈别君素上人","titledesc":"","collection":"","collectiondesc":"","poemindex":5},{"author":"劉禹錫","charstyle":"近體詩","content":"看畫長廊遍，尋僧一徑幽。\n小池兼鶴淨，古木帶蟬秋。\n客至茶烟起，禽歸講席收。\n浮杯明日去，相望水悠悠。\n","id":61165,"chapter":"卷三十九","chapternum":39,"title":"秋日過鴻舉法師寺院便送歸江陵","titledesc":"","collection":"","collectiondesc":"","poemindex":6},{"author":"劉禹錫","charstyle":"近體詩","content":"天地英雄氣，千秋尚凛然。\n勢分三足鼎，業復五銖錢。\n得相能開國，生兒不象賢。\n淒涼蜀故妓，來舞魏宫前。\n","id":61166,"chapter":"卷三十九","chapternum":39,"title":"蜀先主廟〈漢末謠黄牛白腹五銖當復〉","titledesc":"","collection":"","collectiondesc":"","poemindex":7},{"author":"劉禹錫","charstyle":"近體詩","content":"軒皇傳上畧，蜀相運神機。\n水落龍蛇出，沙平鵝鸛飛。\n波濤無動勢，鱗介避餘威。\n會有知兵者，臨岐指是非。\n","id":61167,"chapter":"卷三十九","chapternum":39,"title":"觀八陣圖","titledesc":"","collection":"","collectiondesc":"","poemindex":8},{"author":"劉禹錫","charstyle":"近體詩","content":"𠉀吏立沙，際田家連竹。\n溪楓林社日，鼓茅屋午時。\n雞鵲噪晚禾，地蝶飛秋草。\n畦驛樓宫樹，近疲馬再三。\n","id":61168,"chapter":"卷三十九","chapternum":39,"title":"秋日送客至潛水驛","titledesc":"","collection":"","collectiondesc":"","poemindex":9},{"author":"劉禹錫","charstyle":"近體詩","content":"借問池臺主，多居要路津。\n千金買絶境，永日屬閒人。\n竹逕縈紆入，花林委曲巡。\n斜陽衆客散，空鎖一園春。\n","id":61169,"chapter":"卷三十九","chapternum":39,"title":"城東閒遊","titledesc":"","collection":"","collectiondesc":"","poemindex":10},{"author":"劉禹錫","charstyle":"近體詩","content":"月露發光彩，此時方見秋。\n夜涼金氣應，天靜火星流。\n蛩響偏依井，螢飛直過樓。\n相知盡白首，清景復追遊。\n","id":61170,"chapter":"卷三十九","chapternum":39,"title":"新秋對月寄樂天","titledesc":"","collection":"","collectiondesc":"","poemindex":11},{"author":"劉禹錫","charstyle":"近體詩","content":"故池春又至，一到一傷情。\n雁鶩羣猶下，蛙螟衣已生。\n竹叢身後長，臺勢雨來傾。\n六尺孤安在，人間未有名。\n","id":61171,"chapter":"卷三十九","chapternum":39,"title":"再經故元九相公宅池上作","titledesc":"","collection":"","collectiondesc":"","poemindex":12},{"author":"劉禹錫","charstyle":"近體詩","content":"寂寞一雙鶴，主人在西京。\n故巢吳苑樹，深院洛陽城。\n徐引竹間步，逺含雲外情。\n誰憐好風月，隣舍夜吹笙〈東隣即王家〉。\n","id":61172,"chapter":"卷三十九","chapternum":39,"title":"鶴嘆〈并序〉","titledesc":"友人白樂天去年罷吳郡挈雙鶴雛以歸余相遇於揚子津閒翫終日翔舞調態一符相書信華亭之尤物也今年春樂天為秘書監不以鶴隨置之洛陽第一旦予入門問訊其家人鶴軒然來睨如記相識徘徊俛仰似含情顧慕塡膺而不能言者因作鶴歎以贈樂天","collection":"","collectiondesc":"","poemindex":13},{"author":"劉禹錫","charstyle":"近體詩","content":"丹頂宜承日，霜翎不染泥。\n愛池能久立，看月未成棲。\n一院春草長，三山歸路迷。\n主人朝謁早，貪養汝南雞。\n","id":61173,"chapter":"卷三十九","chapternum":39,"title":"鶴嘆〈并序〉","titledesc":"友人白樂天去年罷吳郡挈雙鶴雛以歸余相遇於揚子津閒翫終日翔舞調態一符相書信華亭之尤物也今年春樂天為秘書監不以鶴隨置之洛陽第一旦予入門問訊其家人鶴軒然來睨如記相識徘徊俛仰似含情顧慕塡膺而不能言者因作鶴歎以贈樂天","collection":"","collectiondesc":"","poemindex":14},{"author":"劉禹錫","charstyle":"近體詩","content":"雨引苔侵壁，風驅葉擁堦。\n久留閒客話，宿請老僧齋。\n酒甕新陳接，書籤次第排。\n翛然自有處，搖落不傷懐。\n","id":61174,"chapter":"卷三十九","chapternum":39,"title":"和樂天蚤寒","titledesc":"","collection":"","collectiondesc":"","poemindex":15},{"author":"劉禹錫","charstyle":"近體詩","content":"何處深春好，春深萬乗家。\n宫門皆映桞，輦路盡穿花。\n池色連天漢，城形象帝車。\n旌旗暖風裏，獵獵向西斜。\n","id":61175,"chapter":"卷三十九","chapternum":39,"title":"同樂天和微之深春二十首〈同用家花車斜四韻〉","titledesc":"","collection":"","collectiondesc":"","poemindex":16},{"author":"劉禹錫","charstyle":"近體詩","content":"何處深春好，春深阿母家。\n瑤池長不夜，珠樹正開花。\n橋峻通星渚，樓暄近日車。\n層城十二闕，相對日西斜。\n","id":61176,"chapter":"卷三十九","chapternum":39,"title":"同樂天和微之深春二十首〈同用家花車斜四韻〉","titledesc":"","collection":"","collectiondesc":"","poemindex":17},{"author":"劉禹錫","charstyle":"近體詩","content":"何處深春好，春深執政家。\n恩光貪捧日，貴重不看花。\n玉饌堂交印，沙堤柱礙車。\n多門一已閉，直道更無斜。\n","id":61177,"chapter":"卷三十九","chapternum":39,"title":"同樂天和微之深春二十首〈同用家花車斜四韻〉","titledesc":"","collection":"","collectiondesc":"","poemindex":18},{"author":"劉禹錫","charstyle":"近體詩","content":"何處深春好，春深貴戚家。\n櫪嘶無價馬，庭發有名花。\n欲進宫人食，先薫命婦車。\n晚歸長帶酒，冠蓋甚傾斜。\n","id":61178,"chapter":"卷三十九","chapternum":39,"title":"同樂天和微之深春二十首〈同用家花車斜四韻〉","titledesc":"","collection":"","collectiondesc":"","poemindex":19},{"author":"劉禹錫","charstyle":"近體詩","content":"何處深春好，春深大鎭家。\n前旌光照日，後騎蹙成花。\n節院收衙隊，毬塲簇看車。\n廣筵歌舞散，書號夕陽斜。\n","id":61179,"chapter":"卷三十九","chapternum":39,"title":"同樂天和微之深春二十首〈同用家花車斜四韻〉","titledesc":"","collection":"","collectiondesc":"","poemindex":20},{"author":"劉禹錫","charstyle":"近體詩","content":"何處深春好，春深恩澤家。\n爐添龍腦炷，綬結虎頭花。\n賔客珠成履，嬰孩錦縛車。\n畫堂簾幕外，來去燕飛斜。\n","id":61180,"chapter":"卷三十九","chapternum":39,"title":"同樂天和微之深春二十首〈同用家花車斜四韻〉","titledesc":"","collection":"","collectiondesc":"","poemindex":21},{"author":"劉禹錫","charstyle":"近體詩","content":"何處深春好，春深京兆家。\n人眉新桞葉，馬色醉桃花。\n盜息無鳴鼓，朝回自走車。\n能令帝城外，不敢逕由斜。\n","id":61181,"chapter":"卷三十九","chapternum":39,"title":"同樂天和微之深春二十首〈同用家花車斜四韻〉","titledesc":"","collection":"","collectiondesc":"","poemindex":22},{"author":"劉禹錫","charstyle":"近體詩","content":"何處深春好，春深刺史家。\n夜䦨猶命樂，雨甚亦尋花。\n傲客多憑酒，新姬苦上車。\n公門吏散後，風擺㦸衣斜。\n","id":61182,"chapter":"卷三十九","chapternum":39,"title":"同樂天和微之深春二十首〈同用家花車斜四韻〉","titledesc":"","collection":"","collectiondesc":"","poemindex":23},{"author":"劉禹錫","charstyle":"近體詩","content":"何處深春好，春深羽客家。\n芝田繞舍色，杏樹滿山花。\n雲是淮王宅，風為列子車。\n古壇操簡處，一徑入林斜。\n","id":61183,"chapter":"卷三十九","chapternum":39,"title":"同樂天和微之深春二十首〈同用家花車斜四韻〉","titledesc":"","collection":"","collectiondesc":"","poemindex":24},{"author":"劉禹錫","charstyle":"近體詩","content":"何處深春好，春深小隱家。\n芟庭留野菜，撼樹去狂花。\n醉酒一千日，貯書三十車。\n推衾從露體，不敢有餘斜。\n","id":61184,"chapter":"卷三十九","chapternum":39,"title":"同樂天和微之深春二十首〈同用家花車斜四韻〉","titledesc":"","collection":"","collectiondesc":"","poemindex":25},{"author":"劉禹錫","charstyle":"近體詩","content":"何處深春好，春深富室家。\n唯多貯金帛，不擬負鶯花。\n國樂呼聫轡，行㕑載滿車。\n歸來看理曲，燈下寳釵斜。\n","id":61185,"chapter":"卷三十九","chapternum":39,"title":"同樂天和微之深春二十首〈同用家花車斜四韻〉","titledesc":"","collection":"","collectiondesc":"","poemindex":26},{"author":"劉禹錫","charstyle":"近體詩","content":"何處深春好，春深豪士家。\n多沽味濃酒，貴買色深花。\n已臂鷹隨馬，連催妓上車。\n城南踏青處，邨落逐原斜。\n","id":61186,"chapter":"卷三十九","chapternum":39,"title":"同樂天和微之深春二十首〈同用家花車斜四韻〉","titledesc":"","collection":"","collectiondesc":"","poemindex":27},{"author":"劉禹錫","charstyle":"近體詩","content":"何處深春好，春深貴胄家。\n迎呼偏熟客，㨂選最多花。\n飲饌開華幄，笙歌出鈿車。\n興酣罇易罄，連瀉酒瓶斜。\n","id":61187,"chapter":"卷三十九","chapternum":39,"title":"同樂天和微之深春二十首〈同用家花車斜四韻〉","titledesc":"","collection":"","collectiondesc":"","poemindex":28},{"author":"劉禹錫","charstyle":"近體詩","content":"何處深春好，春深唱第家。\n名傳一紙榜，興管九衢花。\n薦聴諸侯樂，來隨計吏車。\n杏園抛曲處，揮袖向風斜。\n","id":61188,"chapter":"卷三十九","chapternum":39,"title":"同樂天和微之深春二十首〈同用家花車斜四韻〉","titledesc":"","collection":"","collectiondesc":"","poemindex":29},{"author":"劉禹錫","charstyle":"近體詩","content":"何處深春好，春深少婦家。\n能偷新禁曲，自剪入時花。\n追逐同遊伴，平章貴價車。\n從來不墮馬，故遣髻鬟斜。\n","id":61189,"chapter":"卷三十九","chapternum":39,"title":"同樂天和微之深春二十首〈同用家花車斜四韻〉","titledesc":"","collection":"","collectiondesc":"","poemindex":30},{"author":"劉禹錫","charstyle":"近體詩","content":"何處深春好，春深幼女家。\n雙鬟梳頂髻，兩面繡裙花。\n妝壞頻臨鏡，身輕不占車。\n鞦韆爭次第，牽拽綵繩斜。\n","id":61190,"chapter":"卷三十九","chapternum":39,"title":"同樂天和微之深春二十首〈同用家花車斜四韻〉","titledesc":"","collection":"","collectiondesc":"","poemindex":31},{"author":"劉禹錫","charstyle":"近體詩","content":"何處深春好，春深蘭若家。\n當香收栢葉，養蜜近梨花。\n野逕宜行樂，遊人盡駐車。\n菜園籬落短，遙見桔橰斜。\n","id":61191,"chapter":"卷三十九","chapternum":39,"title":"同樂天和微之深春二十首〈同用家花車斜四韻〉","titledesc":"","collection":"","collectiondesc":"","poemindex":32},{"author":"劉禹錫","charstyle":"近體詩","content":"何處深春好，春深老宿家。\n小欄圍蕙草，髙架引藤花。\n四字香書印，三乘壁畫車。\n遲廻聴句偈，雙樹晚陰斜。\n","id":61192,"chapter":"卷三十九","chapternum":39,"title":"同樂天和微之深春二十首〈同用家花車斜四韻〉","titledesc":"","collection":"","collectiondesc":"","poemindex":33},{"author":"劉禹錫","charstyle":"近體詩","content":"何處深春好，春深種蒔家。\n分畦十字水，接樹兩般花。\n櫛比栽籬槿，吚啞轉井車。\n可憐髙處望，棋布不曾斜。\n","id":61193,"chapter":"卷三十九","chapternum":39,"title":"同樂天和微之深春二十首〈同用家花車斜四韻〉","titledesc":"","collection":"","collectiondesc":"","poemindex":34},{"author":"劉禹錫","charstyle":"近體詩","content":"何處深春好，春深稚子家。\n曾騎一竿竹，偷折四隣花。\n笑擊羊皮鼓，行牽犢頷車。\n中庭貪夜戲，不覺玉繩斜。\n","id":61194,"chapter":"卷三十九","chapternum":39,"title":"同樂天和微之深春二十首〈同用家花車斜四韻〉","titledesc":"","collection":"","collectiondesc":"","poemindex":35},{"author":"劉禹錫","charstyle":"近體詩","content":"洞户夜簾卷，華堂秋簟清。\n螢飛過池影，蛩思逺階聲。\n老枕知將雨，髙𥦗報欲。\n明何人諳此，景逺問白先。\n","id":61195,"chapter":"卷三十九","chapternum":39,"title":"秋夕不寐寄樂天","titledesc":"","collection":"","collectiondesc":"","poemindex":36},{"author":"劉禹錫","charstyle":"近體詩","content":"庭樹曉禽動，郡樓殘㸃聲。\n燈挑紅燼落，酒暖白光生。\n髪少嫌梳利，顔衰恨鏡明。\n獨吟誰應和，須寄洛陽城。\n","id":61196,"chapter":"卷三十九","chapternum":39,"title":"冬日晨興寄樂天","titledesc":"","collection":"","collectiondesc":"","poemindex":37},{"author":"劉禹錫","charstyle":"近體詩","content":"半夜碧雲收，中天素月流。\n開城邀好客，置酒賞新秋。\n影透衣香潤，光凝歌黛愁。\n斜暉猶可翫，移宴上西樓。\n","id":61197,"chapter":"卷三十九","chapternum":39,"title":"八月十五夜半雲開然後翫月因咏一時之景寄呈樂天","titledesc":"","collection":"","collectiondesc":"","poemindex":38},{"author":"劉禹錫","charstyle":"近體詩","content":"州逺雄無益，年髙健亦衰。\n興情逢酒在，筋力上樓知。\n蟬噪芳意盡，雁來愁望時。\n商山紫芝客，應不向秋悲。\n","id":61198,"chapter":"卷三十九","chapternum":39,"title":"秋日書懐寄白賔客","titledesc":"","collection":"","collectiondesc":"","poemindex":39},{"author":"劉禹錫","charstyle":"近體詩","content":"乍起衣猶冷，微吟㡌半欹。\n霜凝南至瓦，雞唱後園枝。\n洛水碧雲曉，吳宫黄葉時。\n兩傳千里意，書札不如詩。\n","id":61199,"chapter":"卷三十九","chapternum":39,"title":"酬樂天初冬早寒見寄","titledesc":"","collection":"","collectiondesc":"","poemindex":40},{"author":"劉禹錫","charstyle":"近體詩","content":"散誕向陽眠，將閒敵地仙。\n詩情茶助爽，藥力酒能宣。\n風碎竹間日，露明池底天。\n同年未同隱，縁欠買山錢。\n","id":61200,"chapter":"卷三十九","chapternum":39,"title":"酬樂天閒卧見寄","titledesc":"","collection":"","collectiondesc":"","poemindex":41},{"author":"劉禹錫","charstyle":"近體詩","content":"案頭開縹帙，肘後檢青囊。\n唯有達生理，應無治老方。\n減書存眼力，省事養心王。\n君酒何時熟，相攜入醉鄉。\n","id":61201,"chapter":"卷三十九","chapternum":39,"title":"閒坐憶樂天以詩問酒熟未","titledesc":"","collection":"","collectiondesc":"","poemindex":42},{"author":"劉禹錫","charstyle":"近體詩","content":"暑服宜秋著，清琴入夜彈。\n人情皆向菊，風意欲摧蘭。\n歳稔貪心泰，天涼病體安。\n相逢取次第，却甚少年歡。\n","id":61202,"chapter":"卷三十九","chapternum":39,"title":"秋中暑退贈樂天","titledesc":"","collection":"","collectiondesc":"","poemindex":43},{"author":"劉禹錫","charstyle":"近體詩","content":"左遷凡二紀，重見帝城春。\n老大歸朝客，平安出嶺人。\n每行經舊處，却想似前身。\n不改南山色，其餘事事新。\n","id":61203,"chapter":"卷三十九","chapternum":39,"title":"初至長安〈時自外郡再授郎官〉","titledesc":"","collection":"","collectiondesc":"","poemindex":44},{"author":"劉禹錫","charstyle":"近體詩","content":"生為齊贅壻，死作楚先賢。\n應以客鄉葬，故臨官道邊。\n寓言本多興，放意能合權。\n我有一石酒，置君墳樹前。\n","id":61204,"chapter":"卷三十九","chapternum":39,"title":"題淳于髠墓","titledesc":"","collection":"","collectiondesc":"","poemindex":45},{"author":"劉禹錫","charstyle":"近體詩","content":"祖帳臨周道，前旌指晉城。\n午橋羣吏散，亥市老人迎。\n詩酒同行樂，分離始見情。\n從兹洛陽社，吟咏欠書生。\n","id":61205,"chapter":"卷三十九","chapternum":39,"title":"送河南皇甫少尹赴絳州","titledesc":"","collection":"","collectiondesc":"","poemindex":46},{"author":"劉禹錫","charstyle":"近體詩","content":"君書問風俗，此地接炎州。\n淫祀多青鬼，居人少白頭。\n旅情偏在夜，鄉思豈唯秋。\n每羨朝宗水，門前盡日流。\n","id":61206,"chapter":"卷三十九","chapternum":39,"title":"南中書來","titledesc":"","collection":"","collectiondesc":"","poemindex":47},{"author":"劉禹錫","charstyle":"近體詩","content":"淮西春草長淮水逶迤光燕入新春路人耕舊戰塲可憐行春守立馬看斜桑〈半律〉","id":61207,"chapter":"卷三十九","chapternum":39,"title":"春日寄楊八唐州","titledesc":"","collection":"","collectiondesc":"","poemindex":48},{"author":"劉禹錫","charstyle":"近體詩","content":"近郭有殊境，獨遊常鮮歡。\n逢君駐緇錫，觀白稱林巒。\n湖滿景方霽，野香春术䦨。\n愛泉移席近，聞石輟碁看。\n風止松猶韻，花繁露未乾。\n橋形出樹曲，巖影落池寒。\n别路千峯外，詩情暮雨端。\n他年買山處，似此則隳官。\n","id":61208,"chapter":"卷三十九","chapternum":39,"title":"海陽湖别浩初師","titledesc":"","collection":"","collectiondesc":"","poemindex":49},{"author":"劉禹錫","charstyle":"近體詩","content":"蠻水阻朝宗，兵符下渚宫。\n前籌得上策，無戰已成功。\n漢使星飛入，夷心草偃同。\n歡謡開竹棧，拜舞戢桑弓。\n就日知氷釋，投人念鳥窮。\n網羅三面解，章奏九門通。\n卉服聮操袂，雕題盡鞠躬。\n降幡秋練白，驛騎晝塵紅。\n火號休傳警，機橋罷亘空。\n登山不見敵，振斾自生風。\n江逺煙波靜，軍回氣色雄。\n佇看聞喜後，金石賜元戎。\n","id":61209,"chapter":"卷三十九","chapternum":39,"title":"元和癸已歳仲秋詔發江陵偏師問罪蠻徼後命宣慰釋兵歸降凱旋之辰率爾成咏寄荆南嚴司空","titledesc":"","collection":"","collectiondesc":"","poemindex":50},{"author":"劉禹錫","charstyle":"近體詩","content":"西漢開支郡南朝號戚藩四封當列宿百雉俯清沅髙岸朝霞合驚湍急箭奔積陰春暗度將霽霧先昬俗尚東皇祀謡傳義帝寃桃花迷隱跡楝葉慰忠魂户算資漁獵鄉豪恃子孫照山畬火動踏月俚歌喧擁檝舟為市連甍竹覆軒披沙金粟見拾羽翠翹翻茗折滄溪秀蘋生枉渚暄禽鳴格磔起魚戲噞喁繁沈約臺榭故李衡墟落存〈隱侯臺木奴洲並在〉湘靈悲鼔瑟泉客泣酬恩露變蒹葭浦星懸橘柚村虎咆空野震鼉作滿川渾鄰里皆遷客兒童習左言炎天無冽井霜月見芳蓀清白家傳逺詩書志所敦列科叨甲乙從宦出丘樊結友心多契馳聲氣尚吞士安曾重賦元禮許登門草檄嫖姚幕巡兵戊已屯築臺先自隗送客獨留髠遂結王畿綬來觀衢室尊鳶飛入鷹隼魚目儷璵璠曉燭羅馳道朝陽闢帝閽皇正會夷夏月朔盛旗旛獨立當瑤闕傳欹歩紫垣按章清犴獄視祭潔蘋蘩御厯昌期逺傳家寳祚蕃繇文光夏啓神教畏軒轅内禪因天性雄圖授化元繼明懸日月出震統乾坤大孝三朝備洪恩九族惇百川宗渤澥五嶽輔崑崙何幸逢休運微班識至尊校緍資筦𣙜復土問山園〈時以本官判度支鹽鐵等兼崇陵使判官〉一失貴人意徒聞太學論直廬辭錦帳逺守愧朱幡巢幕方猶燕槍榆尚笑鯤邅迴過荆楚流落感凉温旅望花無色愁心醉不惛春江千里草暮雨一聲猿問卜安㝠數看方理病源帶賖衣改製塵澀劍成痕三秀悲中散二毛傷虎賁來憂禦魑魅歸願牧雞豚就日秦京逺臨風楚奏煩南登無灞岸旦夕上髙原","id":61210,"chapter":"卷三十九","chapternum":39,"title":"武陵書懐五十韻","titledesc":"","collection":"","collectiondesc":"","poemindex":51},{"author":"劉禹錫","charstyle":"近體詩","content":"受脤新梁苑和羮舊傳巖援毫動星宿垂釣使韜鈐赫奕三川至歡呼百姓瞻緑油貔虎擁青紙鳯凰銜外壘曾無警中㕑亦罷監推誠人自服去殺令逾嚴赳赳客皆飾幡幡口盡鉗為兄憐庾翼選壻得蕭咸鬱屈咽喉地駢臻水陸兼渡橋鳴紺幰入肆颺雲帆端月當中氣東風應逺占管絃喧夜景燈燭掩寒蟾酒每傾三雅書能發百函詞人羞布鼓逺客獻貂䄡歌榭白團扇舞筵金縷衫旌旗遙一簇舄履近相攙花樹當朱閣晴河逼翠簾映鐶窺艶艶隔袖見纖纖謝傅何由接桓伊定不凡應憐郡齋老旦夕鑷霜髯","id":61211,"chapter":"卷三十九","chapternum":39,"title":"和汴州令狐相公到鎮改月偶書所懷二十二韻","titledesc":"","collection":"","collectiondesc":"","poemindex":52},{"author":"劉禹錫","charstyle":"近體詩","content":"洛下今修禊，羣賢勝會稽。\n盛筵陪玉鉉，通籍盡金閨。\n波上神仙妓，岸傍桃李蹊。\n水嬉如鷺振，歌響雜鶯啼。\n厯覽風光好，沿洄意思迷。\n棹歌能儷曲，墨客競分題。\n翠幄連雲起，香車向道齊。\n人誇綾步障，馬惜錦障泥。\n塵暗宫墻外，霞明苑樹西。\n舟形隨鷁轉，橋影與虹低。\n川色晴猶逺，鳥聲暮欲棲。\n唯餘踏青伴，待月魏王堤。\n","id":61212,"chapter":"卷三十九","chapternum":39,"title":"三月三日與樂天及河南李尹奉陪裴令公泛洛禊飲各賦十二韻","titledesc":"","collection":"","collectiondesc":"","poemindex":53},{"author":"劉禹錫","charstyle":"近體詩","content":"池榭堪臨泛，翛然散鬱陶。\n步因驅鶴緩，吟為聴蟬髙。\n林宻添新竹，枝低墜晚桃。\n酒醅晴易熟，藥圃夏頻薅。\n老是班行舊，閒為鄉里豪。\n經過更何處，風景屬吾曹。\n","id":61213,"chapter":"卷三十九","chapternum":39,"title":"酬樂天晚夏閒居欲相訪先以詩見貽","titledesc":"","collection":"","collectiondesc":"","poemindex":54},{"author":"劉禹錫","charstyle":"近體詩","content":"人誰不願老，老去有誰憐。\n身瘦帶頻減，髪稀冠自偏。\n廢書縁惜眼，多炙為隨年。\n經事還諳事，閲人如閱川。\n細思皆幸矣，下此便翛然。\n莫道桑榆晚，微霞尚滿天。\n","id":61214,"chapter":"卷三十九","chapternum":39,"title":"酬樂天詠老見示","titledesc":"","collection":"","collectiondesc":"","poemindex":55},{"author":"劉禹錫","charstyle":"近體詩","content":"散誕人間樂，逍遙地上仙。\n詩家登逸品，釋氏悟眞詮。\n制誥留臺閣，歌詞入管絃。\n處身于木雁，任世變桑田。\n吏隱情兼遂，儒玄道兩全。\n八闗齊適罷，三雅興尤偏。\n文墨中年舊，松筠晚歳堅。\n魚書曾替代，香火有因縁〈陸法和云與梁元帝于空王寺佛前訂香火因縁〉。\n欲向醉鄉去，尤為色界牽。\n好吹楊桞曲，為我舞金鈿。\n","id":61215,"chapter":"卷三十九","chapternum":39,"title":"酬樂天醉後狂吟十韻〈來章有移家唯醉和之句〉","titledesc":"","collection":"","collectiondesc":"","poemindex":56},{"author":"劉禹錫","charstyle":"近體詩","content":"一夕為湖地千年列郡名霸王迷路處亞父所封城漢置東南尉梁分肘腋兵本吳風俗剽兼楚語音傖沸井今無湧烏江舊有名土臺遊柱史石室隱彭鏗〈老君適楚有臺在焉彭鏗石室在含山縣〉曹操祠猶在濡須塢未平海潮隨月大江水應春生憶昨深山裏終朝看火耕魚書來北闕鷁首下南荆雲雨巫山暗蕙蘭湘水清章華事已失鄂渚草來迎廬〈闕文三字〉出湓城粉堞明雁飛彭蠡暮鴉噪大雷晴平野分風使恬和趂夜程貴池登陸峻春榖渡橋鳴絡繹主人問悲歡故舊情㡬年方一面卜晝便三更助喜杯盤盛忘機笑語訇管清疑警鶴絃巧似嬌鶯熾炭烘蹲獸華茵織鬬鯨回車飄霧雨急節墮瓊英歛黛凝愁色舒鈿耀翠晶容華本南國妝束學西京日落方收鼓天寒更炙笙促筵交履舄痛飲倒簮纓謔浪容優孟嬌憐許智瓊蔽明添翠帟命燭拄金莖坐久羅衣皺杯傾粉面騂興來從請曲意墮即飛觥令急重思改歡馮醉盡呈詰朝還選勝來日又尋盟道别殷勤惜邀筵次第爭唯聞嗟短景不復有餘酲衆散扃朱户相攜話素誠晤言猶亹亹殘漏自丁丁出祖千夫擁行㕑五熟烹離亭臨野水别思入哀箏接境人情洽方冬饌具精中流為界道隔岸數飛甍沙浦王渾鎮滄洲謝眺〈闕〉望夫人化石夢帝日環營半渡趨津吏縁堤簇郡甿塲黄堆晚稻籬碧見冬青里社爭來獻壺漿各自擎鴟夷傾㡳舄粔籹鬪成〈闕〉采石風傳柝新林暮擊鉦繭綸牽撥剌犀焰照澄泓露冕觀原野前驅抗斾旌分庭展賔主望闕拜恩榮比屋惸𭒀輩連年水旱并遐思常後巳下令必先庚逺岫低屏列支流曲帶縈湖魚香勝肉官酒重於餳憶昔泉源變斯須地軸傾雞籠為石顆龜眼入泥坑事繫人風重官從物論輕江春俄澹蕩樓月㡬虧盈桞長千絲宛田塍一線絣遊魚將婢從野雉見媒驚波淨攅鳬鵲洲香發杜蘅一鍾菰葑米千里水葵羹受譴時方久分憂政未成比瓊雖碌碌於鐵尚錚錚早忝曹三署曾聞奏六英無能甘負弩不慎在提衡口語成中遘毛衣阻上征時聞闗利鈍智亦有聾盲昔愧山東妙今慙海内兄後來登甲乙早巳在蓬瀛心托秦明鏡才非楚白珩齒衰親藥物宦薄傲公卿捧日皆元老宣風盡大彭好令朝集使結束赴新正","id":61216,"chapter":"卷三十九","chapternum":39,"title":"厯陽書事七十韻〈并序〉","titledesc":"長慶四年八月余自䕫州轉厯陽浮岷山觀洞庭厯夏口涉潯陽而東友人崔敦詩罷丞相鎮宛陵緘書來招曰必我覿而之藩不十日飲不置子故余自池州道宛陵如其素敦詩出祖於敬亭祠下由姑孰西渡江乃吾圉也至則考圖經參見事為之詩","collection":"","collectiondesc":"","poemindex":57},{"author":"劉禹錫","charstyle":"近體詩","content":"鳯銜新詔降恩華，又見旌旗出漢家。\n故吏來辭辛屬國，精兵願逐李輕車。\n氊裘君長迎風馭，錦帶酋豪踏雪衙。\n其奈明年好春日，無人喚看牡丹花。\n","id":61217,"chapter":"卷三十九","chapternum":39,"title":"送渾大夫赴豐州","titledesc":"","collection":"","collectiondesc":"","poemindex":58},{"author":"劉禹錫","charstyle":"近體詩","content":"君思郢上吟歸去，故自渝南擲郡章。\n野戍岸邊留畫舸，緑蘿陰下到山莊。\n池荷雨後衣香起，庭草春深綬帶長。\n只恐鳴騶催上道，不容待得晚菘嘗。\n","id":61218,"chapter":"卷三十九","chapternum":39,"title":"送周使君罷渝州歸郢州别墅","titledesc":"","collection":"","collectiondesc":"","poemindex":59},{"author":"劉禹錫","charstyle":"近體詩","content":"建節東行是舊遊，歡聲喜氣滿吳州。\n郡人重得王丞相，童子爭迎郭細侯。\n詔下初辭温室樹，夢中先到景陽樓。\n自憐不識平津閣，逺望旌旗汝水頭。\n","id":61219,"chapter":"卷三十九","chapternum":39,"title":"送浙江李僕射相公赴鎮〈奉送至臨泉驛書禮見徵拙詩時在汝卅〉","titledesc":"","collection":"","collectiondesc":"","poemindex":60},{"author":"劉禹錫","charstyle":"近體詩","content":"昔年内署振雄詞，今日東都結去思。\n宫女猶傳洞簫賦，國人先詠衮衣詩。\n華星却復文昌位，别鶴重歸太乙池。\n想到金閨待通籍，一時驚喜見風儀。\n","id":61220,"chapter":"卷三十九","chapternum":39,"title":"奉送户部李侍郎自河南尹再除本官歸闕","titledesc":"","collection":"","collectiondesc":"","poemindex":61},{"author":"劉禹錫","charstyle":"近體詩","content":"楚門蘄水路非賖，東望雲山日夕佳。\n薤藥照人呈夏簟，松花滿盌試新茶。\n樓中飲興因明月，江上詩情為晚霞。\n北地交情長引領，早將玄鬢到京華。\n","id":61221,"chapter":"卷三十九","chapternum":39,"title":"送蘄州李郎中赴任","titledesc":"","collection":"","collectiondesc":"","poemindex":62},{"author":"劉禹錫","charstyle":"近體詩","content":"江北萬人㸔玉節，江南千騎引金鐃。\n鳯從池上遊滄海，鶴到遼東識舊巢。\n城下清波含百谷，窓中逺岫列三茅。\n碧雞白馬回翔乆，却憶朱方是樂郊。\n","id":61222,"chapter":"卷三十九","chapternum":39,"title":"重送浙西李相公頃廉問江南巳經七載後歷滑臺劍南兩鎭遂入相今復領舊地新加旌旄","titledesc":"","collection":"","collectiondesc":"","poemindex":63},{"author":"劉禹錫","charstyle":"近體詩","content":"蟬鳴宫樹引行車，言自成周赴玉除。\n逺取南朝貴公子，重修東觀帝王書。\n常時載筆窺金匱，暇日登樓到石渠。\n若問舊人劉子政，如今頭白在商於。\n","id":61223,"chapter":"卷三十九","chapternum":39,"title":"送分司陳郎中秖召直史館重修三聖實籙","titledesc":"","collection":"","collectiondesc":"","poemindex":64},{"author":"劉禹錫","charstyle":"近體詩","content":"碧雲佳句久傳芳，曾向成都住草堂。\n振錫常過長者宅，披衣猶帶令公香。\n一時風景添詩思，八部人天入道塲。\n若許相期同結社，吾家本自有柴桑。\n","id":61224,"chapter":"卷三十九","chapternum":39,"title":"廣宣上人寄在蜀與韋令公唱和詩卷因以令公手札答詩示之","titledesc":"","collection":"","collectiondesc":"","poemindex":65},{"author":"劉禹錫","charstyle":"近體詩","content":"浮杯萬里過滄溟，遍禮名山適性靈。\n深夜降龍潭水黒，新秋放鶴野田青。\n身無彼我那懷土，心㑹眞如不讀經。\n為問中華學道者，幾人雄猛得寧馨。\n","id":61225,"chapter":"卷三十九","chapternum":39,"title":"贈日本僧智藏","titledesc":"","collection":"","collectiondesc":"","poemindex":66},{"author":"劉禹錫","charstyle":"近體詩","content":"王濬樓船下益州，金陵王氣黯然收。\n千尋鐵鎖沈江底，一片降旛出石頭。\n人世幾回傷往事，山形依舊枕寒流。\n而今四海為家日，故壘蕭蕭蘆荻秋〈長慶中元微之夢得韋楚客同㑹樂天舍論南朝興廢各賦金陵懷古詩劉滿引一杯飲已即成白公覽詩曰四人探驪龍子先獲珠所餘鱗爪何用耶于是罷唱〉。\n","id":61226,"chapter":"卷三十九","chapternum":39,"title":"西塞山懐古","titledesc":"","collection":"","collectiondesc":"","poemindex":67},{"author":"劉禹錫","charstyle":"近體詩","content":"漢壽城邊野草春，荒祠古墓對荆榛。\n田中牧䜿燒芻狗，陌上行人㸔石麟。\n華表半空經霹靂，碑文纔見滿埃塵。\n不知何日東瀛變，此地還成要路津。\n","id":61227,"chapter":"卷三十九","chapternum":39,"title":"漢夀城春望〈古荆州刺史治亭下有子胥廟兼楚王故墳〉","titledesc":"","collection":"","collectiondesc":"","poemindex":68},{"author":"劉禹錫","charstyle":"近體詩","content":"南國山川舊帝畿，宋臺梁舘尚依稀。\n馬嘶古樹行人歇，麥秀空城野雉飛。\n風吹落葉塡宫井，火入荒陵化寳衣。\n徒使詞人庾開府，咸陽終日苦思歸。\n","id":61228,"chapter":"卷三十九","chapternum":39,"title":"荆州道懷古","titledesc":"","collection":"","collectiondesc":"","poemindex":69},{"author":"劉禹錫","charstyle":"近體詩","content":"渡頭輕雨灑寒梅，雲際溶溶雪水來。\n夢渚草長迷楚望，夷陵土黑有秦灰。\n巴人淚應猿聲落，蜀客船從鳥道回。\n十二碧峯何處所，永安宫外是荒臺。\n","id":61229,"chapter":"卷三十九","chapternum":39,"title":"松滋渡望峽中","titledesc":"","collection":"","collectiondesc":"","poemindex":70},{"author":"劉禹錫","charstyle":"近體詩","content":"幾年油幕佐征東，却泛滄浪狎釣童。\n欹枕醉眠成戲蝶，抱琴閒望送歸鴻。\n文儒自襲膠西相，倚杖能齊塞上翁。\n更説扁舟動郷思，青菰巳熟奈秋風。\n","id":61230,"chapter":"卷三十九","chapternum":39,"title":"覽董評事思歸之什因以詩贈","titledesc":"","collection":"","collectiondesc":"","poemindex":71},{"author":"劉禹錫","charstyle":"近體詩","content":"風獵紅旗入夀春，滿城歌舞向朱輪。\n八公山下清淮水，千騎塵中白面人。\n桂嶺雨餘多鶴跡，茗園晴望似龍鱗。\n聖朝方用敢言者，次第應須舊諫臣。\n","id":61231,"chapter":"卷三十九","chapternum":39,"title":"寄楊八壽州","titledesc":"","collection":"","collectiondesc":"","poemindex":72},{"author":"劉禹錫","charstyle":"近體詩","content":"東嶽眞人張鍊師，髙情雅淡世間稀。\n堪為烈女書青簡，久事元君住翠㣲。\n金縷機中抛錦字，玉清壇上著霓衣。\n雲衢不要吹簫伴，只擬乘鸞獨自飛。\n","id":61232,"chapter":"卷三十九","chapternum":39,"title":"贈東嶽張鍊師","titledesc":"","collection":"","collectiondesc":"","poemindex":73},{"author":"劉禹錫","charstyle":"近體詩","content":"麟臺少監舊仙郎，洛水橋邊墜馬傷。\n塵汙腰間青襞綬，風飄掌上紫遊韁。\n上車著作應來問，折臂三公定送方。\n猶頼徳全如醉者，不妨吟咏入篇章。\n","id":61233,"chapter":"卷三十九","chapternum":39,"title":"祕書崔少監見示墜馬長句因而和之","titledesc":"","collection":"","collectiondesc":"","poemindex":74},{"author":"劉禹錫","charstyle":"近體詩","content":"長愛街西風景閒，到君居處暫開顔。\n清光門外一渠水，秋色墻頭數㸃山。\n疎種碧松通月朗，多栽紅藥待春還。\n莫言堆案無餘地，認得詩人在此間。\n","id":61234,"chapter":"卷三十九","chapternum":39,"title":"秋日題竇員外崇徳里新居","titledesc":"","collection":"","collectiondesc":"","poemindex":75},{"author":"劉禹錫","charstyle":"近體詩","content":"揚州從事夜相尋，無限新詩月下吟。\n初服巳驚玄髪長，髙情猶向白雲深。\n語餘時舉一杯酒，坐久方聞數處砧。\n不逐繁華訪閒散，知君擺落俗人心。\n","id":61235,"chapter":"卷三十九","chapternum":39,"title":"酬淮南廖參謀秋夕見過之作","titledesc":"","collection":"","collectiondesc":"","poemindex":76},{"author":"劉禹錫","charstyle":"近體詩","content":"愛君新買街西宅，客到如遊鄠杜間。\n雨後退朝貪種樹，申時出省趂㸔山。\n門前巷陌三條近，墻内池亭萬境閒。\n見擬移居作隣里，不論時日請開關。\n","id":61236,"chapter":"卷三十九","chapternum":39,"title":"題王郎中宣義里新居","titledesc":"","collection":"","collectiondesc":"","poemindex":77},{"author":"劉禹錫","charstyle":"近體詩","content":"昔日居鄰招屈亭，楓林橘樹鷓鴣聲。\n一辭御苑青門去，十見蠻江白芷生。\n自此曽沾宣室召，如今又守闔閭城。\n何人萬里能相憶，同舍仙郎與外兄。\n","id":61237,"chapter":"卷三十九","chapternum":39,"title":"酬朗州崔員外與任十四兄侍御同過鄙人舊居見懷之什時守吳郡","titledesc":"","collection":"","collectiondesc":"","poemindex":78},{"author":"劉禹錫","charstyle":"近體詩","content":"千竿竹翠數蓮紅，水閣虚凉玉簟空。\n琥珀琖紅疑瀉酒，水晶簾宻更通風。\n賜氷滿盌沉朱實，法饌盈盤覆碧籠。\n盡日逍遥避煩暑，再三珍重主人翁。\n","id":61238,"chapter":"卷三十九","chapternum":39,"title":"劉駙馬水亭避暑","titledesc":"","collection":"","collectiondesc":"","poemindex":79},{"author":"劉禹錫","charstyle":"近體詩","content":"勢軋枝偏根巳危，髙情一見與扶持。\n忽從顦顇有生意，却為離披無俗姿。\n影入巖廊行樂處，韻含天籟宿齋時。\n謝公莫道東山去，待取成隂滿鳯池。\n","id":61239,"chapter":"卷三十九","chapternum":39,"title":"廟庭偃松詩〈幷序〉","titledesc":"侍中後閣前有小松不特立而偃丞相晉公為賦詩美其猶龍蛇然植於高檐喬木間上嵌旁軋盤蹙傾亞似不得天和者公以遂物性為意乃加憐焉命畚土以壯其趾使無欹索綯以牽其榦使不仆盥潄之餘以潤之顧盼之輝以照之發於人心感召和氣無復天閼坐能敷舒曏之跧蹙化為竒古故雖袤丈而有偃號焉予嘗詣閣白事公為道所以且示以詩竊感嘉木之逢時斐然成咏","collection":"","collectiondesc":"","poemindex":80},{"author":"劉禹錫","charstyle":"近體詩","content":"一夜霜風凋玉芝，蒼生望絶士林悲。\n空懷濟世安人畧，不見男婚女嫁時。\n遺草一函歸大史，孤墳三尺近要離。\n朔方徙歲行當滿，欲為君刋第二碑。\n","id":61240,"chapter":"卷三十九","chapternum":39,"title":"感呂衡州時予方謫居","titledesc":"","collection":"","collectiondesc":"","poemindex":81},{"author":"劉禹錫","charstyle":"近體詩","content":"前年曾見兩鬟時，今日驚吟悼妓詩。\n鳯管學成知有籍，龍媒欲換歎無期。\n空廊月照常行地，後苑花開舊折枝。\n寂寞魚山青草裏，何人更立智瓊祠。\n","id":61241,"chapter":"卷三十九","chapternum":39,"title":"䕫州竇員外使君見示悼妓詩顧余嘗識之命同作","titledesc":"","collection":"","collectiondesc":"","poemindex":82},{"author":"劉禹錫","charstyle":"近體詩","content":"鸞笙窈渺管參差，清韻初調衆樂隨。\n幽院妝成花下弄，髙樓月好夜間吹。\n忽驚暮雨飄零盡，唯有朝雲夢想期。\n聞道今年寒食日，東山舊路獨行遲。\n","id":61242,"chapter":"卷三十九","chapternum":39,"title":"竇䕫州見寄寒食日憶故姬小紅吹笙因和之","titledesc":"","collection":"","collectiondesc":"","poemindex":83},{"author":"劉禹錫","charstyle":"近體詩","content":"錢塘山水有竒聲，暫謫仙官領百城。\n女妓還聞名小小，使君誰許喚卿卿。\n鼇驚震海風雷起，蜃鬬嘘天樓閣成。\n莫道騷人在三楚，文星今向斗牛明。\n","id":61243,"chapter":"卷三十九","chapternum":39,"title":"白舍人自杭州寄新詩有桞色春藏蘇小家之句因而戲酬兼寄浙東元相公","titledesc":"","collection":"","collectiondesc":"","poemindex":84},{"author":"劉禹錫","charstyle":"近體詩","content":"巴山楚水凄凉地，二十二年棄置身。\n懷舊空吟聞篴賦，到郷翻似爛柯人。\n沉舟側畔千帆過，病樹前頭萬木春。\n今日聽君歌一曲，暫憑杯酒長精神。\n","id":61244,"chapter":"卷三十九","chapternum":39,"title":"酬樂天揚州初逢席上見贈","titledesc":"","collection":"","collectiondesc":"","poemindex":85},{"author":"劉禹錫","charstyle":"近體詩","content":"愛名之世忘名客，多事之時無事身。\n古老相傳見來乆，歲年雖變貌常新。\n飛章上逹三清路，受籙平交五嶽神。\n笑聽鼕鼕朝暮鼓，只能催得市朝人。\n","id":61245,"chapter":"卷三十九","chapternum":39,"title":"同白二十二贈王山人","titledesc":"","collection":"","collectiondesc":"","poemindex":86},{"author":"劉禹錫","charstyle":"近體詩","content":"才子聲名白侍郎，風流雖老尚難當。\n詩情逸似陶彭澤，齋日多如周太常。\n矻矻將心求淨法，時時偷眼㸔春光。\n知君技癢思歡讌，欲倩天魔破道塲。\n","id":61246,"chapter":"卷三十九","chapternum":39,"title":"答樂天戲贈","titledesc":"","collection":"","collectiondesc":"","poemindex":87},{"author":"劉禹錫","charstyle":"近體詩","content":"尚書劍履出明光，居守旌旗赴洛陽。\n世上功名兼將相，人間聲價是文章。\n衙門曉闢分天仗，賔幕初開辟省郎。\n從發坡頭向東望，春風處處有甘棠〈自華陵至河南皆故林也〉。\n","id":61247,"chapter":"卷三十九","chapternum":39,"title":"同樂天送令狐相公赴東畱守〈自户部尚書拜〉","titledesc":"","collection":"","collectiondesc":"","poemindex":88},{"author":"劉禹錫","charstyle":"近體詩","content":"鼎食華軒到眼前，拂衣髙坐豈徒然。\n九霄路上辭朝客，四皓叢中作少年。\n他日卧龍終得雨，今朝放鶴且冲天。\n洛陽舊有衡茅在，亦擬抽身伴地仙。\n","id":61248,"chapter":"卷三十九","chapternum":39,"title":"刑部白侍郎謝病長吿改賔客分司以詩贈别","titledesc":"","collection":"","collectiondesc":"","poemindex":89},{"author":"劉禹錫","charstyle":"近體詩","content":"吳郡魚書下紫宸，長安廐吏送朱輪。\n二南風化承遺愛，八詠聲名躡後塵。\n梁氏夫妻為寄客，陸家兄弟是州民。\n江城春日追隨處，共憶東歸舊主人。\n","id":61249,"chapter":"卷三十九","chapternum":39,"title":"赴蘇州酬别樂天","titledesc":"","collection":"","collectiondesc":"","poemindex":90},{"author":"劉禹錫","charstyle":"近體詩","content":"龍門賔客㑹龍宫，東去旌旗駐上東。\n二八笙歌雲幕下，三千世界雪花中。\n離堂未暗排紅燭，别曲含凄颺曉風。\n才子從今一分散，便將詩詠向吳儂。\n","id":61250,"chapter":"卷三十九","chapternum":39,"title":"福先寺雪中酬别樂天","titledesc":"","collection":"","collectiondesc":"","poemindex":91},{"author":"劉禹錫","charstyle":"近體詩","content":"元君後輩先零落，崔相同年不少畱。\n華屋坐來能幾日，夜臺歸去便千秋。\n背時猶自居三品〈三川吳郎品同〉，得老終須卜一丘〈投老之日願與樂天為隣〉。\n若使吾徒還早達，亦應簫鼓入松楸。\n","id":61251,"chapter":"卷三十九","chapternum":39,"title":"酬樂天見寄","titledesc":"","collection":"","collectiondesc":"","poemindex":92},{"author":"劉禹錫","charstyle":"近體詩","content":"幾年侍從作名臣，却向青雲索得身。\n朝士忽為方外士，主人仍是眼中人。\n䨇鸞遊處天京好，五馬行時海嶠春。\n遥羡光隂不虚擲，肯令絲竹暫生塵。\n","id":61252,"chapter":"卷三十九","chapternum":39,"title":"河南白尹有喜崔賔客歸洛兼見懷長句因而繼和","titledesc":"","collection":"","collectiondesc":"","poemindex":93},{"author":"劉禹錫","charstyle":"近體詩","content":"見學胡琴見藝成，今朝追想幾傷情。\n撚絃花下呈新曲，放撥燈前謝改名。\n但是好花皆易落，從來尤物不長生。\n鸞臺夜直衣衾冷，雲雨無因入禁城。\n","id":61253,"chapter":"卷三十九","chapternum":39,"title":"和楊師臯給事傷小姬英英","titledesc":"","collection":"","collectiondesc":"","poemindex":94},{"author":"劉禹錫","charstyle":"近體詩","content":"樹滿荒臺水滿池，簫聲一絶草蟲悲。\n鄰家猶學宫人髻，園客爭偷御果枝。\n馬埓蓬蒿藏狡兎，鳯棲煙雨笑愁鴟。\n何郎獨在無恩澤，不似當初傅粉時。\n","id":61254,"chapter":"卷三十九","chapternum":39,"title":"題于家公主舊宅","titledesc":"","collection":"","collectiondesc":"","poemindex":95},{"author":"劉禹錫","charstyle":"近體詩","content":"吟君歎逝雙絶句，使我傷懷奏短歌。\n世上空驚故人少，集中唯覺祭文多。\n芳林新葉催陳葉，流水前波譲後波。\n萬古到今同此恨，聞琴淚盡欲如何。\n","id":61255,"chapter":"卷三十九","chapternum":39,"title":"樂天見示傷微之敦詩晦叔三君子皆有深分因成是詩以寄","titledesc":"","collection":"","collectiondesc":"","poemindex":96},{"author":"劉禹錫","charstyle":"近體詩","content":"柘枝本出楚王家，玉面添嬌舞態奢。\n鬆鬢改梳盤鳯髻，新衫别織鬬雞紗。\n鼓催殘拍腰身軟，汗透羅衣雨㸃花。\n畵筵曲罷辭歸去，便隨王母上煙霞。\n","id":61256,"chapter":"卷三十九","chapternum":39,"title":"和樂天柘枝","titledesc":"","collection":"","collectiondesc":"","poemindex":97},{"author":"劉禹錫","charstyle":"近體詩","content":"常修清靜去繁華，人識王城長者家。\n案上香煙鋪貝葉，佛前燈熖透蓮花。\n持齋巳滿招閒客，理曲先聞命小娃。\n明日若過方丈室，還因問為法來耶。\n","id":61257,"chapter":"卷三十九","chapternum":39,"title":"和樂天齋戒月滿夜對道塲偶懐詠","titledesc":"","collection":"","collectiondesc":"","poemindex":98},{"author":"劉禹錫","charstyle":"近體詩","content":"一月道塲齋戒滿，今朝華幄管絃迎。\n銜杯本自多狂態，事佛無妨有佞名。\n酒力半酣愁巳散，文鋒未透老猶爭。\n平陽不獨容賔醉，聽取喧呼吏舍聲。\n","id":61258,"chapter":"卷三十九","chapternum":39,"title":"酬樂天齋滿日裴令公置讌席上戯贈","titledesc":"","collection":"","collectiondesc":"","poemindex":99},{"author":"劉禹錫","charstyle":"近體詩","content":"從君勇斷抛名後，世路榮枯見幾回。\n門外紅塵人自走，甕頭清酒我初開。\n三冬書任胸中有，萬户侯須骨上來。\n何幸相招同醉處，洛陽城裏好池臺。\n","id":61259,"chapter":"卷三十九","chapternum":39,"title":"酬樂天偶題酒甕見寄","titledesc":"","collection":"","collectiondesc":"","poemindex":100},{"author":"劉禹錫","charstyle":"近體詩","content":"城外園林初夏天，就中野趣在西偏。\n薔薇亂發多臨水，鸂𪆟雙遊不避。\n船水底逺山雲似，雪橋邉平岸草如。\n烟白家唯有杯觴，興欲把頭盤打少。\n","id":61260,"chapter":"卷三十九","chapternum":39,"title":"和牛相公遊南莊醉後寓言戲贈樂天兼見示","titledesc":"","collection":"","collectiondesc":"","poemindex":101},{"author":"劉禹錫","charstyle":"近體詩","content":"少年曾醉酒旗下，同輩黄衣頷亦黄。\n蹴踏青雲尋入仕，蕭條白髪且飛觴。\n今徴古事歡生雅，客喚閒人興任狂。\n猶勝獨居荒草院，蟬聲聽盡到寒螿。\n","id":61261,"chapter":"卷三十九","chapternum":39,"title":"樂天以愚相訪沽酒致歡用七言聊以奉答","titledesc":"","collection":"","collectiondesc":"","poemindex":102},{"author":"劉禹錫","charstyle":"近體詩","content":"南宫詞客寄新篇，清似湘靈促柱絃。\n京邑舊遊勞夢想，歷陽秋色正澄鮮。\n雲銜日脚成山雨，風駕潮頭入渚田。\n對此獨吟還獨酌，知音不見思蒼然。\n","id":61262,"chapter":"卷三十九","chapternum":39,"title":"張郎中籍逺寄長句開緘之日巳及新秋因舉目前仰酬髙韻","titledesc":"","collection":"","collectiondesc":"","poemindex":103},{"author":"劉禹錫","charstyle":"近體詩","content":"玉釵重合兩無縁，魚在深潭鶴在天。\n得意紫鸞休舞鏡，能言青鳥罷銜牋。\n金盆巳覆難收水，玉軫長抛不續絃。\n若向蘼蕪山下過，遥將紅淚灑窮泉。\n","id":61263,"chapter":"卷三十九","chapternum":39,"title":"懷妓","titledesc":"","collection":"","collectiondesc":"","poemindex":104},{"author":"劉禹錫","charstyle":"近體詩","content":"鸞飛逺樹棲何處，鳯得新巢想稱心。\n紅壁尚留香漠漠，碧雲初斷信沉沉。\n情知㸃汚投泥土，猶自經營買笑金。\n從此山頭似人石，丈夫形狀淚痕深。\n","id":61264,"chapter":"卷三十九","chapternum":39,"title":"懷妓","titledesc":"","collection":"","collectiondesc":"","poemindex":105},{"author":"劉禹錫","charstyle":"近體詩","content":"人從何處更尋㸔，雖是生離死一般。\n買笑樹邉花巳老，畵眉窓下月猶殘。\n雲藏巫峽音容斷，路隔星橋過往難。\n莫怪詩成無淚滴，盡傾東海也須乾。\n","id":61265,"chapter":"卷三十九","chapternum":39,"title":"懷妓","titledesc":"","collection":"","collectiondesc":"","poemindex":106},{"author":"劉禹錫","charstyle":"近體詩","content":"三山不見海沉沉，豈有仙蹤更可尋。\n青鳥去時雲路斷，姮娥歸處月宫深。\n紗窓遥想春相憶，書幌誰憐夜獨吟。\n料得夜來天上鏡，只應偏照兩人心。\n","id":61266,"chapter":"卷三十九","chapternum":39,"title":"懷妓","titledesc":"","collection":"","collectiondesc":"","poemindex":107},{"author":"劉禹錫","charstyle":"近體詩","content":"越中藹藹繁華地，秦望峯前禹穴西。\n湖草初生邉雁去，山花半謝杜䳌啼。\n青油晝卷臨髙閣，紅斾晴翻繞古堤。\n明日漢庭徴舊徳，老人爭出若耶溪。\n","id":61267,"chapter":"卷三十九","chapternum":39,"title":"酬浙東李侍郎越州春晚即事長句","titledesc":"","collection":"","collectiondesc":"","poemindex":108},{"author":"劉禹錫","charstyle":"近體詩","content":"去國十年同赴召，渡江千里又分岐。\n重臨事異黄丞相，三黜名慙桞士師。\n歸目併隨回雁盡，愁腸正遇斷猿時。\n桂江東過連山下，相望長吟有所思。\n","id":61268,"chapter":"卷三十九","chapternum":39,"title":"再授連州至衡陽酬桞桺州贈别","titledesc":"","collection":"","collectiondesc":"","poemindex":109},{"author":"劉禹錫","charstyle":"近體詩","content":"昨日㸔成送鶴詩，髙籠提出白雲司。\n朱門乍入應迷路，玉樹容棲莫揀枝。\n雙舞庭中花落處，數聲池上月明時。\n三山碧海不歸去，且向人間呈羽儀。\n","id":61269,"chapter":"卷三十九","chapternum":39,"title":"和樂天送鶴上裴相公别鶴之作","titledesc":"","collection":"","collectiondesc":"","poemindex":110},{"author":"劉禹錫","charstyle":"近體詩","content":"巫山十二鬰蒼蒼，片石亭亭號女郎。\n曉霧乍開疑卷幔，山花欲謝似殘妝。\n星河好夜聞清珮，雲雨歸時帶異香。\n何事神仙九天上，人間來就楚襄王。\n","id":61270,"chapter":"卷三十九","chapternum":39,"title":"巫山神女廟","titledesc":"","collection":"","collectiondesc":"","poemindex":111},{"author":"劉禹錫","charstyle":"近體詩","content":"飄颺南陌起東隣，漠漠濛濛好度春。\n花巷暖隨輕舞蝶，玉樓晴拂艷妝人。\n縈廻謝女題詩筆，㸃綴陶公漉酒巾。\n何處好風偏似雪，隋河隄上古江津。\n","id":61271,"chapter":"卷三十九","chapternum":39,"title":"桺絮","titledesc":"","collection":"","collectiondesc":"","poemindex":112},{"author":"劉禹錫","charstyle":"近體詩","content":"行盡瀟湘萬里餘，少逢知已憶吾廬。\n數間茅屋閒臨水，一盞秋燈夜讀書。\n地逺何當隨計吏，䇿成終自詣公車。\n剡中若問連州事，惟有千山畫不如。\n","id":61272,"chapter":"卷三十九","chapternum":39,"title":"送曹處士歸越中舊隱詩","titledesc":"","collection":"","collectiondesc":"","poemindex":113},{"author":"劉禹錫","charstyle":"近體詩","content":"三千三百西江水，自古如今要路津。\n月下歌謠有漁父，風天氣色屬商人。\n沙村好處多逢寺，山葉紅時却勝春。\n行到南朝征戰地，古來名將盡為神。\n","id":61273,"chapter":"卷三十九","chapternum":39,"title":"自江陵沿流道中","titledesc":"","collection":"","collectiondesc":"","poemindex":114},{"author":"劉禹錫","charstyle":"近體詩","content":"扁舟盡室貧相逐，白髪藏冠鑷更加。\n逺水自澄終日綠，晴林長落過春花。\n客情浩蕩逢郷語，詩意流連重物華。\n風檣好住貪程去，斜日青帘背酒家。\n","id":61274,"chapter":"卷三十九","chapternum":39,"title":"魚腹江中","titledesc":"","collection":"","collectiondesc":"","poemindex":115}]