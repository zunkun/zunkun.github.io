[{"author":"張籍","charstyle":"古體詩","content":"切切重切切秋風桂枝折人當少年嫁我當少年别念君非征行年年長逺途妾身甘獨殁髙堂有舅姑山川豈遥逺行人自不返","id":62399,"chapter":"卷五十四","chapternum":54,"title":"雜怨","titledesc":"","collection":"","collectiondesc":"","poemindex":1},{"author":"張籍","charstyle":"古體詩","content":"十載來夫家閨門無瑕疵薄命不生子古制有分離託身言同穴今日事乖違念君終棄捐誰能强在兹堂上謝姑嫜長跪請離辭姑嫜見我往将决復沈疑與我古時釧留我嫁時衣髙堂拊我身哭我於路陲昔日初為婦當君貧賤時晝夜常紡績不得事蛾眉辛勤積黄金濟君寒與饑洛陽買大宅邯郸買侍兒夫婿乗龍馬出入有光儀将為富家婦永與子孫資誰謂出君門一身上車歸有子未必榮無子坐生悲為人莫作女作女實難為","id":62400,"chapter":"卷五十四","chapternum":54,"title":"離婦","titledesc":"","collection":"","collectiondesc":"","poemindex":2},{"author":"張籍","charstyle":"古體詩","content":"樓觀開朱門樹木連房廊中有學仙人少年休榖糧髙冠如芙蓉霞月披衣裳六時朝上清佩玉紛鏘鏘自言天老書祕覆雲錦嚢百年度一人妄泄有災殃毎占有仙相然後傳此方先生坐中堂弟子跪四廂金刀截身髪結誓焚靈香弟子得其訣清齋入空房守神寳元氣動息隨天罡爐燒丹砂盡晝夜𠉀火光藥成既服食計日乗鸞凰虚空無靈應終嵗安所望勤勞不能成疑慮積心腸虚羸生疾疹夀命多夭傷身歿懼人見夜埋山谷傍求道慕靈異不如守尋常先王知其非戒之在國章","id":62401,"chapter":"卷五十四","chapternum":54,"title":"學仙","titledesc":"","collection":"","collectiondesc":"","poemindex":3},{"author":"張籍","charstyle":"古體詩","content":"與子骨肉親願共長相隨况離父母傍從我學書詩同在道路中講誦亦未虧為文於我前日夕生光儀行役多疾疹頼此相扶持貧賤事俱難今日有别離我去秦城中子留汴水湄離情兩飄斷豈異風中絲幼年獨為客舉動難為宜努力自脩勵長如見我時我時登山岡再揖問還期還期在新年勿怨歡㑹遲","id":62402,"chapter":"卷五十四","chapternum":54,"title":"别段生","titledesc":"","collection":"","collectiondesc":"","poemindex":4},{"author":"張籍","charstyle":"古體詩","content":"身病始知道卧讀神農經空房夜留燈四壁青熒熒羇旅逐人歡貧賤還自輕今來問良醫乃知病所生僮僕各相憂杵臼無停聲見我形憔悴勸藥語丁寧春雨枕席冷𥦗前新禽鳴開門起無力遥愛鷄犬行服藥察耳目漸覺如酒醒方悟養生者不為憂患并","id":62403,"chapter":"卷五十四","chapternum":54,"title":"卧疾","titledesc":"","collection":"","collectiondesc":"","poemindex":5},{"author":"張籍","charstyle":"古體詩","content":"歴歴天上星沈沈水中萍幸當清秋夜流影及微形君生衰俗間立身如禮經淳意發高文獨有金石聲才名振京國歸省東南行停車楚城下顧我不念程寳鏡曾墮水不磨難自明苦節居貧賤所知賴友生歡㑹方别離戚戚憂慮并安得在一方終老無送迎","id":62404,"chapter":"卷五十四","chapternum":54,"title":"贈孟郊","titledesc":"","collection":"","collectiondesc":"","poemindex":6},{"author":"張籍","charstyle":"古體詩","content":"漾漾南澗水來作曲池流言尋參差島曉榜輕盈舟萬繞不再止千尋盡孤幽藻澁訝人重萍分指魚遊繁苖毯下垂宻箭翻廻輈曝鼈亂自墜隂藤斜相鉤卧蒋黒米吐翻芰紫角稠橋低競俯僂亭近閒夷猶目為逐勝朗手因掇芳柔漸喜游來極勿疑歸無由氣状雖可覽纎微諒難捜未聽主人賞徒愛清華秋","id":62405,"chapter":"卷五十四","chapternum":54,"title":"城南","titledesc":"","collection":"","collectiondesc":"","poemindex":7},{"author":"張籍","charstyle":"古體詩","content":"貧賤易為適，荒郊亦安居。\n端坐無餘思，彌樂古人書。\n秋田多良苖，野水多遊魚。\n我無耒與網，安得充廪厨。\n寒天白日短，簷下暖我軀。\n四肢暫寛柔，中腸鬰不舒。\n多病減志氣，為客足憂虞。\n况復時節晩，覽景獨踟躇。\n","id":62406,"chapter":"卷五十四","chapternum":54,"title":"野居","titledesc":"","collection":"","collectiondesc":"","poemindex":8},{"author":"張籍","charstyle":"古體詩","content":"嗚呼吏部公其道誠巍昻生為大賢姿天使光我唐徳義動鬼神鑒用不可詳獨得雄直氣發為古文章學無不該貫吏治得其方三次論諍退其志亦剛强再使平山東不言所謀臧薦待皆寒羸但取其才良親朋有孤稚婚姻有辦營如彼天有斗人可為信常如彼嵗有春物宜得華昌哀哉未申施中年遽殂䘮朝野良共哀矧於知舊腸籍在江湖間獨以道自将學詩為衆體久乃溢笈囊畧無相知人暗如霧中行北遊偶逢公盛語相稱明名因天下聞傳者入歌聲公領試士司首薦到上京一來遂登科不見苦貢塲觀我性樸直乃言及平生由兹類朋黨骨肉無以當坐令其子拜常呼幼時名追招不隔日繼踐公之堂出則連轡馳寢則對榻床捜窮古今書事事相酌量有花必同尋有月必同望為文先見草釀熟偕共觴新果及異鮭無不相待嘗到今二十年曾不少異更公文為時師我亦有微聲而後之學者或號為韓張我官麟臺中公為大司成念此委末秩不能力自揚特狀為博士始獲升朝行未幾享其資遂忝南宮郎是事賴拯扶如屋有棟梁去夏公請告養疾城南莊籍時官休罷兩月同游翔皇子陂岸曲地曠氣色清新池四平漲中有蒲荇香北臺臨稻疇茂栁多隂凉板亭坐垂釣煩苦稍已平共愛池上佳聯句舒遐情偶有賈秀才來兹亦同并移舡入南溪東西縱篙撑劃波激船舷前後飛鷗鶬回入潭瀨下網截鯉與魴踏沙掇水蔬樹下烝新秔日來相與嬉不知暑日長柴翁擕童兒聚觀於岸傍月中登髙灘星漢交垂芒釣車擲長綫有獲齊歡驚夜䦨乗馬歸衣上草露光公為遊谿詩唱咏多慨慷自期此可老結社於其鄉籍受新官詔拜恩當入城公因同歸還居處隔一坊中秋十六夜魄圓天差晴公既相邀留坐語於堦楹乃出二侍女合彈琵琶筝臨風聽繁絲忽遽聞再更顧我數來過是夜良難忘公疾浸日加孺人視藥湯來𠉀不得宿出門毎廻遑自是將重危車馬𠉀縱横門僕皆逆遣獨我到寢房公有曠逹識生死為一綱及當臨終晨意色亦不荒贈我珍重言傲然委衾裳公比欲為書遺約有修章令我署其末以為後事程家人號於前其書不果成子符奉其言甚於親使令魯論未訖註手跡今微茫新亭成未登閉在莊西廂書札與詩文重叠我笥盈頃息萬事盡腸情多摧傷舊塋明津北野窆動鼓鉦栁車一出門終天無回箱籍貧無贈貲曷用申哀誠衣器陳下帳醪餌奠堂皇明靈庶鑒知髣髴斯來饗","id":62407,"chapter":"卷五十四","chapternum":54,"title":"祭退之","titledesc":"","collection":"","collectiondesc":"","poemindex":9},{"author":"張籍","charstyle":"古體詩","content":"古釵墜井無顔色百尺泥中今復得鳳凰宛轉有古儀欲為首餙不稱時女伴傳看不知主羅袖拂拭生光輝蘭膏已盡服半折雕文刻様無年月雖離井底入匣中不用還與墜時同","id":62408,"chapter":"卷五十四","chapternum":54,"title":"古釵嘆","titledesc":"","collection":"","collectiondesc":"","poemindex":10},{"author":"張籍","charstyle":"古體詩","content":"行人結束出門去幾時更踏門前路憶昔君初納采時不言身屬遼陽戍蚤知今日當别離成君家計良為誰男兒生身自有役那得誤我少年時不如逐君征戰死誰能獨老空閨裏","id":62409,"chapter":"卷五十四","chapternum":54,"title":"别離曲","titledesc":"","collection":"","collectiondesc":"","poemindex":11},{"author":"張籍","charstyle":"古體詩","content":"隴頭路斷人不行蕃騎已入凉州城漢兵處處格鬭死一朝盡沒隴西地驅我邉人蕃中去恣放牛羊食禾黍去年中國養子孫今著氈裘學蕃語誰能還使李輕車重取凉州屬漢家","id":62410,"chapter":"卷五十四","chapternum":54,"title":"隴頭行","titledesc":"","collection":"","collectiondesc":"","poemindex":12},{"author":"張籍","charstyle":"古體詩","content":"遊人别一東復一西出門相背兩不返惟信車輪與馬蹄道路悠悠不知處山高海濶誰辛苦逺遊不定難寄書日日空尋别時語浮雲上天雨墜地暫時㑹合終離異我今與子非一身安得死生不相棄","id":62411,"chapter":"卷五十四","chapternum":54,"title":"各東西","titledesc":"","collection":"","collectiondesc":"","poemindex":13},{"author":"張籍","charstyle":"古體詩","content":"戎馬奔騰滿阡陌都人避亂唯空宅宅邊青桑垂宛宛野蠶食葉還成繭黄雀啣草入燕窠嘖嘖啾啾白日晩去時禾黍埋地中饑兵掘土翻重重鴟梟養子庭樹上曲牆空屋多旋風亂定幾人還本土唯有官家重作主","id":62412,"chapter":"卷五十四","chapternum":54,"title":"廢宅行","titledesc":"","collection":"","collectiondesc":"","poemindex":14},{"author":"張籍","charstyle":"古體詩","content":"南山北山樹冥冥猛虎日日繞林行向晩一身當道食山中麋鹿盡無聲年年養子在空谷雌雄上山不相逐谷中近窟有山邨長向村家取黄犢五陵年少不敢射空來林下看行跡","id":62413,"chapter":"卷五十四","chapternum":54,"title":"猛虎行","titledesc":"","collection":"","collectiondesc":"","poemindex":15},{"author":"張籍","charstyle":"古體詩","content":"高堂别館連湘渚，長向春光開萬户。\n荆王去去不復來，宮中羙人自歌舞。\n","id":62414,"chapter":"卷五十四","chapternum":54,"title":"離宮怨","titledesc":"","collection":"","collectiondesc":"","poemindex":16},{"author":"張籍","charstyle":"古體詩","content":"長江春波綠堪染，蓮葉出水大如錢。\n江頭橘樹君自種，那不長繫木蘭船。\n","id":62415,"chapter":"卷五十四","chapternum":54,"title":"春别曲","titledesc":"","collection":"","collectiondesc":"","poemindex":17},{"author":"張籍","charstyle":"古體詩","content":"邊州八月修城堡𠉀騎先燒磧中草朔風吹沙度隴飛隴頭林木無北枝將軍閲兵青塞下鳴鼓鼕鼕促獵圍天寒山路石斷裂白日不銷帳上雪烏孫國亂多降人詔使名王持漢節年年征戰不得閒邊人殺盡唯空山","id":62416,"chapter":"卷五十四","chapternum":54,"title":"塞上曲","titledesc":"","collection":"","collectiondesc":"","poemindex":18},{"author":"張籍","charstyle":"古體詩","content":"蓮葉團團荇葉折，長江鯉魚鬐鬛赤。\n念君少年棄親戚，千里萬里獨為客。\n誰言逺别心不易，天星墜地能為石。\n幾時斷得城南陌，勿使居人有行役。\n","id":62417,"chapter":"卷五十四","chapternum":54,"title":"逺别離","titledesc":"","collection":"","collectiondesc":"","poemindex":19},{"author":"張籍","charstyle":"古體詩","content":"九月匈奴殺邊將，漢軍全没遼水上。\n萬里無人収白骨，家家城下招魂葬。\n婦人依倚子與夫，同居貧賤心亦舒。\n夫死戰場子在腹，妾身雖存如晝燭。\n","id":62418,"chapter":"卷五十四","chapternum":54,"title":"征婦怨","titledesc":"","collection":"","collectiondesc":"","poemindex":20},{"author":"張籍","charstyle":"古體詩","content":"翩翩兮朱鷺來泛春塘栖綠樹羽毛如剪色如染逺飛欲下雙翅歛避人引子入深壍動處水紋開灔灔誰知豪家網爾軀不如飲啄江海隅","id":62419,"chapter":"卷五十四","chapternum":54,"title":"朱鷺曲","titledesc":"","collection":"","collectiondesc":"","poemindex":21},{"author":"張籍","charstyle":"古體詩","content":"逺牧牛遶邨四面禾黍稠陂中饑烏啄牛背令我不得戲隴頭入陂草多牛散行白犢時向蘆中鳴隔隄吹葉應同伴還鼓長鞭三四聲牛牛食草莫相觸官家截爾頭上角","id":62420,"chapter":"卷五十四","chapternum":54,"title":"牧童詞","titledesc":"","collection":"","collectiondesc":"","poemindex":22},{"author":"張籍","charstyle":"古體詩","content":"梧桐葉下黄金井，横架轆轤牽素綆。\n美人初起天未明，手拂銀瓶秋水冷。\n","id":62421,"chapter":"卷五十四","chapternum":54,"title":"楚妃怨","titledesc":"","collection":"","collectiondesc":"","poemindex":23},{"author":"張籍","charstyle":"古體詩","content":"南塘水深蘆筍齊下田種稻不作畦耕場磷磷在水底短衣半染蘆中泥田頭刈莎結為屋歸來繫牛還獨宿水淹手足盡為瘡山䖟遶衣飛撲撲桑村椹黑蠶再眠小姑採桑不餉田江南熱旱天氣毒雨中移秧顔色鮮一年耕種長辛苦田熟家家將賽神","id":62422,"chapter":"卷五十四","chapternum":54,"title":"江邨行","titledesc":"","collection":"","collectiondesc":"","poemindex":24},{"author":"張籍","charstyle":"古體詩","content":"上客不用顧金羈主人有酒君莫違請君看取園中花地上漸多枝上稀山頭樹影不見石溪水無風暎天碧人人齊醉起舞時誰覺翻衣與倒幘明朝花盡人已去此地獨來空繞樹","id":62423,"chapter":"卷五十四","chapternum":54,"title":"讌客詞","titledesc":"","collection":"","collectiondesc":"","poemindex":25},{"author":"張籍","charstyle":"古體詩","content":"湘江無潮秋水濶湘中月落行人發行人發送人歸白蘋茫茫鷓鴣飛","id":62424,"chapter":"卷五十四","chapternum":54,"title":"湘江曲","titledesc":"","collection":"","collectiondesc":"","poemindex":26},{"author":"張籍","charstyle":"古體詩","content":"章華宮中九月時桂花未落紅橘垂江頭騎火照輦道君王夜從雲夢歸霓旌鳳蓋到雙闕臺上重重歌吹發千門萬户開相當燭籠左右列成行下輦更衣入洞房洞房侍女盡焚香玉階羅幃微有霜齊言此夕樂未央玉酒湛湛盈華觴絲竹次第鳴中堂巴姬起舞向君王廻身垂手結明璫願君千年萬年夀朝出射麋夜飲酒","id":62425,"chapter":"卷五十四","chapternum":54,"title":"楚宮行","titledesc":"","collection":"","collectiondesc":"","poemindex":27},{"author":"張籍","charstyle":"古體詩","content":"天欲雨有東風南溪白鼉鳴窟中六月人家井無水夜聞鼉聲人盡起","id":62426,"chapter":"卷五十四","chapternum":54,"title":"白鼉吟","titledesc":"","collection":"","collectiondesc":"","poemindex":28},{"author":"張籍","charstyle":"古體詩","content":"黄門詔下促收捕京兆尹繫御史府出門無復部曲隨親戚相逢不容語辭成謫尉南海州受命不得須臾留身著青衫騎惡馬東門之外無送者郵夫防吏急喧驅往往驚墮馬蹄下長安里中荒大宅朱門已除十二㦸高堂舞榭鏁管絃美人遥望西南天〈唐書楊憑歴方鎮入尹京兆奢侈築第永寧里又廣蓄妓妾於永樂别宅為御史中丞李夷簡所糾即訊御史臺詔貶臨賀尉〉","id":62427,"chapter":"卷五十四","chapternum":54,"title":"傷歌行〈元和中楊憑貶臨賀尉〉","titledesc":"","collection":"","collectiondesc":"","poemindex":29},{"author":"張籍","charstyle":"古體詩","content":"築城處千人萬人抱杷杵重重土堅試行錐軍吏執鞭催作遲來時一年深磧裏盡著短衣渴無水力盡不得休杵聲杵聲未定人皆死家家養男當門户今日作君城下土","id":62428,"chapter":"卷五十四","chapternum":54,"title":"築城詞","titledesc":"","collection":"","collectiondesc":"","poemindex":30},{"author":"張籍","charstyle":"古體詩","content":"西山作宮花滿池，宮烏曉鳴茱萸枝。\n呉姬採蓮自唱曲，君王昨夜船中宿。\n","id":62429,"chapter":"卷五十四","chapternum":54,"title":"烏棲曲","titledesc":"","collection":"","collectiondesc":"","poemindex":31},{"author":"張籍","charstyle":"古體詩","content":"征人遥遥出古城雙輪齊動駟馬鳴山川無處無歸路念君常作萬里行野田人稀秋草綠日暮放馬車中宿驚麏游兔在我傍獨唱鄉歌對僮僕君家大宅鳳城隅年年道上隨行車願為玉鑾繫華軾終日有聲在君側門前舊路乆已抛無由復得君消息","id":62430,"chapter":"卷五十四","chapternum":54,"title":"車遥遥","titledesc":"","collection":"","collectiondesc":"","poemindex":32},{"author":"張籍","charstyle":"古體詩","content":"青天蕩蕩高且虚，上有白日無根株。\n流光暫出還入地，使我年少不湏臾。\n與君相逢勿寂寞，衰老不復如今樂。\n金巵盛酒置君前，再拜勸君千萬年。\n","id":62431,"chapter":"卷五十四","chapternum":54,"title":"短歌行","titledesc":"","collection":"","collectiondesc":"","poemindex":33},{"author":"張籍","charstyle":"古體詩","content":"老翁家貧在山住，耕種山田三四畆。\n苖疎税多不得食，輸入官倉化為土。\n嵗暮鋤犂倚空室，呼兒登山收橡實。\n西江賈客珠百斛，船中養犬長食肉。\n","id":62432,"chapter":"卷五十四","chapternum":54,"title":"野老歌〈一作山農詞〉","titledesc":"","collection":"","collectiondesc":"","poemindex":34},{"author":"張籍","charstyle":"古體詩","content":"皎皎白紵白且鮮，將作春衣稱少年。\n裁縫長短不能定，自持刀尺向姑前。\n復恐蘭膏汙纎指，常遣傍人收墮珥。\n衣裳着時寒食下，還把玉鞭鞭白馬。\n","id":62433,"chapter":"卷五十四","chapternum":54,"title":"白紵歌","titledesc":"","collection":"","collectiondesc":"","poemindex":35},{"author":"張籍","charstyle":"古體詩","content":"江南人家多橘樹呉姬舟上織白苧土地卑濕饒蟲虵連木為牌入江住江村亥日長為市落帆渡橋來浦裏青莎覆城竹為屋無井家家飲潮水長干午日沽春酒高高酒旗懸江口娼樓兩岸臨水柵夜唱竹枝留北客江南風土歡樂多悠悠處處盡經過","id":62434,"chapter":"卷五十四","chapternum":54,"title":"江南曲","titledesc":"","collection":"","collectiondesc":"","poemindex":36},{"author":"張籍","charstyle":"古體詩","content":"湘東行人長歎息十年離家歸未得弊裘羸馬苦難前僮僕饑寒少筋力君不見床頭黄金盡壯士無顔色龍蟠泥中未有雲不能生彼升天翼","id":62435,"chapter":"卷五十四","chapternum":54,"title":"行路難","titledesc":"","collection":"","collectiondesc":"","poemindex":37},{"author":"張籍","charstyle":"古體詩","content":"少年從獵出長楊禁中新拜羽林郎獨到輦前射雙虎君王手賜黄金璫日日鬭雞都市裏贏得寳刀重刻字百里報讐夜出城平明還在娼樓醉遥聞虜到平陵下不待詔書行上馬斬得名王獻桂宮封侯起第一日中不同六郡良家子百戰始取邊城功","id":62436,"chapter":"卷五十四","chapternum":54,"title":"少年行","titledesc":"","collection":"","collectiondesc":"","poemindex":38},{"author":"張籍","charstyle":"古體詩","content":"彈筝峽東有邊塵，天子擇日拜將軍。\n蓬萊殿前賜六纛，還領禁兵為部曲。\n當朝受詔不辭家，夜向咸陽原上宿。\n戰車彭彭旌旗動，三十六軍齊上隴。\n隴頭戰勝夜亦行，分兵處處収舊城。\n羌兒殺盡隂磧暮，擾擾唯有牛羊聲。\n邊人親戚曾戰沒，今逐官軍収舊骨。\n磧西行見萬里空，幕府獨奏将軍功。\n","id":62437,"chapter":"卷五十四","chapternum":54,"title":"將軍行","titledesc":"","collection":"","collectiondesc":"","poemindex":39},{"author":"張籍","charstyle":"古體詩","content":"長塘湖一斛水中半斛魚大魚如栁葉小魚如鍼鋒水濁誰能辨真龍","id":62438,"chapter":"卷五十四","chapternum":54,"title":"長塘湖","titledesc":"","collection":"","collectiondesc":"","poemindex":40},{"author":"張籍","charstyle":"古體詩","content":"雀飛多觸網羅網羅高樹顛汝飛蓬蒿下勿復投身網羅間粟積倉禾在田巢之雛望其母來還","id":62439,"chapter":"卷五十四","chapternum":54,"title":"雀飛多","titledesc":"","collection":"","collectiondesc":"","poemindex":41},{"author":"張籍","charstyle":"古體詩","content":"君知妾有夫贈妾雙明珠感君纒綿意繫在紅羅襦妾家高樓連苑起良人執㦸明光裏知君用心如日月事夫誓擬同生死還君明珠雙淚垂何不相逢未嫁時〈洪容齋隨筆云籍在他鎮幕府鄲帥李師道又以書幣聘之籍却而不納作此寄之臣倬按詞意婉轉恐非節婦意也宜以本事為題則得風人之意〉","id":62440,"chapter":"卷五十四","chapternum":54,"title":"節婦吟〈寄東平李司空師道〉","titledesc":"","collection":"","collectiondesc":"","poemindex":42},{"author":"張籍","charstyle":"古體詩","content":"洛陽北門北邙道䘮車轔轔入秋草車前齊唱薤露歌高墳新起日峩峩朝朝暮暮人送葬洛陽城中人更多千金立碑高百尺終作誰家柱下石山頭松栢半無主地下白骨多於土寒食家家送紙錢烏鳶作窠銜上樹人居朝市未觧愁請君暫向北邙遊","id":62441,"chapter":"卷五十四","chapternum":54,"title":"北邙行","titledesc":"","collection":"","collectiondesc":"","poemindex":43},{"author":"張籍","charstyle":"古體詩","content":"請君膝上琴彈我白頭吟憶昔君前嬌笑語兩情宛轉如縈素宮中為我起高樓更向華池種芳樹春天百草秋始衰棄我不待白頭時羅襦玉珥色未暗今朝已道不相宜揚州青銅作明鏡暗中持照不見影人心回互自無窮眼前好惡那能定君恩已去若再返菖蒲花開月長滿","id":62442,"chapter":"卷五十四","chapternum":54,"title":"白頭吟","titledesc":"","collection":"","collectiondesc":"","poemindex":44},{"author":"張籍","charstyle":"古體詩","content":"呉宮四靣秋江水江清露白芙蓉死呉王醉後欲更衣座上美人嬌不起宮中千門復萬户君恩反覆誰能數君心與妾既不同徒向君前作歌舞茱萸滿宮紅實垂秋風嫋嫋生繁枝姑蘇臺上夕讌罷他人侍寢還獨歸白日在天光在地君今那得長相棄","id":62443,"chapter":"卷五十四","chapternum":54,"title":"呉宮怨","titledesc":"","collection":"","collectiondesc":"","poemindex":45},{"author":"張籍","charstyle":"古體詩","content":"漢王欲作飛仙子年年採藥東海裏蓬萊無路海無邊方士舟中相枕死招揺在天廻白日甘泉玉樹無仙實九皇真人終不下空向離宮祠太乙丹田有氣凝素華君能寳之昇絳霞","id":62444,"chapter":"卷五十四","chapternum":54,"title":"求仙行","titledesc":"","collection":"","collectiondesc":"","poemindex":46},{"author":"張籍","charstyle":"古體詩","content":"秋江岸邊蓮子多採蓮女兒並船歌青房圓實齊戢戢爭前競折漾微波試牽綠莖下尋藕斷處絲多刺傷手白練束腰袖半卷不插玉叙粧梳淺船中未滿度前洲借問阿誰家住逺歸時共待暮潮上自弄芙蓉還蕩槳","id":62445,"chapter":"卷五十四","chapternum":54,"title":"採蓮曲","titledesc":"","collection":"","collectiondesc":"","poemindex":47},{"author":"張籍","charstyle":"古體詩","content":"織素縫衣獨苦辛，逺因回使寄征人。\n官家亦自寄衣去，貴從妾手着君身。\n高堂姑老無侍子，不得自到邊城裏。\n慇懃為看初着時，征夫身上宜不宜。\n","id":62446,"chapter":"卷五十四","chapternum":54,"title":"寄衣曲","titledesc":"","collection":"","collectiondesc":"","poemindex":48},{"author":"張籍","charstyle":"古體詩","content":"戲馬臺南山簇簇，山邊飲酒歌别曲。\n行人醉後起登車，席上回尊勸僮僕。\n青天漫漫覆長路，逺遊無家安得住。\n願君到處自題名，他日知君從此去。\n","id":62447,"chapter":"卷五十四","chapternum":54,"title":"送逺曲","titledesc":"","collection":"","collectiondesc":"","poemindex":49},{"author":"張籍","charstyle":"古體詩","content":"美人來去春江暖江頭無人湘水滿浣紗石上水禽棲江南路長春日短蘭舟桂楫常渡江無因重寄雙瓊璫","id":62448,"chapter":"卷五十四","chapternum":54,"title":"寄逺曲","titledesc":"","collection":"","collectiondesc":"","poemindex":50},{"author":"張籍","charstyle":"古體詩","content":"鴨鴨嘴唼唼青蒲生春水狹蕩漾木蘭船中有雙少年少年醉鴨不起","id":62449,"chapter":"卷五十四","chapternum":54,"title":"春水曲","titledesc":"","collection":"","collectiondesc":"","poemindex":51},{"author":"張籍","charstyle":"古體詩","content":"促促復促促家家夫婦歡不足今年為人送租船去年捕魚向江邊家中姑老子復小自執呉綃輸税錢家家桑麻滿地黑念君一身空努力願教牛蹄團團羊角直君身常在貧亦得","id":62450,"chapter":"卷五十四","chapternum":54,"title":"促促詞","titledesc":"","collection":"","collectiondesc":"","poemindex":52},{"author":"張籍","charstyle":"古體詩","content":"秦烏啼啞啞夜啼長安吏人家吏人得罪囚在獄傾家賣産将自贖少婦起聽夜啼烏知是官家有赦書下牀心喜不重寐未明上堂賀舅姑少婦語啼烏汝啼慎勿虚借汝庭樹作高窠年年不令傷爾雛","id":62451,"chapter":"卷五十四","chapternum":54,"title":"烏啼引","titledesc":"","collection":"","collectiondesc":"","poemindex":53},{"author":"張籍","charstyle":"古體詩","content":"秋月明朗關山上山中行人馬蹄響關山秋來雨雪多行人見月唱邊歌海邊茫茫天氣白羌兒夜度黄龍磧軍中探騎暮出城伏兵暗處低旌㦸沙磧連天霜草平野駝尋水磧中鳴隴頭風急鴈不下沙埸苦戰多流星可憐萬里關山道年年戰骨多秋草","id":62452,"chapter":"卷五十四","chapternum":54,"title":"關山月","titledesc":"","collection":"","collectiondesc":"","poemindex":54},{"author":"張籍","charstyle":"古體詩","content":"錦江近西煙水緑，新雨山頭荔枝熟。\n萬里橋邊多酒家，遊人愛向誰家宿。\n","id":62453,"chapter":"卷五十四","chapternum":54,"title":"成都曲","titledesc":"","collection":"","collectiondesc":"","poemindex":55},{"author":"張籍","charstyle":"古體詩","content":"春日融融池上暖竹芽出土蘭心短草堂晨起酒半醒家僮報我園花滿頭上皮冠未曾整直入花間不尋逕樹樹殷勤盡繞行攀枝未遍春日暝不用積金着青天不用服藥求神仙但願園裏花長好一生飲酒花間老","id":62454,"chapter":"卷五十四","chapternum":54,"title":"春日行","titledesc":"","collection":"","collectiondesc":"","poemindex":56},{"author":"張籍","charstyle":"古體詩","content":"金陵向西賈客多，船中生長樂風波。\n欲發移船近江口，船頭祭神各澆酒。\n停杯共説逺行期，入蜀經蠻誰别離。\n金多衆中為上客，夜夜算緡眠獨遲。\n秋江初月猩猩語，孤帆夜發瀟湘渚。\n水工持檝防暗灘，直過山邊及前侶。\n年年逐利西復東，姓名不在縣籍中。\n農夫税多長辛苦，棄業寧為販寳翁。\n","id":62455,"chapter":"卷五十四","chapternum":54,"title":"賈客樂","titledesc":"","collection":"","collectiondesc":"","poemindex":57},{"author":"張籍","charstyle":"古體詩","content":"古瑟在匣誰復識，玉柱顛倒朱絲黒。\n千年曲譜不分明，樂府無人傳正聲。\n秋蟲暗穿塵作色，腹中不辨工人名。\n幾時天下復古樂，此瑟重奏雲門曲。\n","id":62456,"chapter":"卷五十四","chapternum":54,"title":"廢瑟詞","titledesc":"","collection":"","collectiondesc":"","poemindex":58},{"author":"張籍","charstyle":"近體詩","content":"日日望鄉國，空歌白苧詞。\n長因送人處，憶得别家時。\n失意還獨語，多愁秖自知。\n客亭門外栁，折盡向南枝。\n","id":62457,"chapter":"卷五十四","chapternum":54,"title":"薊北旅思","titledesc":"","collection":"","collectiondesc":"","poemindex":59},{"author":"張籍","charstyle":"近體詩","content":"江南楊栁春，日暖地無塵。\n渡口過新雨，夜來生白蘋。\n晴沙鳴乳燕，芳樹醉遊人。\n向晩青山下，誰家祭水神。\n","id":62458,"chapter":"卷五十四","chapternum":54,"title":"江南春","titledesc":"","collection":"","collectiondesc":"","poemindex":60},{"author":"張籍","charstyle":"近體詩","content":"春草空祠墓，荒林唯鳥飛。\n記年碑石在，經亂祭人稀。\n野鼠縁朱帳，隂塵蓋畫衣。\n近來潭水黑，時見宿龍歸。\n","id":62459,"chapter":"卷五十四","chapternum":54,"title":"山中古祠","titledesc":"","collection":"","collectiondesc":"","poemindex":61},{"author":"張籍","charstyle":"近體詩","content":"幾年山裏住，已作緑毛身。\n䕶氣常稀語，存思自見神。\n養龜同不食，留藥任生塵。\n要問西王母，仙中第幾人。\n","id":62460,"chapter":"卷五十四","chapternum":54,"title":"不食姑","titledesc":"","collection":"","collectiondesc":"","poemindex":62},{"author":"張籍","charstyle":"近體詩","content":"楚邑南渡口，夜深來客稀。\n月明見潮上，江静覺鷗飛。\n旅宿今已逺，此行猶未歸。\n離家乆無信，又聽搗寒衣。\n","id":62461,"chapter":"卷五十四","chapternum":54,"title":"宿臨江驛","titledesc":"","collection":"","collectiondesc":"","poemindex":63},{"author":"張籍","charstyle":"近體詩","content":"黄沙北風起，半夜又翻營。\n戰馬雪中宿，探人氷上行。\n深山旗未展，隂磧皷無聲。\n幾道征西将，同收碎葉城。\n","id":62462,"chapter":"卷五十四","chapternum":54,"title":"征西将","titledesc":"","collection":"","collectiondesc":"","poemindex":64},{"author":"張籍","charstyle":"近體詩","content":"古寺客堂空，開簾四靣風。\n移牀動棲鴿，停燭聚飛蟲。\n閒卧逐涼處，逺愁生静中。\n林西微月色，思與𡩋家。\n","id":62463,"chapter":"卷五十四","chapternum":54,"title":"宿廣徳寺寄從舅","titledesc":"","collection":"","collectiondesc":"","poemindex":65},{"author":"張籍","charstyle":"近體詩","content":"青門坊外住，行坐見南山。\n此地去人逺，知君終日閒。\n蛙聲籬落下，草色户庭間。\n好是經過處，唯愁暮獨還。\n","id":62464,"chapter":"卷五十四","chapternum":54,"title":"過賈島野居","titledesc":"","collection":"","collectiondesc":"","poemindex":66},{"author":"張籍","charstyle":"近體詩","content":"西街幽僻處，正與嬾相宜。\n尋寺獨行逺，借書常送遲。\n家貧無易事，身病是閒時。\n寂寞誰相問，秖應君自知。\n","id":62465,"chapter":"卷五十四","chapternum":54,"title":"酬韓庶子","titledesc":"","collection":"","collectiondesc":"","poemindex":67},{"author":"張籍","charstyle":"近體詩","content":"病來辭赤縣，案上有丹經。\n為客燒茶竈，教兒掃竹亭。\n詩成添舊卷，酒盡卧空瓶。\n闕下今遺逸，誰瞻隱士星。\n","id":62466,"chapter":"卷五十四","chapternum":54,"title":"荅姚合少府","titledesc":"","collection":"","collectiondesc":"","poemindex":68},{"author":"張籍","charstyle":"近體詩","content":"桂檝綵為衣，行當令節歸。\n夜潮迷浦逺，晝雨見人稀。\n野艾到時熟，江鷗泊處飛。\n離琴一奏罷，山水靄餘暉。\n","id":62467,"chapter":"卷五十四","chapternum":54,"title":"送鄭秀才歸寧","titledesc":"","collection":"","collectiondesc":"","poemindex":69},{"author":"張籍","charstyle":"近體詩","content":"多病逢迎少，閒居又一年。\n藥看辰日合，茶過卯時煎。\n草長晴來地，蟲飛晩後天。\n此時幽歩逺，不覺到山邊。\n","id":62468,"chapter":"卷五十四","chapternum":54,"title":"閒居","titledesc":"","collection":"","collectiondesc":"","poemindex":70},{"author":"張籍","charstyle":"近體詩","content":"獨坐髙秋晩，蕭條足逺思。\n家貧長畏客，身老轉憐兒。\n萬種盡閒事，一生能幾時。\n從來疎嬾性，應秖有僧知。\n","id":62469,"chapter":"卷五十四","chapternum":54,"title":"晩秋閒居","titledesc":"","collection":"","collectiondesc":"","poemindex":71},{"author":"張籍","charstyle":"近體詩","content":"幽室獨焚香，清晨下未央。\n山開登竹閣，僧到出茶牀。\n収拾新琴譜，封題舊藥方。\n逍遥無别事，不似在班行。\n","id":62470,"chapter":"卷五十四","chapternum":54,"title":"和陸司業習静寄所知","titledesc":"","collection":"","collectiondesc":"","poemindex":72},{"author":"張籍","charstyle":"近體詩","content":"雨中愁不出，隂黑晝連宵。\n屋濕唯添漏，泥深未放朝。\n無芻連馬痩，少食信兒嬌。\n聞道韓夫子，還同此寂寥。\n","id":62471,"chapter":"卷五十四","chapternum":54,"title":"酬韓祭酒雨中見寄","titledesc":"","collection":"","collectiondesc":"","poemindex":73},{"author":"張籍","charstyle":"近體詩","content":"曲江氷欲盡，風日已恬和。\n栁色看猶淺，泉聲覺漸多。\n紫蒲生濕岸，青鴨戲新波。\n仙掖高情客，相招共一過。\n","id":62472,"chapter":"卷五十四","chapternum":54,"title":"酬白二十二舍人早春曲江見招","titledesc":"","collection":"","collectiondesc":"","poemindex":74},{"author":"張籍","charstyle":"近體詩","content":"貧官多寂寞，不異野人居。\n作酒和仙藥，教兒寫道書。\n五湖歸去逺，百事病來疎。\n况憶同懐者，寒庭月上初。\n","id":62473,"chapter":"卷五十四","chapternum":54,"title":"寒食夜寄姚侍御","titledesc":"","collection":"","collectiondesc":"","poemindex":75},{"author":"張籍","charstyle":"近體詩","content":"日暮逺歸處，雲間仙觀鐘。\n唯持青玉牒，獨立碧雞峯。\n隂洞長収乳，寒潭舊養龍。\n幾時因賣藥，得向海邊逢。\n","id":62474,"chapter":"卷五十四","chapternum":54,"title":"送徐先生歸蜀","titledesc":"","collection":"","collectiondesc":"","poemindex":76},{"author":"張籍","charstyle":"近體詩","content":"先生已得道，市井亦容身。\n救病自行藥，得錢多與人。\n問年長不定，傳法又非真。\n常見隣家説，時聞使鬼神。\n","id":62475,"chapter":"卷五十四","chapternum":54,"title":"隱者","titledesc":"","collection":"","collectiondesc":"","poemindex":77},{"author":"張籍","charstyle":"近體詩","content":"幽居得相近，煙景毎寥寥。\n共伐臨谿樹，同為過水橋。\n自教青鶴舞，分採紫芝苖。\n更愛南峰往，㝷君路恐遥。\n","id":62476,"chapter":"卷五十四","chapternum":54,"title":"贈同谿客","titledesc":"","collection":"","collectiondesc":"","poemindex":78},{"author":"張籍","charstyle":"近體詩","content":"秋風𥦗下，起旅雁又南。\n飛日日出門，望家家行客。\n歸無因見邊，使空待寄寒。\n衣獨閉青樓，暮烟深鳥雀。\n","id":62477,"chapter":"卷五十四","chapternum":54,"title":"秋閨","titledesc":"","collection":"","collectiondesc":"","poemindex":79},{"author":"張籍","charstyle":"近體詩","content":"去去逺遷客，瘴中衰病身。\n青山無限路，白首不歸人。\n海國戰騎象，蠻州市用銀。\n一家分幾處，誰見日南春。\n","id":62478,"chapter":"卷五十四","chapternum":54,"title":"送南遷客","titledesc":"","collection":"","collectiondesc":"","poemindex":80},{"author":"張籍","charstyle":"近體詩","content":"見説孤帆去，東南到㑹稽。\n春雲剡溪口，殘月鏡湖西。\n水鶴沙邊立，山鼯竹裏啼。\n謝家曾住處，烟洞入應迷。\n","id":62479,"chapter":"卷五十四","chapternum":54,"title":"送越客","titledesc":"","collection":"","collectiondesc":"","poemindex":81},{"author":"張籍","charstyle":"近體詩","content":"學得餐霞法，逢人與小還。\n身輕曾試鶴，力弱未離山。\n無食犬猶在，不耕牛自閒。\n朝朝空潄水，叩齒草堂間。\n","id":62480,"chapter":"卷五十四","chapternum":54,"title":"贈辟榖者","titledesc":"","collection":"","collectiondesc":"","poemindex":82},{"author":"張籍","charstyle":"近體詩","content":"漁家在江口，潮水入柴扉。\n行客欲投宿，主人猶未歸。\n竹深邨路逺〈一作暗〉，月出釣船稀。\n遥見㝷沙岸，春風動草衣。\n","id":62481,"chapter":"卷五十四","chapternum":54,"title":"夜到漁家","titledesc":"","collection":"","collectiondesc":"","poemindex":83},{"author":"張籍","charstyle":"近體詩","content":"揚旌過隴頭，隴水向西流。\n塞路依山逺，戍城逢雨秋。\n寒沙隂漫漫，疲馬去悠悠。\n為問征行将，誰封定逺侯。\n","id":62482,"chapter":"卷五十四","chapternum":54,"title":"送邊使","titledesc":"","collection":"","collectiondesc":"","poemindex":84},{"author":"張籍","charstyle":"近體詩","content":"旌斾過湘潭，幽竒得遍探。\n莎城百越北，行路九疑南。\n有地多生桂，無時不養蠶。\n聽歌難辨曲，風俗自相諳。\n","id":62483,"chapter":"卷五十四","chapternum":54,"title":"送嚴大夫之桂州","titledesc":"","collection":"","collectiondesc":"","poemindex":85},{"author":"張籍","charstyle":"近體詩","content":"老去多悲事，非唯見二毛。\n眼昬書字大，耳重語聲高。\n望月偏增思，尋山易覺勞。\n都無作官意，頼得在閒曹。\n","id":62484,"chapter":"卷五十四","chapternum":54,"title":"詠懐","titledesc":"","collection":"","collectiondesc":"","poemindex":86},{"author":"張籍","charstyle":"近體詩","content":"獨上七盤去，峰巒轉轉稠。\n雲中迷象鼻，雨裏下筝頭。\n水没荒橋路，雅啼古驛樓。\n君今在城闕，𡧓見此中。\n","id":62485,"chapter":"卷五十四","chapternum":54,"title":"使至藍谿驛寄太常王丞","titledesc":"","collection":"","collectiondesc":"","poemindex":87},{"author":"張籍","charstyle":"近體詩","content":"寂寂春山静，幽人歸卧遲。\n横琴當月下，壓酒及花時。\n冷露濕茆屋，暗泉衝竹籬。\n西峰採藥伴，此夕恨無期。\n","id":62486,"chapter":"卷五十四","chapternum":54,"title":"山中春夜","titledesc":"","collection":"","collectiondesc":"","poemindex":88},{"author":"張籍","charstyle":"近體詩","content":"野店臨西浦，門前有橘花。\n停燈待賈客，賣酒與漁家。\n夜静江水白，路廻山月斜。\n閒㝷泊船處，潮落見平沙。\n","id":62487,"chapter":"卷五十四","chapternum":54,"title":"宿江店","titledesc":"","collection":"","collectiondesc":"","poemindex":89},{"author":"張籍","charstyle":"近體詩","content":"海上去應逺，蠻家雲島孤。\n竹船來桂蠧，山市賣魚鬚。\n入國自獻寳，逢人多贈珠。\n却歸春洞口，斬象祭天呉。\n","id":62488,"chapter":"卷五十四","chapternum":54,"title":"送海客歸舊島","titledesc":"","collection":"","collectiondesc":"","poemindex":90},{"author":"張籍","charstyle":"近體詩","content":"楊栁閶門路，悠悠水岸斜。\n乗舟向山寺，着屐到漁家。\n夜月紅柑樹，秋風白藕花。\n江天詩景好，廻日莫令賖。\n","id":62489,"chapter":"卷五十四","chapternum":54,"title":"送從弟戴元往蘇州","titledesc":"","collection":"","collectiondesc":"","poemindex":91},{"author":"張籍","charstyle":"近體詩","content":"東南歸路逺，幾日到鄉中。\n有寺山皆遍，無家水不通。\n湖聲蓮葉雨，野氣稻花風。\n州縣知名久，爭邀與客同。\n","id":62490,"chapter":"卷五十四","chapternum":54,"title":"送朱慶餘及第歸越","titledesc":"","collection":"","collectiondesc":"","poemindex":92},{"author":"張籍","charstyle":"近體詩","content":"借得街西宅，開門渭水頭。\n長貧唯要健，漸老不禁愁。\n獨凭藤書案，空懸竹酒鈎。\n春風石甕寺，作意共君遊。\n","id":62491,"chapter":"卷五十四","chapternum":54,"title":"寄昭應王中丞","titledesc":"","collection":"","collectiondesc":"","poemindex":93},{"author":"張籍","charstyle":"近體詩","content":"萬里海西路，茫茫邊草秋。\n計程沙塞口，望伴驛峰頭。\n雪暗非時宿，沙深獨去愁。\n憶鄉人易老，莫住近蕃州。\n","id":62492,"chapter":"卷五十四","chapternum":54,"title":"送安西将","titledesc":"","collection":"","collectiondesc":"","poemindex":94},{"author":"張籍","charstyle":"近體詩","content":"襄陽南郭外，茅屋一書生。\n無事焚香坐，有時㝷竹行。\n畫苔藤杖細，踏石笋鞋輕。\n應笑風塵客，區區逐世名。\n","id":62493,"chapter":"卷五十四","chapternum":54,"title":"題李山人幽居","titledesc":"","collection":"","collectiondesc":"","poemindex":95},{"author":"張籍","charstyle":"近體詩","content":"年長身多病，偏宜作冷官。\n從來閒坐慣，漸覺出門難。\n樹影新猶薄，池光晩尚寒。\n遥聞有花發，騎馬暫行看。\n","id":62494,"chapter":"卷五十四","chapternum":54,"title":"早春閒遊","titledesc":"","collection":"","collectiondesc":"","poemindex":96},{"author":"張籍","charstyle":"近體詩","content":"古寺臨壇乆，松間别起堂。\n看添浴佛水，自合讀經香。\n愛養無家客，多傳得效方。\n遇齋常不出，坐卧一繩床。\n","id":62495,"chapter":"卷五十四","chapternum":54,"title":"題清徹上人院","titledesc":"","collection":"","collectiondesc":"","poemindex":97},{"author":"張籍","charstyle":"近體詩","content":"選得閒坊住，秋來草樹肥。\n風前卷筒簟，雨裏脱荷衣。\n野客留方去，山童取藥歸。\n非因入朝省，過此出門稀。\n","id":62496,"chapter":"卷五十四","chapternum":54,"title":"和左司元郎中秋居","titledesc":"","collection":"","collectiondesc":"","poemindex":98},{"author":"張籍","charstyle":"近體詩","content":"有地唯栽竹，無池亦養鵞。\n學書求墨跡，釀酒愛乾和。\n古鏡銘文淺，神方謎語多。\n居貧閒自樂，豪客莫相過。\n","id":62497,"chapter":"卷五十四","chapternum":54,"title":"和左司元郎中秋居","titledesc":"","collection":"","collectiondesc":"","poemindex":99},{"author":"張籍","charstyle":"近體詩","content":"閒來松菊地，未省有埃塵。\n直去多将藥，朝回不訪人。\n見僧収酒器，迎客換紗巾。\n更恐登清要，難成自在身。\n","id":62498,"chapter":"卷五十四","chapternum":54,"title":"和左司元郎中秋居","titledesc":"","collection":"","collectiondesc":"","poemindex":100},{"author":"張籍","charstyle":"近體詩","content":"自知清淨好，不要問時豪。\n就石安琴枕，穿松壓酒槽。\n山情因月甚，詩語入秋高。\n身外無餘事，唯因筆硯勞。\n","id":62499,"chapter":"卷五十四","chapternum":54,"title":"和左司元郎中秋居","titledesc":"","collection":"","collectiondesc":"","poemindex":101},{"author":"張籍","charstyle":"近體詩","content":"閒堂新掃灑，稱是早秋天。\n書客多呈帖，琴僧與合絃。\n莎臺乗晩上，竹院就涼眠。\n終日無忙事，還應似得仙。\n","id":62500,"chapter":"卷五十四","chapternum":54,"title":"和左司元郎中秋居","titledesc":"","collection":"","collectiondesc":"","poemindex":102},{"author":"張籍","charstyle":"近體詩","content":"醉倚斑藤杖，閒眠癭木牀。\n案頭行氣訣，爐裏降真香。\n尚儉經營少，居閒意思長。\n秋茶莫夜飲，新自作松漿。\n","id":62501,"chapter":"卷五十四","chapternum":54,"title":"和左司元郎中秋居","titledesc":"","collection":"","collectiondesc":"","poemindex":103},{"author":"張籍","charstyle":"近體詩","content":"毎憶舊山居，新教上墨圖。\n晩花廻地種，好酒問人沽。\n夜後開朝簿，申時發省符。\n為郎凡幾嵗，已見白髭鬚。\n","id":62502,"chapter":"卷五十四","chapternum":54,"title":"和左司元郎中秋居","titledesc":"","collection":"","collectiondesc":"","poemindex":104},{"author":"張籍","charstyle":"近體詩","content":"菊地纔通屐，茶房不壘階。\n憑醫看蜀藥，寄信覔呉鞋。\n盡得仙家法，多隨道客齋。\n本無榮辱意，不是學安排。\n","id":62503,"chapter":"卷五十四","chapternum":54,"title":"和左司元郎中秋居","titledesc":"","collection":"","collectiondesc":"","poemindex":105},{"author":"張籍","charstyle":"近體詩","content":"林下無拘束，閒吟放性靈。\n好時開藥竈，高處置琴亭。\n更撰居山記，唯㝷相鶴經。\n初當授衣假，無吏挽門鈴。\n","id":62504,"chapter":"卷五十四","chapternum":54,"title":"和左司元郎中秋居","titledesc":"","collection":"","collectiondesc":"","poemindex":106},{"author":"張籍","charstyle":"近體詩","content":"客散高齋晩，東園景象偏。\n晴明猶有蝶，涼冷漸無蟬。\n藤拆霜來子，蝸行雨後涎。\n新詩纔上卷，已得滿城傳。\n","id":62505,"chapter":"卷五十四","chapternum":54,"title":"和左司元郎中秋居","titledesc":"","collection":"","collectiondesc":"","poemindex":107},{"author":"張籍","charstyle":"近體詩","content":"獨住三峰下，年深學煉丹。\n一間松葉屋，數片石花冠。\n酒待山中飲，琴将洞裏彈。\n開門移逺竹，剪草出幽蘭。\n荒壁通泉架，晴崖曬藥壇。\n寄知騎省客，長向白雲看。\n","id":62506,"chapter":"卷五十四","chapternum":54,"title":"憶盧常侍寄華山鄭隱者","titledesc":"","collection":"","collectiondesc":"","poemindex":108},{"author":"張籍","charstyle":"近體詩","content":"朝光瑞氣滿宮樓，綵纛魚龍四靣稠。\n廊下御厨分冷食，殿前飛騎逐香毬。\n千官盡醉猶教坐，百戲皆呈未放休。\n共喜拜恩侵夜出，金吾不敢問行由。\n","id":62507,"chapter":"卷五十四","chapternum":54,"title":"寒食内宴","titledesc":"","collection":"","collectiondesc":"","poemindex":109},{"author":"張籍","charstyle":"近體詩","content":"城闕沈沈向曉寒，恩當冷節賜餘歡。\n瑞烟深處開三殿，香雨㣲時引百官。\n寳樹樓前分繡幙，綵花廊下映朱欄。\n宮筵戲樂年年别，已得三回對御看。\n","id":62508,"chapter":"卷五十四","chapternum":54,"title":"寒食内宴","titledesc":"","collection":"","collectiondesc":"","poemindex":110},{"author":"張籍","charstyle":"近體詩","content":"嵗朝園寢遣公卿，學省班中亦攝行。\n身逐陵官齊再拜，手持木鐸叩三聲。\n寒更報㸃來山殿，曉炬分行照栢城。\n却下龍門看漸逺，金峰高處日微明。\n","id":62509,"chapter":"卷五十四","chapternum":54,"title":"拜豐陵〈順宗〉","titledesc":"","collection":"","collectiondesc":"","poemindex":111},{"author":"張籍","charstyle":"近體詩","content":"别離已乆猶為郡，間向春風倒酒缾。\n送客時過沙口店，看花多上水心亭。\n曉來江氣連城白，雨後山光滿郭青。\n到此詩情應更逺，醉中高詠有誰聽。\n","id":62510,"chapter":"卷五十四","chapternum":54,"title":"寄和州劉使君","titledesc":"","collection":"","collectiondesc":"","poemindex":112},{"author":"張籍","charstyle":"近體詩","content":"曽成趙北歸朝計，因拜黄門最好官。\n為郡暫辭雙鳳闕，全家逺過九龍灘。\n山鄉秖有輸蕉户，水鎮應多養鴨欄。\n地僻㝷常來客少，刺桐花發共誰看。\n","id":62511,"chapter":"卷五十四","chapternum":54,"title":"送汀州源使君","titledesc":"","collection":"","collectiondesc":"","poemindex":113},{"author":"張籍","charstyle":"近體詩","content":"崑崙家住海中州，蠻客將來漢地遊。\n言語解教秦吉了，波濤初過鬱林洲。\n金環欲落曾穿耳，螺髻長卷不裹頭。\n自愛肌膚黑如漆，行時半脱木綿裘。\n","id":62512,"chapter":"卷五十四","chapternum":54,"title":"崑崙兒","titledesc":"","collection":"","collectiondesc":"","poemindex":114},{"author":"張籍","charstyle":"近體詩","content":"三朝出入紫微臣，頭白金章未老身。\n登第早年同座主，題詩今日是州民。\n閶門栁色烟中逺，茂苑鶯聲雨後新。\n此處吟詩向山寺，知君忘却曲江春。\n","id":62513,"chapter":"卷五十四","chapternum":54,"title":"寄蘇州白二十三使君","titledesc":"","collection":"","collectiondesc":"","poemindex":115},{"author":"張籍","charstyle":"近體詩","content":"端坐吟詩忘忍饑，萬人中覔似君稀。\n門連野水風長到，驢放秋原夜不歸。\n日暖剰収新落葉，天寒更着舊生衣。\n曲江亭上頻頻見，為愛鸕鷀雨裏飛。\n","id":62514,"chapter":"卷五十四","chapternum":54,"title":"贈項斯","titledesc":"","collection":"","collectiondesc":"","poemindex":116},{"author":"張籍","charstyle":"近體詩","content":"由來勲業屬英雄，兄弟連營列位同。\n先入賊城擒首惡，盡封官庫讓元功。\n旌幢獨繼家聲外，竹帛新添國史中。\n天子欲収秦隴地，故教移鎮右扶風。\n","id":62515,"chapter":"卷五十四","chapternum":54,"title":"送李僕射赴鎮鳯翔","titledesc":"","collection":"","collectiondesc":"","poemindex":117},{"author":"張籍","charstyle":"近體詩","content":"早聞聲價滿京城，頭白江湖放曠情。\n講易自傳新註義，題詩不着舊官名。\n近移馬跡山前住，多向牛頭寺裏行。\n天子如今議封禪，應將束帛請先生。\n","id":62516,"chapter":"卷五十四","chapternum":54,"title":"贈梅處士","titledesc":"","collection":"","collectiondesc":"","poemindex":118},{"author":"張籍","charstyle":"近體詩","content":"騄耳新駒駿得名，司空逺自寄書生。\n乍離華廐移蹄澁，初到貧家舉眼驚。\n毎被閒人來借問，多尋古寺獨騎行。\n長思嵗旦沙堤上，得從鳴珂傍火城。\n","id":62517,"chapter":"卷五十四","chapternum":54,"title":"謝裴司空寄馬","titledesc":"","collection":"","collectiondesc":"","poemindex":119},{"author":"張籍","charstyle":"近體詩","content":"起得幽亭景最新，碧莎池上更無塵。\n琴書看盡猶嫌少，松竹栽多亦稱貧。\n藥酒欲開期好客，朝衣暫脱見間身。\n成名同日官連署，此處經過有幾人。\n","id":62518,"chapter":"卷五十四","chapternum":54,"title":"題韋郎中新亭","titledesc":"","collection":"","collectiondesc":"","poemindex":120},{"author":"張籍","charstyle":"近體詩","content":"籬落荒涼僮僕饑，樂遊原上住多時。\n蹇驢放飽騎將出，秋卷装成寄與誰。\n拄杖傍田尋野菜，封書乞米趁朝炊。\n姓名未上登科記，身屈惟應内史知。\n","id":62519,"chapter":"卷五十四","chapternum":54,"title":"贈賈島","titledesc":"","collection":"","collectiondesc":"","poemindex":121},{"author":"張籍","charstyle":"近體詩","content":"詩名往日動長安，首首人家卷裏看。\n西學已行秦博士，南宮新拜漢郎官。\n得錢秖了還書舖，借宅常時事藥欄。\n今去岐州生計薄，移居偏近隴頭寒。\n","id":62520,"chapter":"卷五十四","chapternum":54,"title":"送楊少尹赴鳳翔","titledesc":"","collection":"","collectiondesc":"","poemindex":122},{"author":"張籍","charstyle":"近體詩","content":"汾陽舊宅今為寺，猶有當時歌舞樓。\n四十年來車馬絶，古槐深巷暮蟬愁。\n","id":62521,"chapter":"卷五十四","chapternum":54,"title":"法雄寺東樓","titledesc":"","collection":"","collectiondesc":"","poemindex":123},{"author":"張籍","charstyle":"近體詩","content":"逺客悠悠任病身，謝家池上又逢春。\n明年各自東西去，此地看花是别人。\n","id":62522,"chapter":"卷五十四","chapternum":54,"title":"感春","titledesc":"","collection":"","collectiondesc":"","poemindex":124},{"author":"張籍","charstyle":"近體詩","content":"一去瀟湘頭已白，今朝始見杏園春。\n從來遷客應無數，重到花前有幾人。\n","id":62523,"chapter":"卷五十四","chapternum":54,"title":"同白侍郎杏園贈劉郎中","titledesc":"","collection":"","collectiondesc":"","poemindex":125},{"author":"張籍","charstyle":"近體詩","content":"溪頭一徑入青崖，處處仙居隔杏花。\n更見峯西幽客説，雲中猶有兩三家。\n","id":62524,"chapter":"卷五十四","chapternum":54,"title":"㝷仙","titledesc":"","collection":"","collectiondesc":"","poemindex":126},{"author":"張籍","charstyle":"近體詩","content":"洛陽城裏見秋風，欲作家書意萬重。\n復恐匆匆説不盡，行人臨發又開封。\n","id":62525,"chapter":"卷五十四","chapternum":54,"title":"秋思","titledesc":"","collection":"","collectiondesc":"","poemindex":127},{"author":"張籍","charstyle":"近體詩","content":"輕鬢叢梳濶掃眉，為嫌風日下樓稀。\n畫羅金縷難相稱，故着㝷常淡薄衣。\n","id":62526,"chapter":"卷五十四","chapternum":54,"title":"倡女詞","titledesc":"","collection":"","collectiondesc":"","poemindex":128},{"author":"張籍","charstyle":"近體詩","content":"庭前春鳥啄林聲，紅夾羅襦縫未成。\n今朝社日停針線，起向朱櫻樹下行。\n","id":62527,"chapter":"卷五十四","chapternum":54,"title":"呉楚歌詞","titledesc":"","collection":"","collectiondesc":"","poemindex":129},{"author":"張籍","charstyle":"近體詩","content":"白君去後交遊少，東野亡來篋笥貧。\n頼有白頭王建在，眼前猶見詠詩人。\n","id":62528,"chapter":"卷五十四","chapternum":54,"title":"贈王建","titledesc":"","collection":"","collectiondesc":"","poemindex":130},{"author":"張籍","charstyle":"近體詩","content":"僧房逢着欵冬花，出寺行吟日已斜。\n十二街中春雪遍，馬蹄今去入誰家。\n","id":62529,"chapter":"卷五十四","chapternum":54,"title":"逢賈島","titledesc":"","collection":"","collectiondesc":"","poemindex":131},{"author":"張籍","charstyle":"近體詩","content":"邊城暮雨雁飛低，蘆筍初生漸欲齊。\n無數鈴聲遥過磧，應䭾白練到安西。\n","id":62530,"chapter":"卷五十四","chapternum":54,"title":"涼州詞","titledesc":"","collection":"","collectiondesc":"","poemindex":132},{"author":"張籍","charstyle":"近體詩","content":"鳳林闗裏水東流，白草黄榆六十秋。\n邊将皆承主恩澤，無人解道取涼州。\n","id":62531,"chapter":"卷五十四","chapternum":54,"title":"涼州詞","titledesc":"","collection":"","collectiondesc":"","poemindex":133},{"author":"張籍","charstyle":"近體詩","content":"新鷹初放兔猶肥，白日君王在内稀。\n薄暮千門臨欲鎻，紅妝飛騎向前歸。\n","id":62532,"chapter":"卷五十四","chapternum":54,"title":"宮詞","titledesc":"","collection":"","collectiondesc":"","poemindex":134},{"author":"張籍","charstyle":"近體詩","content":"黄金捍撥紫檀槽，絃索初張調更高。\n盡理昨來新上曲，内官簾外送櫻桃。\n","id":62533,"chapter":"卷五十四","chapternum":54,"title":"宮詞","titledesc":"","collection":"","collectiondesc":"","poemindex":135},{"author":"張籍","charstyle":"近體詩","content":"温泉流入漢離宮，宮樹行行浴殿空。\n武帝時人今欲盡，青山空閉御墻中。\n","id":62534,"chapter":"卷五十四","chapternum":54,"title":"華清宮","titledesc":"","collection":"","collectiondesc":"","poemindex":136},{"author":"張籍","charstyle":"近體詩","content":"五度谿頭躑躅紅，嵩陽寺裏講時鐘。\n春山處處行應好，一月看花到幾峰。\n","id":62535,"chapter":"卷五十四","chapternum":54,"title":"寄李渤","titledesc":"","collection":"","collectiondesc":"","poemindex":137},{"author":"張籍","charstyle":"近體詩","content":"千枝花裏玉塵飛，阿母宮中見亦稀。\n應共諸仙鬭百草，獨來偷折一枝歸。\n","id":62536,"chapter":"卷五十四","chapternum":54,"title":"同嚴給事聞唐昌觀玉蕋院近有仙過因成絶句","titledesc":"","collection":"","collectiondesc":"","poemindex":138},{"author":"張籍","charstyle":"近體詩","content":"五色雲中紫鳳車，㝷仙來到洞仙家。\n飛輪廻處無踪跡，唯有斑斑滿地花。\n","id":62537,"chapter":"卷五十四","chapternum":54,"title":"同嚴給事聞唐昌觀玉蕋院近有仙過因成絶句","titledesc":"","collection":"","collectiondesc":"","poemindex":139},{"author":"張籍","charstyle":"近體詩","content":"蜀客南行祭碧鷄，木棉花發錦江西。\n山橋日晩行人少，時見猩猩樹上啼。\n","id":62538,"chapter":"卷五十四","chapternum":54,"title":"送蜀客","titledesc":"","collection":"","collectiondesc":"","poemindex":140},{"author":"張籍","charstyle":"近體詩","content":"水北原南草色新，雪消風暖不生塵。\n城中車馬應無數，解出閒行有幾人。\n","id":62539,"chapter":"卷五十四","chapternum":54,"title":"與賈島閒遊","titledesc":"","collection":"","collectiondesc":"","poemindex":141},{"author":"張籍","charstyle":"近體詩","content":"曲江院裏題名處，十九人中最少年。\n今日春光君不見，杏花零落寺門前。\n","id":62540,"chapter":"卷五十四","chapternum":54,"title":"哭孟寂","titledesc":"","collection":"","collectiondesc":"","poemindex":142},{"author":"張籍","charstyle":"近體詩","content":"銅柱南邊毒草春，行人幾日到金潾。\n玉鐶穿耳誰家女，自抱琵琶迎海神。\n","id":62541,"chapter":"卷五十四","chapternum":54,"title":"蠻中","titledesc":"","collection":"","collectiondesc":"","poemindex":143}]