[{"author":"【作者】白居易〈六〉","charstyle":"【古近体】近體詩〈一〉","id":12943,"chapter":"卷六十三","chapternum":63,"title":"社日關路作","titledesc":"","content":"晩景函關路涼風社日天青巖新有燕紅樹欲無蟬愁立驛樓上厭行官堠前蕭條秋興苦漸近二毛年","collection":"","collectiondesc":"","poemindex":1},{"author":"【作者】白居易〈六〉","charstyle":"【古近体】近體詩〈一〉","id":12944,"chapter":"卷六十三","chapternum":63,"title":"賦得古原草送别","titledesc":"","content":"離離原上草一嵗一枯榮野火燒不盡春風吹又生逺芳侵古道晴翠接荒城又送王孫去萋萋滿别情","collection":"","collectiondesc":"","poemindex":2},{"author":"【作者】白居易〈六〉","charstyle":"【古近体】近體詩〈一〉","id":12945,"chapter":"卷六十三","chapternum":63,"title":"旅次景空寺宿幽上人院","titledesc":"","content":"不與人境接寺門開向山暮鐘鳴鳥聚秋雨病僧閒月隠雲樹外螢飛廊宇間幸投花界宿暫得静心顔","collection":"","collectiondesc":"","poemindex":3},{"author":"【作者】白居易〈六〉","charstyle":"【古近体】近體詩〈一〉","id":12946,"chapter":"卷六十三","chapternum":63,"title":"秋暮郊居書懷","titledesc":"","content":"郊居人事少晝卧對林巒窮巷厭多雨貧家愁早寒葛衣秋未換書卷病仍㸔若問生涯計前溪一釣竿","collection":"","collectiondesc":"","poemindex":4},{"author":"【作者】白居易〈六〉","charstyle":"【古近体】近體詩〈一〉","id":12947,"chapter":"卷六十三","chapternum":63,"title":"客中守嵗〈在栁家莊〉","titledesc":"","content":"守歳樽無酒思鄉淚滿巾始知為客苦不及在家貧畏老偏驚節防愁預惡春故園今夜裏應念未歸人","collection":"","collectiondesc":"","poemindex":5},{"author":"【作者】白居易〈六〉","charstyle":"【古近体】近體詩〈一〉","id":12948,"chapter":"卷六十三","chapternum":63,"title":"涼夜有懷","titledesc":"","content":"念别感時節早蛩聞一聲風簾夜涼入露簟秋意生燈盡夢初罷月斜天未明闇凝無限思起傍藥欄行","collection":"","collectiondesc":"","poemindex":6},{"author":"【作者】白居易〈六〉","charstyle":"【古近体】近體詩〈一〉","id":12949,"chapter":"卷六十三","chapternum":63,"title":"夜坐","titledesc":"","content":"斜月入前楹迢遙夜坐情梧桐上階影蟋蟀近牀聲曙傍窓間至秋從簟上生感時因憶事不寢到雞鳴","collection":"","collectiondesc":"","poemindex":7},{"author":"【作者】白居易〈六〉","charstyle":"【古近体】近體詩〈一〉","id":12950,"chapter":"卷六十三","chapternum":63,"title":"江夜舟行","titledesc":"","content":"煙澹月濛濛舟行夜色中江鋪滿槽水帆展半檣風叫曙嗷嗷雁啼秋唧唧蟲只應催北客早作白鬚翁","collection":"","collectiondesc":"","poemindex":8},{"author":"【作者】白居易〈六〉","charstyle":"【古近体】近體詩〈一〉","id":12951,"chapter":"卷六十三","chapternum":63,"title":"途中感秋","titledesc":"","content":"節物行搖落年顔坐變衰樹初黄葉日人欲白頭時鄉國程程逺親朋處處辭惟憐病與老一步不相離","collection":"","collectiondesc":"","poemindex":9},{"author":"【作者】白居易〈六〉","charstyle":"【古近体】近體詩〈一〉","id":12952,"chapter":"卷六十三","chapternum":63,"title":"江樓偶宴贈同座","titledesc":"","content":"南浦閒行罷西樓小宴時望湖凭檻久待月放杯遲江果嘗盧橘山歌聴竹枝相逢且同樂何必舊相知","collection":"","collectiondesc":"","poemindex":10},{"author":"【作者】白居易〈六〉","charstyle":"【古近体】近體詩〈一〉","id":12953,"chapter":"卷六十三","chapternum":63,"title":"櫻桃花下歎白髪","titledesc":"","content":"逐處花皆好隨年貌自衰紅櫻滿眼日白髪半頭時倚樹無言久攀條欲放遲臨風兩堪歎如雪復如絲","collection":"","collectiondesc":"","poemindex":11},{"author":"【作者】白居易〈六〉","charstyle":"【古近体】近體詩〈一〉","id":12954,"chapter":"卷六十三","chapternum":63,"title":"官舍閒題","titledesc":"","content":"職散優閒地身慵老大時送春惟有酒銷日不過棋禄米麞牙稻園蔬鴨脚葵飽餐晨晏起餘暇弄龜兒〈龜兒即小姪名〉","collection":"","collectiondesc":"","poemindex":12},{"author":"【作者】白居易〈六〉","charstyle":"【古近体】近體詩〈一〉","id":12955,"chapter":"卷六十三","chapternum":63,"title":"清明送韋侍郎貶䖍州","titledesc":"","content":"寂寞清明日蕭條司馬家留餳和冷粥出火煑新茶欲别能無酒相留亦有花南遷更何處此地巳天涯","collection":"","collectiondesc":"","poemindex":13},{"author":"【作者】白居易〈六〉","charstyle":"【古近体】近體詩〈一〉","id":12956,"chapter":"卷六十三","chapternum":63,"title":"東亭閒望","titledesc":"","content":"東亭盡日坐誰伴寂寥身緑桂為佳客紅蕉當美人笑言雖不接情狀似相親不作悠悠想如何度晩春","collection":"","collectiondesc":"","poemindex":14},{"author":"【作者】白居易〈六〉","charstyle":"【古近体】近體詩〈一〉","id":12957,"chapter":"卷六十三","chapternum":63,"title":"中書夜直夢忠州","titledesc":"","content":"閣下燈前夢巴南城裏遊覔花來渡口尋寺下山頭江色分明緑猿聲依舊愁禁鐘驚睡覺惟不上東樓","collection":"","collectiondesc":"","poemindex":15},{"author":"【作者】白居易〈六〉","charstyle":"【古近体】近體詩〈一〉","id":12958,"chapter":"卷六十三","chapternum":63,"title":"暮歸","titledesc":"","content":"不覺百年半何曽一日閒朝隨燭影出暮趂鼓聲還甕裏非無酒牆頭亦有山歸來常困卧早晩得開顔","collection":"","collectiondesc":"","poemindex":16},{"author":"【作者】白居易〈六〉","charstyle":"【古近体】近體詩〈一〉","id":12959,"chapter":"卷六十三","chapternum":63,"title":"久不見韓侍郎戲題四韻以寄之","titledesc":"","content":"近來韓閣老疎我我心知户大嫌甜酒才髙笑小詩静吟乘月夜閒醉曠花時還有愁同處春風滿鬢絲","collection":"","collectiondesc":"","poemindex":17},{"author":"【作者】白居易〈六〉","charstyle":"【古近体】近體詩〈一〉","id":12960,"chapter":"卷六十三","chapternum":63,"title":"代人贈王貟外","titledesc":"","content":"好在王貟外平生記得不共賖黄叟酒同上莫愁樓静接殷勤語狂隨爛漫遊那知今日眼相見冷於秋","collection":"","collectiondesc":"","poemindex":18},{"author":"【作者】白居易〈六〉","charstyle":"【古近体】近體詩〈一〉","id":12961,"chapter":"卷六十三","chapternum":63,"title":"玉真張觀主下小女冠阿容","titledesc":"","content":"綽約小天仙生來十六年姑山半峰雪瑤水一枝蓮晚院花留立春窓月伴眠迴眸雖欲語阿母在傍邉","collection":"","collectiondesc":"","poemindex":19},{"author":"【作者】白居易〈六〉","charstyle":"【古近体】近體詩〈一〉","id":12962,"chapter":"卷六十三","chapternum":63,"title":"訪陳二","titledesc":"","content":"曉垂朱綬帶晩著白綸巾出去為朝客歸來是野人兩飱聊過日一榻足容身此外皆閒事時時訪老陳","collection":"","collectiondesc":"","poemindex":20},{"author":"【作者】白居易〈六〉","charstyle":"【古近体】近體詩〈一〉","id":12963,"chapter":"卷六十三","chapternum":63,"title":"晚庭逐涼","titledesc":"","content":"送客出門後移牀下砌初趂涼行繞竹引睡卧看書老更為官拙慵多向事疎松窓倚藤杖人道似僧居","collection":"","collectiondesc":"","poemindex":21},{"author":"【作者】白居易〈六〉","charstyle":"【古近体】近體詩〈一〉","id":12964,"chapter":"卷六十三","chapternum":63,"title":"夜泊旅望","titledesc":"","content":"少睡多愁客中宵起望鄉沙明連浦月帆白滿船霜近海江彌濶迎秋夜更長煙波三十宿猶未到錢塘","collection":"","collectiondesc":"","poemindex":22},{"author":"【作者】白居易〈六〉","charstyle":"【古近体】近體詩〈一〉","id":12965,"chapter":"卷六十三","chapternum":63,"title":"郡樓夜晏留客","titledesc":"","content":"北客來相訪東樓為一開卷簾待月出把火㸔潮來艷聴竹枝曲香傳蓮子杯寒天殊未曉歸騎且遲迴","collection":"","collectiondesc":"","poemindex":23},{"author":"【作者】白居易〈六〉","charstyle":"【古近体】近體詩〈一〉","id":12966,"chapter":"卷六十三","chapternum":63,"title":"衰病","titledesc":"","content":"老與病相仍華簪髪不勝行多朝散藥睡少夜停燈禄食分供鶴朝衣減施僧性多移不得郡政漫如繩","collection":"","collectiondesc":"","poemindex":24},{"author":"【作者】白居易〈六〉","charstyle":"【古近体】近體詩〈一〉","id":12967,"chapter":"卷六十三","chapternum":63,"title":"小嵗日對酒唫錢湖州所寄詩","titledesc":"","content":"獨酌無多興閒吟有所思一杯新嵗酒兩句故人詩楊栁初黄日髭鬚半白時蹉跎春氣味彼此老心知","collection":"","collectiondesc":"","poemindex":25},{"author":"【作者】白居易〈六〉","charstyle":"【古近体】近體詩〈一〉","id":12968,"chapter":"卷六十三","chapternum":63,"title":"湖亭晚歸","titledesc":"","content":"盡日湖亭卧心閒事亦稀起因殘醉醒坐待晚涼歸松雨飄藤帽江風透葛衣栁堤行不厭沙軟絮霏霏","collection":"","collectiondesc":"","poemindex":26},{"author":"【作者】白居易〈六〉","charstyle":"【古近体】近體詩〈一〉","id":12969,"chapter":"卷六十三","chapternum":63,"title":"閒卧〈一作賈島詩〉","titledesc":"","content":"盡日前軒卧神閒境亦空有山當枕上無事到心中簾卷侵牀日屏遮入座風望春春未到應在海門東","collection":"","collectiondesc":"","poemindex":27},{"author":"【作者】白居易〈六〉","charstyle":"【古近体】近體詩〈一〉","id":12970,"chapter":"卷六十三","chapternum":63,"title":"病中書事","titledesc":"","content":"三載卧山城閒知接物情鶯多過春語蟬不待秋鳴氣𠻳因寒發風痰欲雨生病身無所用惟解卜隂晴","collection":"","collectiondesc":"","poemindex":28},{"author":"【作者】白居易〈六〉","charstyle":"【古近体】近體詩〈一〉","id":12971,"chapter":"卷六十三","chapternum":63,"title":"臨池閒卧","titledesc":"","content":"小竹圍庭匝平池與砌連閒多臨水坐老愛向陽眠營役抛身外幽竒送枕前誰家卧牀脚解繫釣魚船","collection":"","collectiondesc":"","poemindex":29},{"author":"【作者】白居易〈六〉","charstyle":"【古近体】近體詩〈一〉","id":12972,"chapter":"卷六十三","chapternum":63,"title":"寄皇甫七","titledesc":"","content":"孟夏愛吾廬陶潛語不虚花樽飄落酒風案展開書隣女偷新果家僮漉小魚不知皇甫七池上興何如","collection":"","collectiondesc":"","poemindex":30},{"author":"【作者】白居易〈六〉","charstyle":"【古近体】近體詩〈一〉","id":12973,"chapter":"卷六十三","chapternum":63,"title":"重詠","titledesc":"","content":"日覺雙眸暗年驚兩鬢蒼病應無處避老更不宜忙徇俗心情少休官道理長今秋歸去定何必重思量","collection":"","collectiondesc":"","poemindex":31},{"author":"【作者】白居易〈六〉","charstyle":"【古近体】近體詩〈一〉","id":12974,"chapter":"卷六十三","chapternum":63,"title":"武丘寺路〈去年重開寺路桃李蓮荷約種二千株〉","titledesc":"","content":"自開山寺路水陸往來頻銀勒牽驕馬花船載麗人芰荷生欲遍桃李種仍新好住湖堤上長留一道春","collection":"","collectiondesc":"","poemindex":32},{"author":"【作者】白居易〈六〉","charstyle":"【古近体】近體詩〈一〉","id":12975,"chapter":"卷六十三","chapternum":63,"title":"河亭晴望","titledesc":"","content":"風轉雲頭斂煙銷水面開晴虹橋影出秋雁櫓聲來郡靜官初罷鄉遙信未迴明朝是重九誰勸菊花杯","collection":"","collectiondesc":"","poemindex":33},{"author":"【作者】白居易〈六〉","charstyle":"【古近体】近體詩〈一〉","id":12976,"chapter":"卷六十三","chapternum":63,"title":"望亭驛酬别周判官","titledesc":"","content":"何事出長洲連宵飲不休醒應難作别歡漸少於愁燈火穿村市笙歌上驛樓何言五十里已不屬蘇州","collection":"","collectiondesc":"","poemindex":34},{"author":"【作者】白居易〈六〉","charstyle":"【古近体】近體詩〈一〉","id":12977,"chapter":"卷六十三","chapternum":63,"title":"聴琵琶妓彈略略","titledesc":"","content":"腕軟撥頭輕新教略略成四弦千遍語一曲萬重情法向師邉得能從意上生莫欺江外手别是一家聲","collection":"","collectiondesc":"","poemindex":35},{"author":"【作者】白居易〈六〉","charstyle":"【古近体】近體詩〈一〉","id":12978,"chapter":"卷六十三","chapternum":63,"title":"閒出","titledesc":"","content":"身外無羈束心中少是非被花留便住逢酒醉方歸人事行時少官曹入日稀春寒遊正好穩馬薄綿衣","collection":"","collectiondesc":"","poemindex":36},{"author":"【作者】白居易〈六〉","charstyle":"【古近体】近體詩〈一〉","id":12979,"chapter":"卷六十三","chapternum":63,"title":"宴散","titledesc":"","content":"小宴追涼散平橋步月回笙歌歸院落燈火下樓臺殘暑蟬催盡新秋雁帶來將何迎睡興臨臥舉殘杯","collection":"","collectiondesc":"","poemindex":37},{"author":"【作者】白居易〈六〉","charstyle":"【古近体】近體詩〈一〉","id":12980,"chapter":"卷六十三","chapternum":63,"title":"人定","titledesc":"","content":"人定月朧明香消枕簟清翠屏遮燭影紅袖下簾聲坐久吟方罷眠初夢未成誰家教鸚鵡故故語相驚","collection":"","collectiondesc":"","poemindex":38},{"author":"【作者】白居易〈六〉","charstyle":"【古近体】近體詩〈一〉","id":12981,"chapter":"卷六十三","chapternum":63,"title":"賦得烏夜啼","titledesc":"","content":"城上歸時晩庭前宿處危月明無葉樹霜滑有風枝啼澁饑喉咽飛低凍翅垂畫堂鸚鵡鳥冷暖不相知","collection":"","collectiondesc":"","poemindex":39},{"author":"【作者】白居易〈六〉","charstyle":"【古近体】近體詩〈一〉","id":12982,"chapter":"卷六十三","chapternum":63,"title":"和春深二十首","titledesc":"","content":"何處春深好春深富貴家馬為中路鳥妓作後庭花羅綺驅論隊金銀用短車眼前何所苦惟苦日西斜何處春深好春深貧賤家荒涼三徑草冷落四隣花奴困歸慵力妻愁出賃車途窮平路險舉足劇褒斜何處春深好春深執政家鳳池添硯水雞樹落衣花詔借當衢宅恩容上殿車延英開對久門與日西斜何處春深好春深方鎮家通犀排帶胯瑞鶴勘袍花飛絮衝毬馬垂楊拂妓車戎裝拜春設左握寳刀斜何處春深好春深刺史家隂繁棠布葉岐秀麥分花五疋鳴珂馬雙輪畫軾車和風引行樂葉葉隼旟斜何處春深好春深學士家鳯書裁五色馬鬛剪三花蠟炬開明火銀臺賜物車相逢不敢揖彼此帽低斜何處春深好春深女學家慣㸔温室樹飽識浴堂花御印提隨仗香牋把下車宋家宫様髻一片緑雲斜何處春深好春深御史家絮縈驄馬尾蝶繞繡衣花破柱行持斧埋輪立駐車入班遙認得魚貫一行斜何處春深好春深遷客家一杯寒食酒萬里故園花炎瘴蒸如火光隂走似車為憂鵩鳥至只恐日光斜何處春深好春深經業家惟求太常第不管曲江花折桂名慙郄收螢志慕車官塲泥鋪處最怕寸隂斜何處春深好春深隱士家野衣裁薜葉山飯曬松花蘭索紉幽佩蒲輪駐軟車林間箕踞坐白眼向人斜何處春深好春深漁父家松灣隨棹月桃浦落船花投餌移輕楫牽輪轉小車蕭蕭蘆葉裏風起釣絲斜何處春深好春深潮户家濤翻三月雪浪噴四時花曳練馳千馬驚雷走萬車餘波落何處江轉富陽斜何處春深好春深痛飲家十分杯裏物五色眼前花餔歠眠糟甕流涎見麴車中山一沈醉千度日西斜何處春深好春深上已家蘭亭席上酒曲洛岸邉花弄水遊童棹湔裙小婦車齊橈爭渡處一匹錦標斜何處春深好春深寒食家玲瓏鏤雞子宛轉綵毬花碧草追遊騎紅塵拜掃車鞦韆細腰語搖曳逐風斜何處春深好春深博奕家一先爭破眼六聚鬭成花鼓應投壺馬兵衝象戲車彈碁局上事最妙是長斜何處春深好春深嫁女家紫排襦上雉黄貼鬢邉花轉燭初移障鳴環欲上車青衣傅氊褥錦繡一條斜何處春深好春深娶婦家兩行籠裏燭一樹扇間花賓拜登華席親迎幛幰車催粧詩未了星斗漸傾斜何處春深好春深妓女家眉欺楊栁葉裙妬石榴花蘭麝熏行被金銅釘坐車杭州蘇小小人道最天斜","collection":"","collectiondesc":"","poemindex":40},{"author":"【作者】白居易〈六〉","charstyle":"【古近体】近體詩〈一〉","id":12983,"chapter":"卷六十三","chapternum":63,"title":"憶夢得","titledesc":"","content":"齒髪各蹉跎疎慵與病和愛花心在否見酒興如何年長風情少官髙俗慮多幾時紅燭下聞唱竹枝歌","collection":"","collectiondesc":"","poemindex":41},{"author":"【作者】白居易〈六〉","charstyle":"【古近体】近體詩〈一〉","id":12984,"chapter":"卷六十三","chapternum":63,"title":"何處難忘酒七首","titledesc":"","content":"何處難忘酒長安喜氣新初登髙第後乍作好官人省壁明張榜朝衣穩稱身此時無一盞争奈帝城春何處難忘酒天涯話舊情青雲俱不達白髪遞相驚二十年前别三千里外行此時無一盞何以叙平生何處難忘酒朱門羨少年春分花發後寒食月明前小院迴羅綺深房理管絃此時無一盞争過艷陽天何處難忘酒霜庭老病翁闇聲啼蟋蟀乾葉落梧桐鬢為愁先白顔因醉暫紅此時無一盞何計奈秋風何處難忘酒軍功第一髙還鄉隨露布半路授旌旄玉柱剝葱手金章爛椹袍此時無一盞何以騁雄豪何處難忘酒青門送别多斂襟收涕涙簇馬聴笙歌煙樹灞陵岸風塵長樂坡此時無一盞争奈去留何何處難忘酒逐臣歸故園赦書逢驛騎賀客出都門半面瘴煙色滿衫鄉涙痕此時無一盞何物可招魂","collection":"勸酒十四首〈并序〉","collectiondesc":"予分秩東都居多暇日閒來輒飲醉後輒吟苦無詞章不成謡詠每發一意則成一篇凡十四篇皆主於酒聊以自勸故以何處難忘酒不如來飲酒命篇","poemindex":42},{"author":"【作者】白居易〈六〉","charstyle":"【古近体】近體詩〈一〉","id":12985,"chapter":"卷六十三","chapternum":63,"title":"不如來飲酒七首","titledesc":"","content":"莫隠深山去君應到自嫌齒傷朝水冷貌苦夜霜嚴漁去風生浦樵歸雪滿巗不如來飲酒相對醉厭厭莫作農夫去君應見自愁迎春犁瘦地趂晩餧羸牛數被官加稅稀逢嵗有秋不如來飲酒相伴醉悠悠莫作商人去恓惶君未諳雪霜行塞北風水宿江南藏鏹百千萬沈舟十二三不如來飲酒仰面醉酣酣莫事長征去辛勤難具論何曽畫麟閣秪是老轅門蟣蝨衣中物刀鎗面上痕不如來飲酒合眼醉昏昏莫學長生去仙方悞殺君那將薤上露擬待鶴邉雲矻矻皆燒藥纍纍盡作墳不如來飲酒閒坐醉醺醺莫上青雲去青雲足愛憎自賢誇智慧相糾鬭功能魚爛緣吞餌蛾燋爲撲燈不如來飲酒任性醉騰騰莫入紅塵去令人心力勞相争兩蝸角所得一牛毛且滅嗔中火休磨笑裏刀不如來飲酒穩卧醉陶陶","collection":"勸酒十四首〈并序〉","collectiondesc":"予分秩東都居多暇日閒來輒飲醉後輒吟苦無詞章不成謡詠每發一意則成一篇凡十四篇皆主於酒聊以自勸故以何處難忘酒不如來飲酒命篇","poemindex":43},{"author":"【作者】白居易〈六〉","charstyle":"【古近体】近體詩〈一〉","id":12986,"chapter":"卷六十三","chapternum":63,"title":"即事","titledesc":"","content":"見月連宵坐聞風盡日眠室香羅藥氣籠煖焙茶煙鶴啄新晴地雞棲薄暮天自看淘酒米倚杖小池前","collection":"","collectiondesc":"","poemindex":44},{"author":"【作者】白居易〈六〉","charstyle":"【古近体】近體詩〈一〉","id":12987,"chapter":"卷六十三","chapternum":63,"title":"西風","titledesc":"","content":"西風來幾日一葉已先飛新霽乗輕屐初涼換熟衣淺渠銷慢水疎竹漏斜暉薄暮青苔巷家僮引鶴歸","collection":"","collectiondesc":"","poemindex":45},{"author":"【作者】白居易〈六〉","charstyle":"【古近体】近體詩〈一〉","id":12988,"chapter":"卷六十三","chapternum":63,"title":"和夢得冬日晨興","titledesc":"","content":"漏傳初五㸃雞報第三聲帳下從容起窓間曨□〈呼骨切〉明照書燈未滅煖酒火重生理曲絃歌動先聞唱渭城","collection":"","collectiondesc":"","poemindex":46},{"author":"【作者】白居易〈六〉","charstyle":"【古近体】近體詩〈一〉","id":12989,"chapter":"卷六十三","chapternum":63,"title":"把酒思閒事","titledesc":"","content":"把酒思閒事春愁誰最深乞錢羇客面落第舉人心月下低眉立燈前抱膝吟憑君勸一醉勝與萬黄金把酒思閒事春嬌何處多試鞍新白馬弄鏡小青蛾掌上初教舞花前欲按歌憑君勸一醉勸了問如何","collection":"","collectiondesc":"","poemindex":47},{"author":"【作者】白居易〈六〉","charstyle":"【古近体】近體詩〈一〉","id":12990,"chapter":"卷六十三","chapternum":63,"title":"營閒事","titledesc":"","content":"自笑營閒事從朝到日斜澆畦引泉脈掃徑避蘭芽暖變牆衣色晴催木筆花桃根知酒渴晩送一甌茶","collection":"","collectiondesc":"","poemindex":48},{"author":"【作者】白居易〈六〉","charstyle":"【古近体】近體詩〈一〉","id":12991,"chapter":"卷六十三","chapternum":63,"title":"感春","titledesc":"","content":"老思不禁春風光照眼新花房紅鳥觜池浪碧魚鱗倚棹誰為伴持杯自問身心情多少在六十二三人","collection":"","collectiondesc":"","poemindex":49},{"author":"【作者】白居易〈六〉","charstyle":"【古近体】近體詩〈一〉","id":12992,"chapter":"卷六十三","chapternum":63,"title":"閒卧","titledesc":"","content":"薄食當齋戒散班同隠淪佛容為弟子天許作閒人惟置牀臨水都無物近身清風散髪後兼不要紗巾","collection":"","collectiondesc":"","poemindex":50},{"author":"【作者】白居易〈六〉","charstyle":"【古近体】近體詩〈一〉","id":12993,"chapter":"卷六十三","chapternum":63,"title":"詶思黯戲贈〈同用狂字〉","titledesc":"","content":"鐘乳三千兩金釵十二行妬他心似火欺我鬢如霜〈思黯自誇前後服鐘乳三千兩甚得力而歌舞之妓頗多來詩戲余羸老故戲答之〉慰老資歌笑銷愁仰酒漿眼看狂不得狂得且須狂","collection":"","collectiondesc":"","poemindex":51},{"author":"【作者】白居易〈六〉","charstyle":"【古近体】近體詩〈一〉","id":12994,"chapter":"卷六十三","chapternum":63,"title":"自題酒庫","titledesc":"","content":"野鶴一辭籠虚舟長任風送愁還閙處移老入閒中身更求何事天將富此翁此翁何處富酒庫不曽空〈劉仁軌詩云天將富此翁以一醉為富也〉","collection":"","collectiondesc":"","poemindex":52},{"author":"【作者】白居易〈六〉","charstyle":"【古近体】近體詩〈一〉","id":12995,"chapter":"卷六十三","chapternum":63,"title":"雨後秋涼","titledesc":"","content":"夜來秋雨後秋氣颯然新團扇先辭手生衣不著身更添砧引思難與簟相親此境誰偏覺貧閒老瘦人","collection":"","collectiondesc":"","poemindex":53},{"author":"【作者】白居易〈六〉","charstyle":"【古近体】近體詩〈一〉","id":12996,"chapter":"卷六十三","chapternum":63,"title":"問諸親友","titledesc":"","content":"七十人難到過三更較稀占花租野寺定酒典朝衣趂醉春多出貪歡夜未歸不知親故口道我是耶非","collection":"","collectiondesc":"","poemindex":54},{"author":"【作者】白居易〈六〉","charstyle":"【古近体】近體詩〈一〉","id":12997,"chapter":"卷六十三","chapternum":63,"title":"代書詩一百韻寄㣲之","titledesc":"","content":"憶在貞元嵗初登典校司身名同日授心事一言知〈貞元中與㣲之同登科第俱授祕書省校書郎始相識也〉肺腑都無隔形骸兩不羈疎狂屬年少閒散為官卑分定金蘭契言通藥石規交賢方汲汲友直每偲偲有月多同賞無杯不共持秋風拂琴匣夜月卷書帷髙上慈恩塔幽尋皇子陂唐昌玉蕊會崇敬牡丹期〈唐昌觀玉蕊崇敬寺牡丹花時多與㣲之有期〉笑勸迂辛酒閒吟短李詩〈辛大立度性迂嗜酒李二十紳體短能詩故當時有迂辛短李之號〉儒風愛敦質佛理賞玄師〈劉三十二敦質有儒風庾七玄師談佛理有可賞者〉度日曽無悶通宵靡不為雙聲聨律句八面對宫棋〈雙聲聨句八面宫棋皆當時事〉往往遊三省騰騰出九逵寒銷直城路春到曲江池樹暖枝條弱山晴彩翠竒峰攅石綠㸃栁宛麴塵絲㟁草煙鋪地園花雪壓枝早光紅照耀新溜碧逶迤幄幕侵堤布盤筵占地施徵伶皆絶藝選妓悉名姬粉黛凝春態金鈿耀水嬉風流誇墜髻時世鬭啼眉〈貞元中城中復為墜馬髻啼眉粧也〉密坐隨歡促華樽逐勝移香飄歌袂動醉落舞釵遺籌挿紅螺椀觥飛白玉巵打嫌調笑易飲迓卷波遲〈抛打曲有調笑令飲酒曲有卷白波〉殘席諠譁散歸鞍酩酊騎酡顔烏帽側醉袖玉鞭垂紫陌傳鐘鼓紅塵塞路岐㡬時曽蹔别何處不相隨荏苒星霜換迴環節候催兩衙多請假三考欲成資運偶千年聖天成萬物宜皆當少壯日同惜盛明時光景嗟虚擲雲霄竊闇窺攻文朝矻矻講學夜孜孜䇿目穿如札〈時與㣲之集䇿略之目其數百十〉鋒毫銳若錐〈時與㣲之各有鐵鋒細管筆攜以就試相顧輒笑目為毫錐〉繁張獲鳥網堅守釣魚坻〈謂自冬至夏頻改試期竟與㣲之堅守制試也〉並受䕫龍薦齊陳晁董詞萬言經濟略三䇿太平基中第爭無敵專塲戰不疲輔車排勝陣犄角搴降旗〈並謂同鋪席共筆硯〉雙闕紛容衛千僚儼等衰〈謂制舉人欲唱第時〉恩隨紫泥降名向白麻披既在髙科選還從好爵縻東垣君諫諍西邑我驅馳〈元和元年同登制科㣲之拜拾遺余授盩厔尉〉再喜登烏府多慙侍赤墀〈四年㣲之復拜監察予為拾遺學士也〉官班分内外遊處遂參差每列鵷鸞序偏瞻獬豸姿簡威寒凜列衣彩繡葳蕤正色摧强禦剛腸嫉喔咿嘗憎持禄位不擬保妻兒養勇當除惡輸忠在滅私下鞲驚燕雀當道攝狐狸南國人無怨東臺吏不欺〈㣲之使東原奏寃八十餘家詔從而平之因分司東都〉理寃多定國切諫甚辛毘造次行於是平生志在兹道將心共直言與行兼危水闇波翻覆山藏路險巇未為明主識已被倖臣疑木秀遭風折蘭芳遇霰萎千鈞勢易壓一柱力難支騰口因成痏吹毛遂得疵憂來吟貝錦謫去詠江蘺邂逅塵中遇殷勤馬上辭賈生離魏闕王粲向荆夷水過清源寺山經綺季祠心搖漢臯珮淚墮峴亭碑〈並途中經厯處〉驛路縁雲際城樓枕水湄思鄉多繞澤望闕獨登陴林晩青蕭索江平緑渺瀰野秋鳴蟋蟀沙冷聚鸕鷀官舍黄茅屋人家苦竹籬白醪充夜酌紅粟備晨炊寡鶴摧風翮鰥魚失水鬐闇雛啼渴旦涼葉墜相思〈此四句兼含㣲之鰥居〉一㸃寒燈滅三聲曉角吹藍衫經雨故驄馬卧霜羸念涸誰濡沫嫌醒自歠醨耳垂無伯樂舌在有張儀負氣衝星劍傾心向日葵金言自銷鑠玉性肯磷緇伸屈須看蠖窮通莫問龜定知身是患當用道為醫想子今如彼嗟予獨在斯無憀當歳杪有夢到天涯坐阻連襟帶行乖接履綦潤銷衣上霧香散室中芝念逺縁遷貶驚時為别離素書三往復明月七盈虧〈自與㣲之别經七月三度得書〉舊理非難到餘歡不可追樹依興善老草傍静安衰〈㣲之宅在静安坊西近興善寺〉前事思如昨中懷寫向誰北村尋古柏南宅訪辛夷〈開元西北院即隋時龍村佛堂有古柏一枝㣲之宅中有辛夷兩樹常與㣲之遊息其下〉此日空搔首何人共解頥病多知夜永年長覺秋悲不飲長如醉加飡亦似饑狂吟一千字因使寄㣲之","collection":"","collectiondesc":"","poemindex":55},{"author":"【作者】白居易〈六〉","charstyle":"【古近体】近體詩〈一〉","id":12998,"chapter":"卷六十三","chapternum":63,"title":"題王曹故宅〈宅在檀溪〉","titledesc":"","content":"甲第何年置朱門此地開山當賓閣出溪繞妓堂迴覆井桐新長䕃窓竹舊栽池荒紅菡蓞砌老緑莓苔捐館梁王去思人楚客來西園飛葢處依舊月徘徊","collection":"","collectiondesc":"","poemindex":56},{"author":"【作者】白居易〈六〉","charstyle":"【古近体】近體詩〈一〉","id":12999,"chapter":"卷六十三","chapternum":63,"title":"渭邨退居寄禮部崔侍郎翰林錢舍人詩一百韻","titledesc":"","content":"聖代元和歳閒居渭水陽不才甘命舛多幸遇時康朝野分倫序賢愚定否臧重文疎卜式尚少棄馮唐由是推天蓮從兹樂性塲籠禽放髙翥霧豹得深藏世慮休相擾身謀且自强猶須務衣食未免事農桑薙草通三徑開田占一坊晝扉扄白版夜碓掃黄粱隙地治塲圃閒時糞土疆枳籬編刺夾薤壟擘科秧穡力嫌身病農心願歳穰朝衣典杯酒佩劍博牛羊困倚栽松鍤饑提採蕨筐引泉來後澗移竹下前岡生計雖勤苦家資甚渺茫塵埃常滿甑錢帛少盈囊弟病仍扶杖妻愁不出房傳衣念襤褸舉案笑糟糠犬吠村胥閙蟬鳴織婦忙納租看縣帖輸粟問軍倉夕歇攀村樹秋行遶野塘雲容隂慘澹月色冷悠揚蕎麥鋪花白棠梨間葉黄早寒風摵摵新霽月蒼蒼園菜迎霜死庭蕪過雨荒簷空愁宿燕壁闇思啼螿眼為看書損肱因運甓傷病骸渾似木老鬢欲成霜少睡知年長端憂覺夜長舊遊多廢㤀往事偶思量忽憶煙霄路常陪劍履行登朝思檢束入閣學趨蹌命偶風雲會恩覃雨露霶沾枮發枝葉磨鈍起鋒鋩崔閤連鑣騖錢兄接翼翔齊竽混韶夏燕石厠琳瑯同日升金馬分宵直未央共調加寵命合表謝恩光廐馬驕初跨天厨味始嘗朝晡頒餅餌寒暑賜衣裳對秉鵝毛筆俱含雞舌香青縑衾薄絮朱裏幕髙張晝食恒連案宵眠每共牀差肩承詔㫖連署進封章起草偏同視疑文最共詳滅私容㸃竄窮理析毫芒便共輸肝膽何曽異肺腸慎㣲參石奮決密學張湯禁闥青交瑣宫垣紫界牆井欄排菡萏簷瓦鬭鴛鴦樓額題鳷鵲池心浴鳳凰風枝萬年動温樹四時芳宿露凝金掌晨暉上璧璫砌筠塗緑粉庭果滴紅漿曉從朝興慶春陪宴柏梁傳呼鞭索索拜舞佩鏘鏘仙仗還雙闕神兵闢兩廂火翻紅尾斾氷卓白竿鎗滉瀁經魚藻深沈近浴堂分庭皆命婦對面即儲皇貴主冠浮動親王轡閙裝金鈿相照耀朱紫間熒煌毬簇桃花綺歌巡竹葉觴窪銀中貴帶昻黛内人粧賜禊東城下頒酺曲水傍樽罍分聖酒妓樂借仙娼淺酌看紅藥徐吟把緑楊宴迴過御陌行歇入僧房白鹿原東郭青龍寺北廊望春花景暖避暑竹風涼下直閒如社尋芳醉似狂有時還後到無處不相將雞鶴初雖雜蕭蘭久乃彰來燕隗貴重去魯孔恓惶聚散期難定飛沈勢不常五年同晝夜一别似參商屈折孤生竹銷摧百鍊鋼途窮任憔悴道在肯徬徨尚念遺簪折仍憐病雀瘡䘏寒分賜帛救餒減餘糧藥物來盈裹書題寄滿箱殷勤翰林主珍重禮闈郎喣沫誠多謝摶扶豈所望提攜勞氣力吹簸不飛揚拙劣才何用龍鍾分自當粧嫫徒費黛磨甋〈丁力切磚也〉詎成璋習隠將時背干名與道妨外身宗老氏齊物學䝉莊疎放遺千慮愚䝉守一方樂天無怨歎倚命不劻勷憤懣胸須豁交加臂莫攘珠沈猶是寳金躍未為祥泥尾休搖掉灰心罷激昻漸閒親道友因病事醫王息亂歸禪定存神入坐亡斷癡求慧劍濟苦得慈航不動為吾志無何是我鄉可憐身與世從此兩相忘","collection":"","collectiondesc":"","poemindex":57},{"author":"【作者】白居易〈六〉","charstyle":"【古近体】近體詩〈一〉","id":13000,"chapter":"卷六十三","chapternum":63,"title":"題盧秘書夏日新栽竹二十韻","titledesc":"","content":"湘竹初封植盧生此考槃久持霜節苦新託露根難等度須當砌疎稠要滿欄買憐分薄俸栽稱作閒官葉剪藍羅碎莖抽玉琯端㡬聲清淅瀝一簇綠檀欒未夜青嵐入先秋白露團拂肩搖翡翠熨手弄琅玕韻透窓風起隂鋪砌月殘炎天聞覺冷窄地見疑寛梢動勝搖扇枝低好掛冠碧籠煙羃羃珠灑雨珊珊晩籜晴雲展隂芽蟄虺蟠愛從抽馬策惜未截魚竿松韻徒煩聴桃夭不足觀梁慙當室杏臺陋本司蘭〈古詩云盧家蘭室杏為梁又秘書府即蘭臺也〉撑撥詩人興勾牽酒客歡静連蘆簟滑涼拂葛衣單豈止消時暑應能保歳寒莫同凡草木一種夏中看","collection":"","collectiondesc":"","poemindex":58},{"author":"【作者】白居易〈六〉","charstyle":"【古近体】近體詩〈一〉","id":13001,"chapter":"卷六十三","chapternum":63,"title":"題周皓大夫新亭子二十二韻","titledesc":"","content":"東道常為主南亭别待賓規模何日創景致一時新廣砌羅紅藥疎窓䕃緑筠鎖開賓閣曉梯上妓樓春置醴寧三爵加籩過八珍茶香飄紫筍膾縷落紅鱗輝赫車輿閙珍竒鳥獸馴獼猴看櫪馬鸚鵡喚家人錦額簾髙捲銀花盞慢巡勸嘗光禄酒許看洛川神〈周兼光祿卿有家妓數十人〉斂翠凝歌黛流香動舞巾裙翻繡鸂𪆟梳陷鈿麒麟笛怨音含楚筝嬌語帶秦侍兒催畫燭醉客吐文茵投轄多連夜鳴珂便達晨入朝紆紫綬待漏擁朱輪貴介交三事光榮照四隣甘濃將奉客穩暖不縁身十載歌鐘地三朝節鉞臣愛才心倜儻敦舊禮殷勤門以招賢盛家因好事貧始知豪傑意富貴為交親","collection":"","collectiondesc":"","poemindex":59},{"author":"【作者】白居易〈六〉","charstyle":"【古近体】近體詩〈一〉","id":13002,"chapter":"卷六十三","chapternum":63,"title":"東南行一百韻寄通州元九侍御澧州李十一舍人果州崔二十二使君開州韋大貟外庾三十二補闕杜十四拾遺李二十助教貟外竇七校書","titledesc":"","content":"南去經三楚東來過五湖山頭看候館水面問征途地逺窮江界天低極海隅飄零同落葉浩蕩似乗桴漸覺鄉原異深知土產殊夷音語嘲哳蠻態笑睢盱水市通闤闠煙邨混舳艫吏徵魚户稅人納火田租亥日饒鰕蠏寅年足虎貙成人男作丱似鬼女為巫樓闇攅倡婦隄喧簇販夫夜船論鋪賃春酒斷缻沽見果多盧橘聞禽悉鷓鴣山歌猿獨叫野哭鳥相呼嶺徼雲成棧江郊水當郛月移翹柱鶴風汎颭檣烏鼇礙潮無信蛟驚浪不虞鼉鳴泉窟室蜃結氣浮圖樹裂山魈穴沙含水弩樞喘牛犁紫芋羸馬放青菰繡面誰家婢鵶頭幾歳奴泥中採菱芡燒後拾樵蘇鼎膩愁烹鼈盤腥厭膾鱸鍾儀徒戀楚張翰浪思呉氣序涼還熱光隂旦復晡身方逐萍梗年欲近桑榆渭北田園廢江西歳月徂憶歸恒慘澹懐舊忽踟蹰自念咸秦客嘗為鄒魯儒藴藏經國術輕棄度關繻賦力凌鸚鵡詞鋒敵轆轤戰文重掉鞅射䇿一彎弧崔杜鞭齊下元韋轡並驅名聲逼楊馬交分過蕭朱世務輕摩揣周行竊覬覦風雲皆會合雨露各霑濡共偶昇平代偏慙固陋軀承明連夜直建禮拂晨趨美服頒王府珍羞降御厨議髙通白虎諫切伏青蒲柏殿行陪晏花樓走看酺神旗張鳥獸天籟動笙竽丸劍星芒耀魚龍電䇿驅定塲排漢旅促坐進吴歈縹緲疑仙樂嬋姢勝畫圗歌鬟低翠羽舞汗墮紅珠别選閒遊伴潛招小飲徒一杯愁已破三盞氣彌麤軟美仇家酒幽閒葛氏姝十千方得斗二八正當壚論笑杓胡硉談憐鞏囁嚅李酣猶短竇庾醉更蔫迂鞍馬呼教住骰盆喝遣輸長驅波卷白連擲采成盧〈骰盆卷白波莫走鞍馬皆當時酒令〉籌併頻逃席觥嚴列置盂滿巵那可灌頽玉不勝扶入視中樞草歸乗内廐駒醉曽衝宰相驕不揖金吾日近恩雖重雲髙勢却孤翻身落霄漢失脚倒泥塗博望移門籍潯陽佐郡符〈予自太子賛善大夫出為江州司馬〉時情變寒暑世利算錙銖即日辭雙闕明朝别九衢播遷分郡國次第出京都〈十年春㣲之移佐通州其年秋予出佐潯陽明年冬杓直出牧澧州崔二十二出牧果州韋大出牧開州〉秦嶺馳三驛商山上二邘〈商山險道中有東西二邘〉峴陽亭寂寞夏口路﨑嶇大道全生棘中丁盡執殳江關未徹警淮口尚稽誅〈時淮西未平路經襄郡二州界所見如此〉林對東西寺山分大小姑〈東林西林寺在廬山北大姑小姑在廬山南彭蠡湖中〉廬峯蓮刻削湓浦帶縈紆〈蓮花峯在廬山北湓水在江城南何遜詩云湓城對湓水湓水縈如帶〉九派吞青草〈潯陽在九派南通青草洞庭湖〉孤城覆緑蕪〈南方城壁多以草覆〉黄昏鐘寂寂清曉角嗚嗚春色辭門栁秋聲到井梧殘芳悲鶗鴂暮節感茱萸蕊拆金英菊花飄雪片蘆波紅日斜没沙白月平鋪㡬見林抽笋頻驚燕引雛歳華何儵忽年少不須臾眇黙思千古蒼茫想八區孔窮縁底事顔夭有何辜龍智猶經醢龜靈未免刳窮通應已定聖哲不能逾况我身謀拙逢他厄運拘漂流隨大海鎚鍛任洪爐險阻嘗之矣栖遲命也夫沈冥消意氣窮餓耗肌膚防瘴和殘藥迎寒補舊襦書牀鳴蟋蟀琴匣網蜘蛛貧室如懸磬端憂劇守株時遭人指㸃數被鬼揶揄兀兀都疑夢昏昏半是愚女驚朝不起妻怪夜長吁萬里抛朋侣三年隔友于自然悲聚散不是恨榮枯去夏㣲之瘧今春席八殂天涯書達否泉下哭知無〈去年間元九瘧書去竟未報今春聞席八殂久與還往能無慟哭〉漫冩詩盈卷空盛酒滿壺只添新悵望豈復舊歡娱壯志因愁減衰容與病俱相逢應不識滿頷白髭鬚","collection":"","collectiondesc":"","poemindex":60},{"author":"【作者】白居易〈六〉","charstyle":"【古近体】近體詩〈一〉","id":13003,"chapter":"卷六十三","chapternum":63,"title":"霖雨苦多江湖暴漲塊然獨望因題北亭","titledesc":"","content":"自作潯陽客無如苦雨何隂昏晴日少閒悶睡時多湖濶將天合雲低與水和籬根舟子語巷口釣人歌霧島沈黄氣風㠶蹵白波門前車馬道一宿變江湖","collection":"","collectiondesc":"","poemindex":61},{"author":"【作者】白居易〈六〉","charstyle":"【古近体】近體詩〈一〉","id":13004,"chapter":"卷六十三","chapternum":63,"title":"春末夏初閒遊江郭","titledesc":"","content":"閒出乗輕屐徐行踏軟沙觀魚傍湓浦看竹入楊家〈湓浦多魚浦西有楊侍郎宅多好竹〉林迸穿籬笋藤飄落水花雨埋釣舟小風颺酒旗斜嫩剥青菱角濃煎白茗茶淹留不知夕城樹欲栖鵶\n栁影繁初合鶯聲澁漸稀早梅迎夏結殘絮送春飛西日韶光盡南風暑氣㣲展張新小簟熨貼舊生衣緑蟻杯香嫩紅絲鱠縷肥故園無此味何必苦思歸","collection":"","collectiondesc":"","poemindex":62},{"author":"【作者】白居易〈六〉","charstyle":"【古近体】近體詩〈一〉","id":13005,"chapter":"卷六十三","chapternum":63,"title":"寄蘄州簟與元九因題六韻〈時元九鰥居〉","titledesc":"","content":"笛竹出蘄春霜刀劈翠筠織成雙鎖簟寄與獨眠人卷作筒中布舒為席上珍滑如鋪薤葉冷似卧龍鱗清潤宜乗露鮮華不受塵通州交瘴地此物最關身","collection":"","collectiondesc":"","poemindex":63},{"author":"【作者】白居易〈六〉","charstyle":"【古近体】近體詩〈一〉","id":13006,"chapter":"卷六十三","chapternum":63,"title":"潯陽秋懷贈許明府","titledesc":"","content":"霜紅二林葉風白九江波瞑色投煙鳥秋聲帶雨荷馬閒無處出門冷少人過鹵莽還鄉夢依稀望闕歌共思除醉外無計奈愁何試問陶家酒新篘得幾多","collection":"","collectiondesc":"","poemindex":64},{"author":"【作者】白居易〈六〉","charstyle":"【古近体】近體詩〈一〉","id":13007,"chapter":"卷六十三","chapternum":63,"title":"題郡中茘枝詩十八韻兼寄楊萬州八使君","titledesc":"","content":"竒果標南土芳林對北堂素華春漠漠丹實夏煌煌葉捧低垂户枝擎重壓牆始因風弄色漸與日争光夕訝條懸火朝驚樹㸃粧深於紅躑躅大校白㯽榔星綴連心朶珠排耀眼房紫羅裁襯殻白玉裹填瓤早嵗曽聞說今朝始摘嘗嚼疑天上味嗅異世間香潤勝蓮生水鮮逾橘得霜臙脂掌中顆甘露舌頭漿物少猶珍重天髙苦渺茫已教生暑月又使阻遐方粹液靈難駐妍姿嫩易傷近南光景熱向北道途長不得充王賦無由寄帝鄉惟君堪擲贈面白似潘郎","collection":"","collectiondesc":"","poemindex":65},{"author":"【作者】白居易〈六〉","charstyle":"【古近体】近體詩〈一〉","id":13008,"chapter":"卷六十三","chapternum":63,"title":"發白狗峽次黄牛峡登髙寺却望忠州","titledesc":"","content":"白狗次黄牛灘如竹節稠路穿天地險人續古今愁忽見千花塔因停一葉舟畏途長迫促静境蹔淹留巴曲春全盡巫陽雨半收北歸雖引領南望亦迴頭昔去悲殊俗今來念舊遊别僧山北寺抛竹水西樓郡樹花如雪軍厨酒似油時時大開口自笑憶忠州","collection":"","collectiondesc":"","poemindex":66},{"author":"【作者】白居易〈六〉","charstyle":"【古近体】近體詩〈一〉","id":13009,"chapter":"卷六十三","chapternum":63,"title":"送客南遷","titledesc":"","content":"我說南中事君應不願聴曽經身困苦不覺語丁寧燒處愁雲夢波時憶洞庭春畬煙勃勃秋瘴霧冥冥蚊蚋經冬活魚龍欲雨腥水蟲能射影山鬼解藏形穴掉巴蛇尾林飄鴆鳥翎𩗗風千里黑䕭〈徐亷切山菜也〉草四時青客似驚弦鴈舟如委浪萍誰人勸言笑何計慰漂零慎勿琴離膝長須酒滿瓶大都從此去宜醉不宜醒","collection":"","collectiondesc":"","poemindex":67},{"author":"【作者】白居易〈六〉","charstyle":"【古近体】近體詩〈一〉","id":13010,"chapter":"卷六十三","chapternum":63,"title":"新昌新居書事四十韻因寄元郎中張博士","titledesc":"","content":"冒寵已三遷歸朝始二年囊中貯餘俸園外買閒田狐兎同三徑蒿萊共一壥新園聊剗穢舊屋且扶顛簷漏移傾瓦梁欹換蠧椽平治遶臺路整頓近階甎巷狹開容駕牆低壘過肩門閭堪駐盖堂室可鋪筵丹鳯樓當後青龍寺在前市街塵不到宫樹影相連省吏嫌坊逺豪家笑地偏敢勞賓客訪或望子孫傳不覔他人愛惟將自性便等閒栽樹木隨分占風煙逸致因心得幽期遇境牽松聲疑澗底草色勝河邉虚潤氷銷地晴和日出天苔行滑如簟莎坐軟於綿簾每當山卷帷多待月褰籬東花掩暎窓北竹嬋姢迹慕青門隠名慙紫禁仙假歸思晚沐朝去戀春眠拙薄才無取疎慵職不專題牆書命筆沽酒率分錢柏杵舂靈藥銅瓶潄暖泉爐香穿盖散籠燭隔紗然陳室何曽掃陶琴不要絃屏除俗事盡養活道情全尚有妻孥累猶為組綬纒終須抛爵禄漸擬斷腥羶大抵宗莊叟私心事竺乾浮榮水劃字眞諦火生蓮梵部經十二玄書字五千是非多付夢語黙不妨禪博士官猶冷郎中病已痊多同僻處住久結静中縁緩歩攜笻杖徐吟展蜀牋老冝閒語話悶憶好書篇蠻榼來方㵼䝉茶到始煎無辭數相見鬢髪各蒼然","collection":"","collectiondesc":"","poemindex":68},{"author":"【作者】白居易〈六〉","charstyle":"【古近体】近體詩〈一〉","id":13011,"chapter":"卷六十三","chapternum":63,"title":"重到江州感舊遊題郡樓十一韻","titledesc":"","content":"掌綸知是忝剖竹信為榮才薄官仍重恩深責尚輕昔徴從典午今出自承明鳳詔休揮翰漁歌欲濯纓還乘小艛艓却到古湓城醉客臨江待禪僧出郭迎青山滿眼在白髪半頭生又校三年老何曽一事成重過蕭寺宿再上庾樓行雲水新秋思閭閻舊日情郡民猶認得司馬詠詩聲","collection":"","collectiondesc":"","poemindex":69},{"author":"【作者】白居易〈六〉","charstyle":"【古近体】近體詩〈一〉","id":13012,"chapter":"卷六十三","chapternum":63,"title":"題别遺愛草堂兼呈李十使君〈李亦廬山人常隠白鹿洞〉","titledesc":"","content":"曽住爐峰下書堂對藥臺斬新蘿徑合依舊竹窓開砌水親開決池荷手自栽五年方暫至一宿又須回縱未長歸得猶勝不到來君家白鹿洞聞道亦生苔","collection":"","collectiondesc":"","poemindex":70},{"author":"【作者】白居易〈六〉","charstyle":"【古近体】近體詩〈一〉","id":13013,"chapter":"卷六十三","chapternum":63,"title":"初到郡齋寄錢湖州李蘇州〈聊取二郡一哂故有落句之戲〉","titledesc":"","content":"俱來滄海郡半作白頭翁漫道風煙接何曽笑語同吏稀秋稅畢客散晩亭空霽後當樓月潮來滿座風霅〈水名在呉興〉溪殊冷僻茂苑太繁雄唯此錢塘郡閒忙恰得中","collection":"","collectiondesc":"","poemindex":71},{"author":"【作者】白居易〈六〉","charstyle":"【古近体】近體詩〈一〉","id":13014,"chapter":"卷六十三","chapternum":63,"title":"對酒自勉","titledesc":"","content":"五十江城守停杯一自思頭仍未盡白官亦不全卑榮寵尋過分歡娱已校遲肺傷雖怕酒心健尚誇詩夜舞吴娘袖春歌蠻子詞猶堪三五歳相伴醉花時","collection":"","collectiondesc":"","poemindex":72},{"author":"【作者】白居易〈六〉","charstyle":"【古近体】近體詩〈一〉","id":13015,"chapter":"卷六十三","chapternum":63,"title":"早春西湖閒遊悵然興懐憶與㣲之同賞因思在越官重事殷鏡湖之遊或恐未暇偶成十八韻寄㣲之","titledesc":"","content":"上馬復呼賓湖邉景氣新管絃三數事騎從十餘人立換登山屐行攜漉酒巾逢花看當妓遇草坐為茵西日籠黄栁東風蕩白蘋小橋裝雁齒輕浪甃魚鱗畫舫牽徐轉銀船酌慢巡野情遺世累醉態任天真彼此年將老平生分最親髙天從所願逺地得為隣雲樹分三驛煙波限一津翻嗟寸步隔却厭尺書頻浙右稱雄鎮山隂委重臣貴隨長紫綬榮駕大朱輪出動刀槍隊歸生道路塵雁驚弓易散鷗怕鼓難馴百吏瞻相面千夫捧擁身自然閒興少應負鏡湖春","collection":"","collectiondesc":"","poemindex":73},{"author":"【作者】白居易〈六〉","charstyle":"【古近体】近體詩〈一〉","id":13016,"chapter":"卷六十三","chapternum":63,"title":"留題天竺靈隠兩寺","titledesc":"","content":"在郡六百日入山十二回宿因月桂落醉為海榴開〈天竺嘗有月中桂子落靈隠多海石榴花也〉黄紙除書到青宫詔命催僧徒多悵望賓從亦徘徊寺闇煙埋竹林香雨落梅别橋憐白石辭洞戀青苔〈石橋在天竺明洞在靈隠〉漸出松間路猶飛馬上杯誰教冷泉水送我下山來","collection":"","collectiondesc":"","poemindex":74},{"author":"【作者】白居易〈六〉","charstyle":"【古近体】近體詩〈一〉","id":13017,"chapter":"卷六十三","chapternum":63,"title":"洛下寓居","titledesc":"","content":"秋館清涼日書因解悶看夜窓幽獨處琴不為人彈遊宴慵多廢趨朝老漸難禪僧教斷酒道士勸休官渭曲莊猶在錢塘俸尚殘如能便歸去亦不至饑寒","collection":"","collectiondesc":"","poemindex":75},{"author":"【作者】白居易〈六〉","charstyle":"【古近体】近體詩〈一〉","id":13018,"chapter":"卷六十三","chapternum":63,"title":"秋寄㣲之十二韻","titledesc":"","content":"娃館松江北稽城浙水東屈君為長吏伴我作衰翁旌斾知非逺煙雲望不通忙多對酒榼興少閱詩筒〈比在杭州兩浙留和詩贈答于筒中遞往來〉淡白秋來日疎涼雨後風餘霞數片綺新月一張弓影滿衰桐樹香凋晩蕙叢饑啼舂穀鳥寒怨絡絲蟲覽鏡頭雖白聴歌耳未聾老愁從此遣醉笑與誰同清旦方堆案黄昏始退公可憐朝暮景銷在兩衙中","collection":"","collectiondesc":"","poemindex":76},{"author":"【作者】白居易〈六〉","charstyle":"【古近体】近體詩〈一〉","id":13019,"chapter":"卷六十三","chapternum":63,"title":"夜歸","titledesc":"","content":"逐勝移朝宴留歡放晩衙賓寮多謝客騎從半吴娃到處銷春景歸時及月華城隂一道直燭熖兩行斜東吹先催栁南霜不殺花臯橋夜沽酒燈火是誰家","collection":"","collectiondesc":"","poemindex":77},{"author":"【作者】白居易〈六〉","charstyle":"【古近体】近體詩〈一〉","id":13020,"chapter":"卷六十三","chapternum":63,"title":"齊雲樓晚望偶題十韻兼呈馮侍御周殷二恊律〈樓在蘇州〉","titledesc":"","content":"潦倒官僚盡蕭條芳歳闌欲辭南國去重上北城看複叠江山壯平鋪井邑寛人稠過揚府坊閙半長安揷霧峰頭没穿霞日脚殘水光紅漾漾樹色緑漫漫約畧留遺愛殷勤念舊歡病抛官職易老别友朋難九月全無熱西風亦未寒齊雲樓北面半日凭欄干","collection":"","collectiondesc":"","poemindex":78},{"author":"【作者】白居易〈六〉","charstyle":"【古近体】近體詩〈一〉","id":13021,"chapter":"卷六十三","chapternum":63,"title":"憶洛中所居","titledesc":"","content":"忽憶東都宅春來事宛然雪銷行徑裏水上卧房前厭緑栽黄竹嫌紅種白蓮醉教鸎送酒閒遣鶴看船幸是林園主慙為食祿牽宦情薄似紙鄉思急如弦豈合姑蘇守歸休更待年","collection":"","collectiondesc":"","poemindex":79},{"author":"【作者】白居易〈六〉","charstyle":"【古近体】近體詩〈一〉","id":13022,"chapter":"卷六十三","chapternum":63,"title":"有小白馬乗馭多時奉使東行至稠桑驛溘然而斃足可驚傷不能㤀情題二十韻","titledesc":"","content":"能驟復能馳翩翩白馬兒毛寒一團雪鬃薄萬條絲皂盖春行日驪駒曉促時雙旌前獨步五馬内偏騎芳草承蹄葉垂楊拂頂枝跨將迎好客惜不換妖姬慢鞚遊蕭寺閒驅醉習池睡來乗作夢興發倚成詩鞭為馴難下鞍縁穩不離北歸還共到東使亦相隨赭白何曽變玄黄豈得知嘶風覺聲急蹋雪怪行遲昨夜猶芻秣今朝尚縶維卧槽應不起顧主遂長辭塵滅駸駸迹霜留皎皎姿度關形未改過隙影難追念倍燕求駿情深項别騅銀收鉤臆帶金卸絡頭羈何處埋竒骨誰家覔弊帷稠桑驛門外吟罷涕雙垂","collection":"","collectiondesc":"","poemindex":80},{"author":"【作者】白居易〈六〉","charstyle":"【古近体】近體詩〈一〉","id":13023,"chapter":"卷六十三","chapternum":63,"title":"和㣲之春日投簡陽明洞天五十韻","titledesc":"","content":"青陽行已半白日坐將徂越國强仍大稽城髙且孤利饒鹽煮海名勝水澄湖牛斗天垂象台明地展圖〈天台四明二山〉瓌竒填市井佳麗溢闉闍勾踐遺風霸西施舊俗姝船頭龍夭矯橋脚獸睢盱鄉味珍蟛蚏時鮮貴鷓鴣語言諸夏異衣服一方殊搗練蛾眉婢鳴榔蝸角奴江清敵伊洛山翠勝荆巫華表雙棲鶴聨檣幾㸃烏煙波分渡口雲樹接城隅澗逺松如畫洲平水似鋪緑科秧早稻紫笋折新蘆暖踏泥中藕香尋石上蒲雨來萌盡達雷後蟄全蘇栁眼黄絲纇花房絳䗶珠林風新竹折野燒老桑枯帶嚲長枝蕙錢穿短貫榆暄和生野菜卑濕長街蕪女浣紗相伴兒烹鯉一呼山魈啼稚子林狖挂山都産業論蠶蟻孳生計鴨雛泉岩雪飄灑苔壁錦漫糊堰限舟航路堤通車馬途耶溪㟁回合禹廟徑盤紆洞穴何因鑿星槎誰與刳石凹仙藥臼峰峭佛香爐去為投金簡來因挈玉壺貴仍招客宿健未要人扶聞望賢丞相儀形美丈夫前驅駐旌斾偏坐列笙竽刺史旟翻隼尚書履曳鳬學禪超後有觀妙造虚無髻裏傳僧寳環中得道樞登樓詩八詠置硯賦三都捧擁羅將綺趨蹌紫與朱廟謨藏稷卨兵畧貯孫吴令下三軍整風髙四海趨千家得慈母六郡事嚴姑重士過三哺輕財抵一銖送觥歌宛轉嘲妓笑盧胡佐飲時炮鼈蠲酲數鱠鱸醉鄉雖咫尺樂事亦須臾若不中賢聖何由外智愚伊予一生志我爾百年軀江上三千里城中十二衢出多無伴侣歸只是妻孥白首青山約抽身去得無","collection":"","collectiondesc":"","poemindex":81},{"author":"【作者】白居易〈六〉","charstyle":"【古近体】近體詩〈一〉","id":13024,"chapter":"卷六十三","chapternum":63,"title":"想東遊五十韻〈并序〉","titledesc":"大和三年春予病免官後憶遊浙右數郡兼思到越一訪㣲之故兩浙之間一物已上想皆在目吟且成篇不能自休盈五百字亦猶孫興公想天台山而賦之也","content":"海内時無事江南歳有秋生民皆樂業地主盡賢侯郊静銷戎馬城髙逼斗牛平河七百里沃壤二三州〈自常及杭凡七百里〉坐有湖山趣行無風浪憂食寧㤀解纜寢不廢乗流泉石諳天竺煙霞識虎丘〈天竺虎丘寺領郡時舊遊最熟處〉餘芳認蘭澤遺詠思蘋洲〈古詩云蘭澤多芳草又栁惲詩云汀洲採白蘋〉菡萏紅塗粉菰蒲緑潑油鱗差漁户舍綺錯稻田溝紫洞藏仙窟玄泉貯怪湫精神昻老鶴姿彩媚潜虯〈大謝詩云潛虯媚幽姿〉静閱天工妙閒窺物狀幽投竿出比目擲果下獼猴味苦蓮心小漿甜蔗節稠橘苞從自結藕孔是誰鎪逐日移潮信隨風變棹謳遞夫交烈火候吏次鳴騶梵塔形疑踊〈重元閣〉閶門勢欲浮〈吴閶門〉客迎攜酒榼僧待置茶甌小宴閒談笑初筵雅獻酬稍催朱蠟炬徐動碧牙籌圓盞飛蓮子長裾曳石榴柘枝隨畫鼔調笑從香毬幕颺雲飄檻簾褰月露鉤舞繁紅袖去歌切翠眉愁絃管寧容歇杯盤未許収良辰宜酩酊卒嵗好優游鱖縷鮮仍細蓴絲滑且柔飽餐為日計穩睡是身謀名愧空虚得官知止足休自嫌猶屑屑衆笑太悠悠物表疎形役人寰足悔尤蛾須逺燈燭兎勿近罝罘幻世春來夢浮生水上漚百憂中莫入一醉外何求未死癡王湛無兒老鄧攸蜀琴安膝上周易在牀頭去去無程客行行不繫舟勞君頻問訊勸我少淹留〈自此後並屬㣲之〉雲雨多分散關山苦阻修一吟江月别七見日星周〈昔在杭州别㣲之㣲之留詩云明朝又向江頭别月落潮平是去時〉珠玉傳新什鵷鸞念故儔懸旌心宛轉束楚意綢繆驛舫粧青雀官槽䬴紫騮鏡湖期逺汎禹穴約𡨋搜預掃題詩壁先開望海樓飲思親履舄宿憶並衾禂志氣吾衰也風情子在不應須相見後别作一家遊〈吾衰子在並出家語〉","collection":"","collectiondesc":"","poemindex":82},{"author":"【作者】白居易〈六〉","charstyle":"【古近体】近體詩〈一〉","id":13025,"chapter":"卷六十三","chapternum":63,"title":"筝","titledesc":"","content":"雲髻飄蕭緑花顔旖旎紅雙眸剪秋水十指剝春葱楚艷為門閥秦聲是女工甲鳴銀玓瓅柱觸玉玲瓏猿苦啼嫌月鸞嬌語䛏風移愁來手底送恨入絃中趙瑟清相似胡琴閙不同慢彈迴斷鴈急奏轉飛蓬霜珮鏘還委氷泉咽復通珠聨千拍碎刀截一聲終倚麗精神定矜能意態融歇時情不斷休去思無窮燈下青春夜樽前白首翁且聽應得在老耳未多聾","collection":"","collectiondesc":"","poemindex":83},{"author":"【作者】白居易〈六〉","charstyle":"【古近体】近體詩〈一〉","id":13026,"chapter":"卷六十三","chapternum":63,"title":"翫半開花贈皇甫郎中〈八年寒食日池東小樓上作〉","titledesc":"","content":"勿訝春來晩無嫌花發遲人憐全盛日我愛半開時紫蠟粘為蔕紅酥㸃作蕤成都新夾纈梁漢碎胭脂樹杪真珠顆牆頭小女兒淺深粧駮落髙下火參差蝶戲爭香朶鶯啼選穩枝好教郎作伴合共酒相隨醉翫無勝此狂嘲更讓誰猶殘少年興未是老人詩西日憑輕照東風莫殺吹明朝應爛漫後夜更離披林下遙相憶樽前闇有期銜杯嚼蕊思唯我與君知","collection":"","collectiondesc":"","poemindex":84},{"author":"【作者】白居易〈六〉","charstyle":"【古近体】近體詩〈一〉","id":13027,"chapter":"卷六十三","chapternum":63,"title":"楊柳枝二十韻〈楊栁枝洛下新聲也洛之小妓有善歌之者詞章音韻聴可動人故賦之〉","titledesc":"","content":"小妓攜桃葉新歌蹋栁枝粧成剪燭後醉起拂衫時繡履嬌行緩花筵笑上遲身輕委迴雪羅薄透凝脂笙引簧頻煖筝催柱數移樂童翻怨調才子與妍詞便想人如樹先將髪比絲風條搖兩帶煙葉貼雙眉口動櫻桃破鬟低翡翠垂枝柔腰嫋娜荑嫩手蔵蕤唳鶴晴呼侶哀猿夜叫兒玉敲音厯厯珠貫字纍纍袖為收聲㸃釵因赴節遺重重遍頭别一一拍心知塞北愁攀折江南苦别離黄遮金谷岸綠暎杏園池春惜芳華好秋憐顔色衰取來歌裏唱勝向笛中吹曲罷那能别情多不自持纒頭無别物一首斷腸詩","collection":"","collectiondesc":"","poemindex":85},{"author":"【作者】白居易〈六〉","charstyle":"【古近体】近體詩〈一〉","id":13028,"chapter":"卷六十三","chapternum":63,"title":"詠老贈夢得","titledesc":"","content":"與君俱老也自問老何如眼澁夜先睡頭慵朝未梳有時扶杖出盡日閉門居懶照新磨鏡休看小字書情於故人重跡共少年疎惟是閒談興相逢尚有餘","collection":"","collectiondesc":"","poemindex":86},{"author":"【作者】白居易〈六〉","charstyle":"【古近体】近體詩〈一〉","id":13029,"chapter":"卷六十三","chapternum":63,"title":"分司洛中多暇數與諸客宴遊醉後狂吟偶成十韻因招夢得賓客兼呈思闇竒章公","titledesc":"","content":"性與時相逺身將世兩忘寄名朝士籍寓興少年塲老豈無談笑貧猶有酒漿隨時求伴侣逐日用風光數數遊何爽些些病未妨天教榮啟樂人恕接輿狂改業為逋客移家住醉鄉不論招夢得兼擬誘竒章要路風波險權門市井忙世間無可戀不是不思量","collection":"","collectiondesc":"","poemindex":87},{"author":"【作者】白居易〈六〉","charstyle":"【古近体】近體詩〈一〉","id":13030,"chapter":"卷六十三","chapternum":63,"title":"閒居自題戲招宿客","titledesc":"","content":"水畔竹林邉閒居二十年健常攜酒出病即掩門眠解綬収朝珮褰裳出野船屏除身外物擺落世間縁報曙窓何早知秋簟最先㣲風深樹裏斜日小樓前渠口添新石籬根寫亂泉欲招同宿客誰解愛潺湲〈西亭牆下泉石有聲〉","collection":"","collectiondesc":"","poemindex":88},{"author":"【作者】白居易〈六〉","charstyle":"【古近体】近體詩〈一〉","id":13031,"chapter":"卷六十三","chapternum":63,"title":"醉中得上都親友書以予停俸多時憂問貧乏偶乗酒興詠而報之","titledesc":"","content":"頭白醉昏昏狂歌秋復春一生耽酒客五度棄官人〈蘇州刺史刑部侍郎河南尹同州刺史太子少傳皆以病免也〉異世陶元亮前生劉伯倫卧將琴作枕行以鍤隨身歳要衣三對年支穀一囷園葵烹佐飯秋葉掃添薪没齒甘蔬食搖頭謝縉紳自能抛爵禄終不惱交親但得杯中淥從生甑上塵煩君問生計憂醒不憂貧","collection":"","collectiondesc":"","poemindex":89}]