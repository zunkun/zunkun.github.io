{"白居易":{"author":"白居易","authordesc":"居易字樂天其先葢太原人後徙下邽居易敏悟絶人工文章未冠謁顧况况吳人恃才少所推可覩姓名熟視曰長安米貴居大不易及讀其芳草詩至野火燒不盡春風吹又生嘆曰吾謂斯文遂絶今復得子矣貞元中擢進士拔萃皆中補校書郎元和元年對制䇿乙等調盩厔尉為集賢校理月中召入翰林為學士遷左拾遺歳滿當遷帝以資淺且家素貧聽自擇官居易請如姜公輔以學士兼京兆户曹參軍以便養詔可明年以母䘮解還拜左賛善大夫是時盗殺武元衡京兆震擾居易首上疏請亟捕賊刷朝廷恥以必得為期宰相嫌其出位不悦俄有言居易母墮井死而居易賦新井篇言浮華無實行不可用出為州刺史中書\n舍人王涯上言不宜治郡追貶江州司馬既失志能順適所遇託浮屠生死說若忘形骸者久之徙忠州刺史入為司門貟外郎以主客郎中知制誥俄轉中書舍人匄外遷為杭州刺史久之以太子左庶子分司東都復拜蘇州刺史病免文宗立以秘書監召遷刑部侍郎封晉陽縣男太和初二李黨事興險利乗之更相奪移進退毁譽若旦暮然楊虞卿與居易姻家而善李宗閔居易惡縁黨人升乃移病還東都除太子賔客分司開成初起為同州刺史不拜改太子少傅進馮翊縣侯㑹昌初以刑部尚書致仕六年卒年七十五贈尚書右僕射宣宗以詩吊之遺命薄塟母請謚與弟行簡從祖弟敏中友愛東都所居履道里疏沼種樹搆石樓香山鑿八節灘自號醉吟先生為之傳暮節惑浮屠道尤甚至經月不食葷稱香山居士嘗與胡杲等燕集皆髙年不事者人慕之繪為九老圖居易於文章精切然最工詩頗以規諷得失及其多更下偶俗好至數千篇當時士人爭傳雞林行賈售其國相率篇易一金其偽者相輙能辨之初與元稹酬詠故號元白稹卒又與劉禹錫齊名號劉白其始生七月能展書姆指之無兩字雖試百數不差九歳暗識聲律其篤於文章葢天稟然敏中為相請諡有司曰文後履道第卒為佛寺東都江州民為立祠焉\n元稹長慶集叙云揚越間多作書模勒樂天及余雜詩賣於市肆之中又云余嘗於平水市中見邨校諸童競習詩召而問之皆對曰先生教我樂天微之詩固亦不知余之為微之也\n居易與元稹書云聞親友間說禮吏部舉選人多以僕私試賦判傳為凖的其餘詩句徃徃在人口中及再來長安又聞有軍使髙霞寓者欲聘倡妓妓大誇曰我誦得白學士長恨歌豈同他妓哉由是増價又足下書云到通州日見江館柱間有題僕詩者復何人哉又昨過漢南日適遇主人集衆樂娱他賔諸妓見僕來指而相顧曰此是秦中吟長恨歌主耳自長安抵江西三四千里凡鄉校佛寺送旅行舟之中徃徃有題僕詩者士庶僧徒孀婦處女之口每毎有詠僕詩者此誠雕蟲之戲不足為多然今時俗所重正在此耳\n通攷晁氏云居易在杭州自類詩稾分諷諭閒適感傷雜律四類前集五十卷後集二十卷\n墨客揮犀云樂天毎作詩令一老嫗解之問曰解否嫗曰解則錄之不解則不復集故唐末之弊至俚\n全唐詩話云樂天不為賛皇公所喜毎寄文章李緘之一筐未嘗開劉夢得㦯請之曰見詞則迴吾心矣","charstyleMap":{"古體詩":[{"id":62808,"title":"賀雨","titledesc":"","poemindex":1},{"id":62809,"title":"夢仙","titledesc":"","poemindex":2},{"id":62810,"title":"觀刈麥〈時為盩厔縣尉〉","titledesc":"","poemindex":3},{"id":62811,"title":"題海圖屏風〈元和巳丑年作〉","titledesc":"","poemindex":4},{"id":62812,"title":"羸駿","titledesc":"","poemindex":5},{"id":62813,"title":"廢琴","titledesc":"","poemindex":6},{"id":62814,"title":"李都尉古劒","titledesc":"","poemindex":7},{"id":62815,"title":"雲居寺孤桐","titledesc":"","poemindex":8},{"id":62816,"title":"京兆府新栽蓮〈時為盩厔縣尉趨府作〉","titledesc":"","poemindex":9},{"id":62817,"title":"初授拾遺","titledesc":"","poemindex":10},{"id":62818,"title":"贈元稹","titledesc":"","poemindex":11},{"id":62819,"title":"宿紫閣山北邨","titledesc":"","poemindex":12},{"id":62820,"title":"蜀路石婦","titledesc":"","poemindex":13},{"id":62821,"title":"折劒頭","titledesc":"","poemindex":14},{"id":62822,"title":"登樂遊園望","titledesc":"","poemindex":15},{"id":62823,"title":"感鶴","titledesc":"","poemindex":16},{"id":62824,"title":"白牡丹〈和錢學士作〉","titledesc":"","poemindex":17},{"id":62825,"title":"贈内","titledesc":"","poemindex":18},{"id":62826,"title":"寄唐生","titledesc":"","poemindex":19},{"id":62827,"title":"傷唐衢","titledesc":"","poemindex":20},{"id":62828,"title":"傷唐衢","titledesc":"","poemindex":21},{"id":62829,"title":"問友","titledesc":"","poemindex":22},{"id":62830,"title":"紫藤","titledesc":"","poemindex":23},{"id":62831,"title":"燕詩示劉叟〈并序〉","titledesc":"叟有愛子背叟逃去叟甚悲念之叟少年亦嘗如是故作燕詩以諭之","poemindex":24},{"id":62832,"title":"采地黄者","titledesc":"","poemindex":25},{"id":62833,"title":"鄧魴張徹落第","titledesc":"","poemindex":26},{"id":62834,"title":"送王處士","titledesc":"","poemindex":27},{"id":62835,"title":"諭友","titledesc":"","poemindex":28},{"id":62836,"title":"新製布裘","titledesc":"","poemindex":29},{"id":62837,"title":"放魚〈自此後詩到江州作〉","titledesc":"","poemindex":30},{"id":62838,"title":"廬山桂","titledesc":"","poemindex":31},{"id":62839,"title":"湓浦竹","titledesc":"","poemindex":32},{"id":62840,"title":"東林寺白蓮","titledesc":"","poemindex":33},{"id":62841,"title":"議婚","titledesc":"","poemindex":34},{"id":62842,"title":"重賦","titledesc":"","poemindex":35},{"id":62843,"title":"傷宅","titledesc":"","poemindex":36},{"id":62844,"title":"傷友","titledesc":"","poemindex":37},{"id":62845,"title":"不致仕","titledesc":"","poemindex":38},{"id":62846,"title":"立碑","titledesc":"","poemindex":39},{"id":62847,"title":"輕肥","titledesc":"","poemindex":40},{"id":62848,"title":"五絃","titledesc":"","poemindex":41},{"id":62849,"title":"歌舞","titledesc":"","poemindex":42},{"id":62850,"title":"買花","titledesc":"","poemindex":43}]}}}