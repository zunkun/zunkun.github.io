[{"author":"杜甫","charstyle":"近體詩","content":"華亭入翠微，秋日亂清暉。\n崩石欹山樹，清漣曳水衣。\n紫鱗衝岸躍，蒼隼䕶巢歸。\n向晩尋征路，殘雲傍馬飛。\n","id":59915,"chapter":"卷二十九","chapternum":29,"title":"重題鄭氏東亭","titledesc":"","collection":"","collectiondesc":"","poemindex":1},{"author":"杜甫","charstyle":"近體詩","content":"一匱功盈尺，三峯意出羣。\n望中疑在野，幽處欲生雲。\n慈竹春隂覆，香爐曉勢分。\n惟南將獻夀，佳氣日氛氲。\n","id":59916,"chapter":"卷二十九","chapternum":29,"title":"天寳初南曹小司冦舅於我太夫人堂下累土為山一匱盈尺以代彼朽木承諸焚香瓷甌甌甚安矣旁植慈竹盖兹數峯嶔岑嬋娟宛有塵外數致乃不知興之所至而作是詩","titledesc":"","collection":"","collectiondesc":"","poemindex":2},{"author":"杜甫","charstyle":"近體詩","content":"秋水通溝洫，城隅進小船。\n晩涼看洗馬，森木亂鳴蟬。\n菱熟經時雨，蒲荒八月天。\n晨朝降白露，遥憶舊青氊。\n","id":59917,"chapter":"卷二十九","chapternum":29,"title":"與任城許主簿遊南池","titledesc":"","collection":"","collectiondesc":"","poemindex":3},{"author":"杜甫","charstyle":"近體詩","content":"東郡趨庭日，南樓縱目初。\n浮雲連海岱，平野入青徐。\n孤嶂秦碑在，荒城魯殿餘。\n從來多古意，臨眺獨躊蹰。\n","id":59918,"chapter":"卷二十九","chapternum":29,"title":"登兖州城樓","titledesc":"","collection":"","collectiondesc":"","poemindex":4},{"author":"杜甫","charstyle":"近體詩","content":"東岳雲峰起，溶溶滿太虛。\n震雷翻幕燕，驟雨落河魚。\n座對賢人酒，門聽長者車。\n相邀愧泥濘，騎馬到堦除。\n","id":59919,"chapter":"卷二十九","chapternum":29,"title":"對雨書懷走邀許十一簿公","titledesc":"","collection":"","collectiondesc":"","poemindex":5},{"author":"杜甫","charstyle":"近體詩","content":"已公茅屋下，可以賦新詩。\n枕簟入林僻，茶𤓰留客遲。\n江蓮揺白羽，天棘蔓青絲。\n空忝許詢輩，難酬支遁詞。\n","id":59920,"chapter":"卷二十九","chapternum":29,"title":"已上人茅齋","titledesc":"","collection":"","collectiondesc":"","poemindex":6},{"author":"杜甫","charstyle":"近體詩","content":"胡馬大宛名，鋒稜痩骨成。\n竹批雙耳峻，風入四蹄輕。\n所向無空濶，真堪托死生。\n驍騰有如此，萬里可横行。\n","id":59921,"chapter":"卷二十九","chapternum":29,"title":"房兵曹胡馬詩","titledesc":"","collection":"","collectiondesc":"","poemindex":7},{"author":"杜甫","charstyle":"近體詩","content":"宋公舊池館，零落守陽阿。\n枉道祇從入，吟詩許更過。\n淹留問耆老，寂寞向山河。\n更識將軍樹，悲風日暮多。\n","id":59922,"chapter":"卷二十九","chapternum":29,"title":"過宋員外之問舊莊","titledesc":"","collection":"","collectiondesc":"","poemindex":8},{"author":"杜甫","charstyle":"近體詩","content":"風林纎月落，衣露淨琴張。\n暗水流花徑，春星帯草堂。\n檢書燒燭短，看劍引盃長。\n詩罷聞吳詠，扁舟意不忘。\n","id":59923,"chapter":"卷二十九","chapternum":29,"title":"夜宴左氏莊","titledesc":"","collection":"","collectiondesc":"","poemindex":9},{"author":"杜甫","charstyle":"近體詩","content":"白也詩無敵，飄然思不羣。\n清新庾開府，俊逸鮑參軍。\n渭北春天樹，江東日暮雲。\n何時一樽酒，重與細論文。\n","id":59924,"chapter":"卷二十九","chapternum":29,"title":"春日憶李白","titledesc":"","collection":"","collectiondesc":"","poemindex":10},{"author":"杜甫","charstyle":"近體詩","content":"孤嶼亭何處，天涯水氣中。\n故人官就此，絶境興誰同。\n隠吏逢梅福，遊山憶謝公。\n扁舟吾已就，把釣待秋風。\n","id":59925,"chapter":"卷二十九","chapternum":29,"title":"送裴二虬作尉永嘉","titledesc":"","collection":"","collectiondesc":"","poemindex":11},{"author":"杜甫","charstyle":"近體詩","content":"不識南塘路，今知第五橋。\n名園依緑水，野竹上青霄。\n谷口舊相得，濠梁同見招。\n平生為幽興，未惜馬蹄遥。\n","id":59926,"chapter":"卷二十九","chapternum":29,"title":"陪鄭廣文遊何將軍山林","titledesc":"","collection":"","collectiondesc":"","poemindex":12},{"author":"杜甫","charstyle":"近體詩","content":"百頃風潭上，千章夏木清。\n卑枝低結子，接葉暗巢鶯。\n鮮鯽銀絲鱠，香芹碧澗羮。\n翻疑柂樓底，晚飯越中行。\n","id":59927,"chapter":"卷二十九","chapternum":29,"title":"陪鄭廣文遊何將軍山林","titledesc":"","collection":"","collectiondesc":"","poemindex":13},{"author":"杜甫","charstyle":"近體詩","content":"萬里戎王子，何年别月支。\n異花開絶域，滋蔓匝清池。\n漢使徒空到，神農竟不知。\n露翻兼雨打，開拆日離披。\n","id":59928,"chapter":"卷二十九","chapternum":29,"title":"陪鄭廣文遊何將軍山林","titledesc":"","collection":"","collectiondesc":"","poemindex":14},{"author":"杜甫","charstyle":"近體詩","content":"旁舎連髙竹，疎籬帶晚花。\n碾渦深没馬，藤蔓曲藏虵。\n詞賦工無益，山林跡未賖。\n盡捻書籍賣，來問爾東家。\n","id":59929,"chapter":"卷二十九","chapternum":29,"title":"陪鄭廣文遊何將軍山林","titledesc":"","collection":"","collectiondesc":"","poemindex":15},{"author":"杜甫","charstyle":"近體詩","content":"剰水滄江破，殘山碣石開。\n緑垂風折笋，紅綻兩肥梅。\n銀甲彈箏用，金魚換酒來。\n興移無灑掃，隨意坐莓苔。\n","id":59930,"chapter":"卷二十九","chapternum":29,"title":"陪鄭廣文遊何將軍山林","titledesc":"","collection":"","collectiondesc":"","poemindex":16},{"author":"杜甫","charstyle":"近體詩","content":"風磴吹隂雪，雲門吼瀑泉。\n酒醒思卧簟，衣冷欲裝綿。\n野老來看客，河魚不取錢。\n只疑淳朴處，自有一山川。\n","id":59931,"chapter":"卷二十九","chapternum":29,"title":"陪鄭廣文遊何將軍山林","titledesc":"","collection":"","collectiondesc":"","poemindex":17},{"author":"杜甫","charstyle":"近體詩","content":"棘樹寒雲色，茵蔯春藕香。\n脆添生菜美，隂益食單涼。\n野鶴清晨出，山精白日藏。\n石林蟠水府，百里獨蒼蒼。\n","id":59932,"chapter":"卷二十九","chapternum":29,"title":"陪鄭廣文遊何將軍山林","titledesc":"","collection":"","collectiondesc":"","poemindex":18},{"author":"杜甫","charstyle":"近體詩","content":"憶過楊栁渚，走馬定昆池。\n醉把青荷葉，狂遺白接䍦。\n刺船思郢客，解水乞呉兒。\n坐對秦山晩，江湖興頗隨。\n","id":59933,"chapter":"卷二十九","chapternum":29,"title":"陪鄭廣文遊何將軍山林","titledesc":"","collection":"","collectiondesc":"","poemindex":19},{"author":"杜甫","charstyle":"近體詩","content":"牀上書連屋，堦前樹拂雲。\n將軍不好武，稚子緫能文。\n醒酒微風入，聽詩靜夜分。\n絺衣挂蘿薜，涼月白紛紛。\n","id":59934,"chapter":"卷二十九","chapternum":29,"title":"陪鄭廣文遊何將軍山林","titledesc":"","collection":"","collectiondesc":"","poemindex":20},{"author":"杜甫","charstyle":"近體詩","content":"幽意忽不愜，歸期無奈何。\n出門流水住，迴首白雲多。\n自笑燈前舞，誰憐醉後歌。\n秖應與朋好，風雨亦來過。\n","id":59935,"chapter":"卷二十九","chapternum":29,"title":"陪鄭廣文遊何將軍山林","titledesc":"","collection":"","collectiondesc":"","poemindex":21},{"author":"杜甫","charstyle":"近體詩","content":"問訊東橋竹，將軍有報書。\n倒衣還命駕，髙枕乃吾廬。\n花妥鶯捎蝶，溪喧獺趂魚。\n重來休沐地，真作野人居。\n","id":59936,"chapter":"卷二十九","chapternum":29,"title":"重過何氏","titledesc":"","collection":"","collectiondesc":"","poemindex":22},{"author":"杜甫","charstyle":"近體詩","content":"山雨樽仍在，沙沉榻未移。\n犬迎曽宿客，鴉䕶落巢兒。\n雲薄翠微寺，天清黄子陂。\n向來幽興極，歩屣過東籬。\n","id":59937,"chapter":"卷二十九","chapternum":29,"title":"重過何氏","titledesc":"","collection":"","collectiondesc":"","poemindex":23},{"author":"杜甫","charstyle":"近體詩","content":"落日平臺上，春風啜茗時。\n石欄斜㸃筆，桐葉坐題詩。\n翡翠鳴衣桁，蜻蜓立釣絲。\n自今幽興熟，來往亦無期。\n","id":59938,"chapter":"卷二十九","chapternum":29,"title":"重過何氏","titledesc":"","collection":"","collectiondesc":"","poemindex":24},{"author":"杜甫","charstyle":"近體詩","content":"頗怪朝叅懶，應躭野趣長。\n雨抛金鎖甲，苔卧緑沈槍。\n手自移蒲栁，家纔足稻粱。\n看君用幽意，白日到羲皇。\n","id":59939,"chapter":"卷二十九","chapternum":29,"title":"重過何氏","titledesc":"","collection":"","collectiondesc":"","poemindex":25},{"author":"杜甫","charstyle":"近體詩","content":"到此應常宿，相留可判年。\n蹉𧿶暮容色，悵望好林泉。\n何日霑微禄，歸山買薄田。\n斯遊恐不遂，把酒意茫然。\n","id":59940,"chapter":"卷二十九","chapternum":29,"title":"重過何氏","titledesc":"","collection":"","collectiondesc":"","poemindex":26},{"author":"杜甫","charstyle":"近體詩","content":"寂寞書齋裏，終朝獨爾思。\n更尋嘉樹傳，不忘角弓詩。\n裋褐風霜入，還丹日月遲。\n未因乗興去，空有鹿門期。\n","id":59941,"chapter":"卷二十九","chapternum":29,"title":"冬日有懷李白","titledesc":"","collection":"","collectiondesc":"","poemindex":27},{"author":"杜甫","charstyle":"近體詩","content":"守歲阿戎家，椒盤已頌花。\n盍簪喧櫪馬，列炬散林鴉。\n四十眀朝過，飛騰暮景斜。\n誰能更拘束，爛醉是生涯。\n","id":59942,"chapter":"卷二十九","chapternum":29,"title":"杜位宅守歳","titledesc":"","collection":"","collectiondesc":"","poemindex":28},{"author":"杜甫","charstyle":"近體詩","content":"應為西陂好，金錢罄一餐。\n飯抄雲子白，𤓰嚼水精寒。\n無計迴船下，空愁避酒難。\n主人情爛漫，持荅翠琅玕。\n","id":59943,"chapter":"卷二十九","chapternum":29,"title":"與鄠縣源大少府宴渼陂","titledesc":"","collection":"","collectiondesc":"","poemindex":29},{"author":"杜甫","charstyle":"近體詩","content":"蕭史幽棲地，林間踏鳯毛。\n洑流何處入，亂石閉門髙。\n客醉揮金椀，詩成得繡袍。\n清秋多宴㑹，終日困香醪。\n","id":59944,"chapter":"卷二十九","chapternum":29,"title":"崔駙馬山亭宴集","titledesc":"","collection":"","collectiondesc":"","poemindex":30},{"author":"杜甫","charstyle":"近體詩","content":"今日潘懷縣，同時陸浚儀。\n坐開桑落酒，來把菊花枝。\n天宇清霜淨，公堂宿霧披。\n晚酣留客舞，鳬舄共差池。\n","id":59945,"chapter":"卷二十九","chapternum":29,"title":"九日楊奉先㑹白水崔明府","titledesc":"","collection":"","collectiondesc":"","poemindex":31},{"author":"杜甫","charstyle":"近體詩","content":"好去張公子，通家别恨添。\n兩行秦樹直，萬㸃蜀山尖。\n御史新騘馬，叅軍舊紫髯。\n皇華吾善處，於汝定無嫌。\n","id":59946,"chapter":"卷二十九","chapternum":29,"title":"送張二十參軍赴蜀州因呈楊五侍御","titledesc":"","collection":"","collectiondesc":"","poemindex":32},{"author":"杜甫","charstyle":"近體詩","content":"落日放船好，輕風生浪遲。\n竹深留客處，荷淨納涼時。\n公子調氷水，佳人雪藕絲。\n片雲頭上黒，應是雨催詩。\n","id":59947,"chapter":"卷二十九","chapternum":29,"title":"陪諸貴公子丈八溝㩦妓納涼晩際遇雨","titledesc":"","collection":"","collectiondesc":"","poemindex":33},{"author":"杜甫","charstyle":"近體詩","content":"雨來霑席上，風急打船頭。\n越女紅裠濕，燕姬翠黛愁。\n纜侵堤栁繫，幔卷浪花浮。\n歸路翻蕭颯，陂塘五月秋。\n","id":59948,"chapter":"卷二十九","chapternum":29,"title":"陪諸貴公子丈八溝㩦妓納涼晩際遇雨","titledesc":"","collection":"","collectiondesc":"","poemindex":34},{"author":"杜甫","charstyle":"近體詩","content":"昔别是何處，相逢皆老夫。\n故人還寂寞，削跡共艱虞。\n自失論文友，空知賣酒壚。\n平生飛動意，見爾不能無。\n","id":59949,"chapter":"卷二十九","chapternum":29,"title":"贈髙式顔","titledesc":"","collection":"","collectiondesc":"","poemindex":35},{"author":"杜甫","charstyle":"近體詩","content":"嚴警當寒夜，前軍落大星。\n壯夫思感决，哀詔惜精靈。\n王者今無戰，書生已勒銘。\n封侯意疎濶，編簡為誰青。\n","id":59950,"chapter":"卷二十九","chapternum":29,"title":"故武衛將軍挽歌","titledesc":"","collection":"","collectiondesc":"","poemindex":36},{"author":"杜甫","charstyle":"近體詩","content":"舞劍過人絶，鳴弓射獸能。\n銛鋒行愜順，猛噬失蹻騰。\n赤羽千夫膳，黄河十月氷。\n横行沙漠外，神速至今稱。\n","id":59951,"chapter":"卷二十九","chapternum":29,"title":"故武衛將軍挽歌","titledesc":"","collection":"","collectiondesc":"","poemindex":37},{"author":"杜甫","charstyle":"近體詩","content":"哀挽青門去，新阡絳水遥。\n路人紛雨泣，天意颯風飈。\n部曲精仍銳，匈奴氣不驕。\n無由覩雄略，大樹日蕭蕭。\n","id":59952,"chapter":"卷二十九","chapternum":29,"title":"故武衛將軍挽歌","titledesc":"","collection":"","collectiondesc":"","poemindex":38},{"author":"杜甫","charstyle":"近體詩","content":"不作河西尉，凄涼為折腰。\n老夫怕趨走，率府且逍遥。\n耽酒須微禄，狂歌託聖朝。\n故山歸興盡，廻首向風飈。\n","id":59953,"chapter":"卷二十九","chapternum":29,"title":"官定後戲贈","titledesc":"","collection":"","collectiondesc":"","poemindex":39},{"author":"杜甫","charstyle":"近體詩","content":"戰哭多新鬼，愁吟獨老翁。\n亂雲低薄暮，急雪舞廻風。\n瓢棄樽無緑，爐存火似紅。\n數州消息斷，愁坐正書空。\n","id":59954,"chapter":"卷二十九","chapternum":29,"title":"對雪","titledesc":"","collection":"","collectiondesc":"","poemindex":40},{"author":"杜甫","charstyle":"近體詩","content":"今夜鄜州月，閨中只獨看。\n遥憐小兒女，未解憶長安。\n香霧雲鬟濕，清輝玉臂寒。\n何時倚虛幌，雙照淚痕乾。\n","id":59955,"chapter":"卷二十九","chapternum":29,"title":"月夜","titledesc":"","collection":"","collectiondesc":"","poemindex":41},{"author":"杜甫","charstyle":"近體詩","content":"近聞韋氏妹，迎在漢鍾離。\n郎伯殊方鎮，京華舊國移。\n春城迴北斗，郢樹發南枝。\n不見朝正使，啼痕滿面垂。\n","id":59956,"chapter":"卷二十九","chapternum":29,"title":"元日寄韋氏妹","titledesc":"","collection":"","collectiondesc":"","poemindex":42},{"author":"杜甫","charstyle":"近體詩","content":"國破山河在，城春草木深。\n感時花濺涙，恨别鳥驚心。\n烽火連三月，家書抵萬金。\n白頭搔更短，渾欲不勝簪。\n","id":59957,"chapter":"卷二十九","chapternum":29,"title":"春望","titledesc":"","collection":"","collectiondesc":"","poemindex":43},{"author":"杜甫","charstyle":"近體詩","content":"驥子春猶隔，鶯歌煖正繁。\n别離驚節換，聰慧與誰論。\n澗水空山道，柴門老樹村。\n憶渠愁只睡，炙背俯晴軒。\n","id":59958,"chapter":"卷二十九","chapternum":29,"title":"憶幼子","titledesc":"","collection":"","collectiondesc":"","poemindex":44},{"author":"杜甫","charstyle":"近體詩","content":"西憶岐陽信，無人遂却迴。\n眼穿當落日，心死著寒灰。\n霧樹行相引，蓮峰望忽開。\n所親驚老痩，辛苦賊中來。\n","id":59959,"chapter":"卷二十九","chapternum":29,"title":"喜逹行在所","titledesc":"","collection":"","collectiondesc":"","poemindex":45},{"author":"杜甫","charstyle":"近體詩","content":"愁思胡笳夕，凄凉漢苑春。\n生還今日事，間道暫時人。\n司隸章初覩，南陽氣已新。\n喜心翻倒極，嗚咽淚霑巾。\n","id":59960,"chapter":"卷二十九","chapternum":29,"title":"喜逹行在所","titledesc":"","collection":"","collectiondesc":"","poemindex":46},{"author":"杜甫","charstyle":"近體詩","content":"死去憑誰報，歸來始自憐。\n猶瞻太白雪，喜遇武功天。\n影靜千官裏，心蘇七校前。\n今朝漢社稷，新數中興年。\n","id":59961,"chapter":"卷二十九","chapternum":29,"title":"喜逹行在所","titledesc":"","collection":"","collectiondesc":"","poemindex":47},{"author":"杜甫","charstyle":"近體詩","content":"天上秋期近，人間月影清。\n入河蟾不沒，擣藥兎長生。\n只益丹心苦，能添白髪明。\n干戈知滿地，休照國西營。\n","id":59962,"chapter":"卷二十九","chapternum":29,"title":"月","titledesc":"","collection":"","collectiondesc":"","poemindex":48},{"author":"杜甫","charstyle":"近體詩","content":"田園須蹔往，戎馬惜離羣。\n去逺留詩别，愁多任酒醺。\n一秋常苦雨，今日始無雲。\n山路時吹角，那堪處處聞。\n","id":59963,"chapter":"卷二十九","chapternum":29,"title":"留别賈嚴二閣老兩院補闕","titledesc":"","collection":"","collectiondesc":"","poemindex":49},{"author":"杜甫","charstyle":"近體詩","content":"三川不可到，歸路晩山稠。\n落雁浮寒水，飢烏集戍樓。\n市朝今日異，喪亂幾時休。\n逺媿梁江緫，還家尚黒頭。\n","id":59964,"chapter":"卷二十九","chapternum":29,"title":"晩行口號","titledesc":"","collection":"","collectiondesc":"","poemindex":50},{"author":"杜甫","charstyle":"近體詩","content":"燈花何太喜，酒緑正相親。\n醉裏從為客，詩成覺有神。\n兵戈猶在眼，儒術豈謀身。\n苦被微官縛，低頭媿野人。\n","id":59965,"chapter":"卷二十九","chapternum":29,"title":"獨酌成詩","titledesc":"","collection":"","collectiondesc":"","poemindex":51},{"author":"杜甫","charstyle":"近體詩","content":"仙仗離丹極，妖星照玉除。\n須為下殿走，不可好樓居。\n暫屈汾陽駕，聊飛燕將書。\n依然七廟略，更與萬方初。\n","id":59966,"chapter":"卷二十九","chapternum":29,"title":"收京","titledesc":"","collection":"","collectiondesc":"","poemindex":52},{"author":"杜甫","charstyle":"近體詩","content":"生意甘衰白，天涯正寂寥。\n忽聞哀痛詔，又下聖明朝。\n羽翼懐商老，文思憶帝堯。\n叨逢罪已日，霑灑望青霄。\n","id":59967,"chapter":"卷二十九","chapternum":29,"title":"收京","titledesc":"","collection":"","collectiondesc":"","poemindex":53},{"author":"杜甫","charstyle":"近體詩","content":"汗馬收宫闕，春城鏟賊壕。\n賞應歌杕杜，歸及薦櫻桃。\n雜鹵横戈數，功臣甲第髙。\n萬方頻送喜，無乃聖躬勞。\n","id":59968,"chapter":"卷二十九","chapternum":29,"title":"收京","titledesc":"","collection":"","collectiondesc":"","poemindex":54},{"author":"杜甫","charstyle":"近體詩","content":"花隠掖垣暮，啾啾棲鳥過。\n星臨萬户動，月傍九霄多。\n不寢聽金鑰，因風想玉珂。\n明朝有封事，數問夜如何。\n","id":59969,"chapter":"卷二十九","chapternum":29,"title":"春宿左省","titledesc":"","collection":"","collectiondesc":"","poemindex":55},{"author":"杜甫","charstyle":"近體詩","content":"冠冕通南極，文章落上台。\n詔從三殿去，碑到百蠻開。\n野館濃花發，春帆細雨來。\n不知滄海上，天遣幾時迴。\n","id":59970,"chapter":"卷二十九","chapternum":29,"title":"送翰林張司馬南海勒碑","titledesc":"","collection":"","collectiondesc":"","poemindex":56},{"author":"杜甫","charstyle":"近體詩","content":"晝刻傳呼淺，春旗簇仗齊。\n退朝花底散，歸院栁邊迷。\n樓雪融城濕，宫雲去殿低。\n避人焚諫草，騎馬欲雞棲。\n","id":59971,"chapter":"卷二十九","chapternum":29,"title":"晚出左掖","titledesc":"","collection":"","collectiondesc":"","poemindex":57},{"author":"杜甫","charstyle":"近體詩","content":"西掖梧桐樹，空留一院隂。\n艱難歸故里，去住損春心。\n宫殿青門隔，雲山紫邏深。\n人生五馬貴，莫受二毛侵。\n","id":59972,"chapter":"卷二十九","chapternum":29,"title":"送賈閣老出汝州","titledesc":"","collection":"","collectiondesc":"","poemindex":58},{"author":"杜甫","charstyle":"近體詩","content":"宫衣亦有名，端午被恩榮。\n細葛含風軟，香羅叠雪輕。\n自天題處濕，當暑著來清。\n意内稱長短，終身荷聖情。\n","id":59973,"chapter":"卷二十九","chapternum":29,"title":"端午日賜衣","titledesc":"","collection":"","collectiondesc":"","poemindex":59},{"author":"杜甫","charstyle":"近體詩","content":"才大今詩伯，家貧苦宦卑。\n飢寒奴僕賤，顔狀老翁為。\n同調嗟誰惜，論文笑自知。\n流傳江鮑體，相顧免無兒。\n","id":59974,"chapter":"卷二十九","chapternum":29,"title":"贈畢四","titledesc":"","collection":"","collectiondesc":"","poemindex":60},{"author":"杜甫","charstyle":"近體詩","content":"中允聲名久，如今契濶深。\n共傳收庾信，不比得陳琳。\n一病縁明主，三年獨此心。\n窮愁應有作，試誦白頭吟。\n","id":59975,"chapter":"卷二十九","chapternum":29,"title":"奉贈王中允〈維〉","titledesc":"","collection":"","collectiondesc":"","poemindex":61},{"author":"杜甫","charstyle":"近體詩","content":"韋曲花無頼，家家惱殺人。\n緑樽雖盡日，白髪好禁春。\n石角鈎衣破，藤枝刺眼新。\n何時占叢竹，頭戴小烏巾。\n","id":59976,"chapter":"卷二十九","chapternum":29,"title":"奉陪鄭駙馬韋曲","titledesc":"","collection":"","collectiondesc":"","poemindex":62},{"author":"杜甫","charstyle":"近體詩","content":"野寺垂楊裏，春畦亂水間。\n美花多映竹，好鳥不歸山。\n城郭終何事，風塵豈駐顔。\n誰能共公子，薄暮欲俱還。\n","id":59977,"chapter":"卷二十九","chapternum":29,"title":"奉陪鄭駙馬韋曲","titledesc":"","collection":"","collectiondesc":"","poemindex":63},{"author":"杜甫","charstyle":"近體詩","content":"此道昔歸順，西郊賊正繁。\n至今殘破膽，應有未招魂。\n近侍歸京邑，移官逺至尊。\n無才日衰老，駐馬望千門。\n","id":59978,"chapter":"卷二十九","chapternum":29,"title":"至徳二載甫自京金光門出間道歸鳯翔乾元初從左拾遺移華州掾與親故别因出此門有悲往事","titledesc":"","collection":"","collectiondesc":"","poemindex":64},{"author":"杜甫","charstyle":"近體詩","content":"安穏髙詹事，兵戈久索居。\n時來如宦逹，歲晚莫情疎。\n天上多鴻雁，池中足鯉魚。\n相看過半百，不寄一行書。\n","id":59979,"chapter":"卷二十九","chapternum":29,"title":"寄髙三十五詹事","titledesc":"","collection":"","collectiondesc":"","poemindex":65},{"author":"杜甫","charstyle":"近體詩","content":"寄語楊貟外，山寒少茯苓。\n歸來稍暄暖，當為斸青冥。\n翻動神仙窟，封題鳥獸形。\n兼將老藤杖，扶汝醉初醒。\n","id":59980,"chapter":"卷二十九","chapternum":29,"title":"路逢襄陽楊少府入城戱呈楊貟外綰〈甫赴華州日許寄貟外茯苓〉","titledesc":"","collection":"","collectiondesc":"","poemindex":66},{"author":"杜甫","charstyle":"近體詩","content":"近有平隂信，遥憐舍弟存。\n側身千里道，寄食一家村。\n烽舉新酣戰，啼垂舊血痕。\n不知臨老日，招得㡬人魂。\n","id":59981,"chapter":"卷二十九","chapternum":29,"title":"得弟消息","titledesc":"","collection":"","collectiondesc":"","poemindex":67},{"author":"杜甫","charstyle":"近體詩","content":"汝懦歸無計，吾衰徃未期。\n浪傳烏鵲喜，深負鶺鴒詩。\n生理何顔面，憂端且歲時。\n兩京三十口，雖在命如絲。\n","id":59982,"chapter":"卷二十九","chapternum":29,"title":"得弟消息","titledesc":"","collection":"","collectiondesc":"","poemindex":68},{"author":"杜甫","charstyle":"近體詩","content":"亂後誰歸得，他鄉勝故鄉。\n直為心厄苦，久念與存亡。\n汝書猶在壁，汝妾已辭房。\n舊犬知愁恨，垂頭傍我牀。\n","id":59983,"chapter":"卷二十九","chapternum":29,"title":"得舍弟消息","titledesc":"","collection":"","collectiondesc":"","poemindex":69},{"author":"杜甫","charstyle":"近體詩","content":"滿目悲生事，因人作逺遊。\n遲迴度隴怯，浩蕩及闗愁。\n水落魚龍夜，山空鳥䑕秋。\n西征問烽火，心折此淹留。\n","id":59984,"chapter":"卷二十九","chapternum":29,"title":"秦州雜詩","titledesc":"","collection":"","collectiondesc":"","poemindex":70},{"author":"杜甫","charstyle":"近體詩","content":"秦州山北寺，勝跡隗囂宫。\n苔蘚山門古，丹青野殿空。\n月明垂葉露，雲逐度溪風。\n清渭無情極，愁時獨向東。\n","id":59985,"chapter":"卷二十九","chapternum":29,"title":"秦州雜詩","titledesc":"","collection":"","collectiondesc":"","poemindex":71},{"author":"杜甫","charstyle":"近體詩","content":"州圖領同谷，驛道出流沙。\n降虜兼千帳，居人有萬家。\n馬驕珠汗落，胡舞白蹄斜。\n年少臨洮子，西來亦自誇。\n","id":59986,"chapter":"卷二十九","chapternum":29,"title":"秦州雜詩","titledesc":"","collection":"","collectiondesc":"","poemindex":72},{"author":"杜甫","charstyle":"近體詩","content":"鼓角縁邊郡，川原欲夜時。\n秋聽殷地發，風散入雲悲。\n抱葉寒蟬靜，歸山獨鳥遲。\n萬方聲一概，吾道竟何之。\n","id":59987,"chapter":"卷二十九","chapternum":29,"title":"秦州雜詩","titledesc":"","collection":"","collectiondesc":"","poemindex":73},{"author":"杜甫","charstyle":"近體詩","content":"南使宜天馬，由來萬匹强。\n浮雲連陣没，秋草徧山長。\n聞說真龍種，仍殘老驌驦。\n哀鳴思戰鬬，迥立向蒼蒼。\n","id":59988,"chapter":"卷二十九","chapternum":29,"title":"秦州雜詩","titledesc":"","collection":"","collectiondesc":"","poemindex":74},{"author":"杜甫","charstyle":"近體詩","content":"城上胡笳奏，山邊漢節歸。\n防河赴滄海，奉詔發金微。\n士苦形骸黒，旌疎鳥獸稀。\n那聞往來戍，恨解鄴城圍。\n","id":59989,"chapter":"卷二十九","chapternum":29,"title":"秦州雜詩","titledesc":"","collection":"","collectiondesc":"","poemindex":75},{"author":"杜甫","charstyle":"近體詩","content":"莽莽萬重山，孤城山谷間。\n無風雲出塞，不夜月臨闗。\n屬國歸何晩，樓蘭斬未還。\n煙塵獨長望，衰颯正摧顔。\n","id":59990,"chapter":"卷二十九","chapternum":29,"title":"秦州雜詩","titledesc":"","collection":"","collectiondesc":"","poemindex":76},{"author":"杜甫","charstyle":"近體詩","content":"聞道尋源使，從天此路迴。\n牽牛去㡬許，宛馬至今來。\n一望幽燕隔，何時郡國開。\n東征健兒盡，羌笛暮吹哀。\n","id":59991,"chapter":"卷二十九","chapternum":29,"title":"秦州雜詩","titledesc":"","collection":"","collectiondesc":"","poemindex":77},{"author":"杜甫","charstyle":"近體詩","content":"今日明人眼，臨池好驛亭。\n叢篁低地碧，髙栁半天青。\n稠疊多幽事，喧呼閲使星。\n老夫如有此，不異在郊坰。\n","id":59992,"chapter":"卷二十九","chapternum":29,"title":"秦州雜詩","titledesc":"","collection":"","collectiondesc":"","poemindex":78},{"author":"杜甫","charstyle":"近體詩","content":"雲氣接崑崙，涔涔塞雨繁。\n羌童看渭水，使客向河源。\n煙火軍中幕，牛羊嶺上村。\n所居秋草淨，正閉小蓬門。\n","id":59993,"chapter":"卷二十九","chapternum":29,"title":"秦州雜詩","titledesc":"","collection":"","collectiondesc":"","poemindex":79},{"author":"杜甫","charstyle":"近體詩","content":"蕭蕭古塞冷，漠漠秋雲低。\n黄鵠翅垂雨，蒼鷹飢啄泥。\n薊門誰自北，漢將獨征西。\n不意書生耳，臨衰厭鼓鞞。\n","id":59994,"chapter":"卷二十九","chapternum":29,"title":"秦州雜詩","titledesc":"","collection":"","collectiondesc":"","poemindex":80},{"author":"杜甫","charstyle":"近體詩","content":"山頭南郭寺，水號北流泉。\n老樹空庭得，清渠一邑傳。\n秋花危石底，晩景卧鐘邊。\n俛仰悲身世，溪風為颯然。\n","id":59995,"chapter":"卷二十九","chapternum":29,"title":"秦州雜詩","titledesc":"","collection":"","collectiondesc":"","poemindex":81},{"author":"杜甫","charstyle":"近體詩","content":"傳道東柯谷，深藏數十家。\n對門藤蓋瓦，映竹水穿沙。\n痩地飜宜粟，陽坡可種𤓰。\n船人近相報，但恐失桃花。\n","id":59996,"chapter":"卷二十九","chapternum":29,"title":"秦州雜詩","titledesc":"","collection":"","collectiondesc":"","poemindex":82},{"author":"杜甫","charstyle":"近體詩","content":"萬古仇池穴，潛通小有天。\n神魚人不見，福地語真傳。\n近接西南境，長懷十九泉。\n何時一茅屋，送老白雲邊。\n","id":59997,"chapter":"卷二十九","chapternum":29,"title":"秦州雜詩","titledesc":"","collection":"","collectiondesc":"","poemindex":83},{"author":"杜甫","charstyle":"近體詩","content":"未暇泛滄海，悠悠兵馬間。\n塞門風落木，客舎雨連山。\n阮籍行多興，龎公隱不還。\n東柯遂疎懶，休鑷鬢毛斑。\n","id":59998,"chapter":"卷二十九","chapternum":29,"title":"秦州雜詩","titledesc":"","collection":"","collectiondesc":"","poemindex":84},{"author":"杜甫","charstyle":"近體詩","content":"東柯好崖谷，不與衆峰羣。\n落日邀雙鳥，晴天卷片雲。\n野人矜險絶，水竹㑹平分。\n採藥吾將老，兒童未遣聞。\n","id":59999,"chapter":"卷二十九","chapternum":29,"title":"秦州雜詩","titledesc":"","collection":"","collectiondesc":"","poemindex":85},{"author":"杜甫","charstyle":"近體詩","content":"邊秋隂易久，不復辨晨光。\n簷雨亂淋幔，山雲低度牆。\n鸕鷀窺淺井，蚯蚓上深堂。\n車馬何蕭索，門前百草長。\n","id":60000,"chapter":"卷二十九","chapternum":29,"title":"秦州雜詩","titledesc":"","collection":"","collectiondesc":"","poemindex":86},{"author":"杜甫","charstyle":"近體詩","content":"地僻秋將盡，山髙客未歸。\n塞雲多斷續，邊日少光輝。\n警急烽常報，傳聞檄屢飛。\n西戎外甥國，何得迕天威。\n","id":60001,"chapter":"卷二十九","chapternum":29,"title":"秦州雜詩","titledesc":"","collection":"","collectiondesc":"","poemindex":87},{"author":"杜甫","charstyle":"近體詩","content":"鳯林戈未息，魚海路常難。\n候火雲烽峻，懸軍幕井乾。\n風連西極動，月過北庭寒。\n故老思飛將，何時議築壇。\n","id":60002,"chapter":"卷二十九","chapternum":29,"title":"秦州雜詩","titledesc":"","collection":"","collectiondesc":"","poemindex":88},{"author":"杜甫","charstyle":"近體詩","content":"唐堯真自聖，野老復何知。\n曬藥能無婦，應門幸有兒。\n藏書聞禹穴，讀記憶仇池。\n為報鴛行舊，鷦鷯在一枝。\n","id":60003,"chapter":"卷二十九","chapternum":29,"title":"秦州雜詩","titledesc":"","collection":"","collectiondesc":"","poemindex":89},{"author":"杜甫","charstyle":"近體詩","content":"戍鼓斷人行，秋邊一雁聲。\n露從今夜白，月是故鄉明。\n有弟皆分散，無家問死生。\n寄書長不逹，况乃未休兵。\n","id":60004,"chapter":"卷二十九","chapternum":29,"title":"月夜憶舍弟","titledesc":"","collection":"","collectiondesc":"","poemindex":90},{"author":"杜甫","charstyle":"近體詩","content":"杖錫何來此，秋風已颯然。\n雨荒深院菊，霜倒半池蓮。\n放逐寧違性，虗空不離禪。\n相逢成夜宿，隴月向人圎。\n","id":60005,"chapter":"卷二十九","chapternum":29,"title":"宿賛公房","titledesc":"","collection":"","collectiondesc":"","poemindex":91},{"author":"杜甫","charstyle":"近體詩","content":"萬里流沙道，西征過此門。\n但添新戰骨，不返舊征魂。\n樓角凌風迥，城隂帶水昏。\n傳聲看驛使，送節向河源。\n","id":60006,"chapter":"卷二十九","chapternum":29,"title":"東樓","titledesc":"","collection":"","collectiondesc":"","poemindex":92},{"author":"杜甫","charstyle":"近體詩","content":"天水秋雲薄，從西萬里風。\n今朝好晴景，久雨不妨農。\n塞栁行疎翠，山梨結小紅。\n胡笳樓上發，一雁入髙空。\n","id":60007,"chapter":"卷二十九","chapternum":29,"title":"雨晴","titledesc":"","collection":"","collectiondesc":"","poemindex":93},{"author":"杜甫","charstyle":"近體詩","content":"一縣蒲萄熟，秋山苜蓿多。\n闗雲常帶雨，塞水不成河。\n羌女輕烽燧，胡兒制駱駝。\n自傷遲暮眼，喪亂飽經過。\n","id":60008,"chapter":"卷二十九","chapternum":29,"title":"寓目","titledesc":"","collection":"","collectiondesc":"","poemindex":94},{"author":"杜甫","charstyle":"近體詩","content":"野寺殘僧少，山園細路髙。\n麝香眠石竹，鸚鵡啄金桃。\n亂石通人過，懸崖置屋牢。\n上方重閣晚，百里見秋毫。\n","id":60009,"chapter":"卷二十九","chapternum":29,"title":"山寺","titledesc":"","collection":"","collectiondesc":"","poemindex":95},{"author":"杜甫","charstyle":"近體詩","content":"聞道花門破，和親事却非。\n人憐漢公主，生得渡河歸。\n秋思抛雲髻，腰支賸寳衣。\n羣凶猶索戰，迴首意多違。\n","id":60010,"chapter":"卷二十九","chapternum":29,"title":"即事","titledesc":"","collection":"","collectiondesc":"","poemindex":96},{"author":"杜甫","charstyle":"近體詩","content":"愁眼看霜露，寒城菊自花。\n天風隨斷柳，客淚墮清笳。\n水淨樓隂直，山昏塞日斜。\n夜來歸鳥盡，啼殺後棲鴉。\n","id":60011,"chapter":"卷二十九","chapternum":29,"title":"遣懷","titledesc":"","collection":"","collectiondesc":"","poemindex":97},{"author":"杜甫","charstyle":"近體詩","content":"常時任顯晦，秋至輒分明。\n縱被微雲掩，終能永夜清。\n含星動雙闕，伴月落邊城。\n牛女年年渡，何曽風浪生。\n","id":60012,"chapter":"卷二十九","chapternum":29,"title":"天河","titledesc":"","collection":"","collectiondesc":"","poemindex":98},{"author":"杜甫","charstyle":"近體詩","content":"光細弦豈上，影斜輪未安。\n微升古塞外，已隱暮雲端。\n河漢不改色，關山空自寒。\n庭前有白露，暗滿菊花團。\n","id":60013,"chapter":"卷二十九","chapternum":29,"title":"初月","titledesc":"","collection":"","collectiondesc":"","poemindex":99},{"author":"杜甫","charstyle":"近體詩","content":"不獨避霜雪，其如儔侣稀。\n四時無失序，八月自知歸。\n春色豈相訪，衆雛還識機。\n故巢儻未毁，㑹傍主人飛。\n","id":60014,"chapter":"卷二十九","chapternum":29,"title":"歸燕","titledesc":"","collection":"","collectiondesc":"","poemindex":100},{"author":"杜甫","charstyle":"近體詩","content":"亦知戍不返，秋至拭清砧。\n已近苦寒月，況經長别心。\n寧辭搗熨倦，一寄塞垣深。\n用盡閨中力，君聼空外音。\n","id":60015,"chapter":"卷二十九","chapternum":29,"title":"𢷬衣","titledesc":"","collection":"","collectiondesc":"","poemindex":101},{"author":"杜甫","charstyle":"近體詩","content":"促織甚微細，哀音何動人。\n草根吟不穩，牀下夜相親。\n久客得無淚，放妻難及晨。\n悲絲與急管，感激異天真。\n","id":60016,"chapter":"卷二十九","chapternum":29,"title":"促織","titledesc":"","collection":"","collectiondesc":"","poemindex":102},{"author":"杜甫","charstyle":"近體詩","content":"幸因腐草出，敢近太陽飛。\n未足臨書卷，時能㸃客衣。\n隨風隔幔小，帶雨傍林微。\n十月清霜重，飄零何處歸。\n","id":60017,"chapter":"卷二十九","chapternum":29,"title":"螢火","titledesc":"","collection":"","collectiondesc":"","poemindex":103},{"author":"杜甫","charstyle":"近體詩","content":"摧折不自守，秋風吹若何。\n暫時花戴雪，幾處葉沉波。\n體弱春苖早，叢長夜露多。\n江湖後揺落，亦恐歲蹉𧿶。\n","id":60018,"chapter":"卷二十九","chapternum":29,"title":"蒹葭","titledesc":"","collection":"","collectiondesc":"","poemindex":104},{"author":"杜甫","charstyle":"近體詩","content":"青㝠亦自守，軟弱强扶持。\n味苦夏蟲避，叢卑春鳥疑。\n軒墀曽不重，剪伐欲無辭。\n幸近幽人屋，霜根結在兹。\n","id":60019,"chapter":"卷二十九","chapternum":29,"title":"苦竹","titledesc":"","collection":"","collectiondesc":"","poemindex":105},{"author":"杜甫","charstyle":"近體詩","content":"束薪已零落，瓠葉轉蕭疎。\n幸結白花了，寧辭青蔓除。\n秋蟲聲不去，暮雀意何如。\n寒事今牢落，人生亦有初。\n","id":60020,"chapter":"卷二十九","chapternum":29,"title":"除架","titledesc":"","collection":"","collectiondesc":"","poemindex":106},{"author":"杜甫","charstyle":"近體詩","content":"秋蔬擁霜露，豈敢惜凋殘。\n暮景數枝葉，天風吹汝寒。\n緑沾泥滓盡，香與歲時䦨。\n生意春如昨，悲君白玉盤。\n","id":60021,"chapter":"卷二十九","chapternum":29,"title":"廢畦","titledesc":"","collection":"","collectiondesc":"","poemindex":107},{"author":"杜甫","charstyle":"近體詩","content":"夕烽來不近，每日報平安。\n塞上傳光小，雲邊落㸃殘。\n照秦通警急，過隴自艱難。\n聞道蓬萊殿，千門立馬看。\n","id":60022,"chapter":"卷二十九","chapternum":29,"title":"夕烽","titledesc":"","collection":"","collectiondesc":"","poemindex":108},{"author":"杜甫","charstyle":"近體詩","content":"帶甲滿天地，胡為君逺行。\n親朋盡一哭，鞍馬去孤城。\n草木歲月晚，闗河霜雪清。\n别離巳昨日，因見古人情。\n","id":60023,"chapter":"卷二十九","chapternum":29,"title":"送逺","titledesc":"","collection":"","collectiondesc":"","poemindex":109},{"author":"杜甫","charstyle":"近體詩","content":"涼風起天末，君子意如何。\n鴻雁幾時到，江湖秋水多。\n文章憎命逹，魑魅喜人過。\n應共寃魂語，投時贈汨羅。\n","id":60024,"chapter":"卷二十九","chapternum":29,"title":"天末懷李白","titledesc":"","collection":"","collectiondesc":"","poemindex":110},{"author":"杜甫","charstyle":"近體詩","content":"翠栢苦猶食，晨霞髙可餐。\n世人共鹵莽，吾道屬艱難。\n不爨井晨凍，無衣牀夜寒。\n囊空恐羞澁，留得一錢看。\n","id":60025,"chapter":"卷二十九","chapternum":29,"title":"空囊","titledesc":"","collection":"","collectiondesc":"","poemindex":111},{"author":"杜甫","charstyle":"近體詩","content":"乗爾亦已久，天寒闗塞深。\n塵中老盡力，歲晩病傷心。\n毛骨豈殊衆，馴良猶至今。\n物微意不淺，感動一沉吟。\n","id":60026,"chapter":"卷二十九","chapternum":29,"title":"病馬","titledesc":"","collection":"","collectiondesc":"","poemindex":112},{"author":"杜甫","charstyle":"近體詩","content":"致此自僻逺，又非珠玉裝。\n如何有竒怪，每夜吐光芒。\n虎氣必騰趠，龍身寧久藏。\n風塵苦未息，持汝奉明王。\n","id":60027,"chapter":"卷二十九","chapternum":29,"title":"蕃劍","titledesc":"","collection":"","collectiondesc":"","poemindex":113},{"author":"杜甫","charstyle":"近體詩","content":"四鎮富精銳，摧鋒皆絶倫。\n還聞獻士卒，足以靜風塵。\n老馬夜知道，蒼鷹饑著人。\n臨危經久戰，用急始如神。\n","id":60028,"chapter":"卷二十九","chapternum":29,"title":"觀安西兵過赴闗中待命","titledesc":"","collection":"","collectiondesc":"","poemindex":114},{"author":"杜甫","charstyle":"近體詩","content":"竒兵不在衆，萬馬救中原。\n談笑無河北，心肝奉至尊。\n孤雲隨殺氣，飛鳥避轅門。\n竟日留歡樂，城池未覺喧。\n","id":60029,"chapter":"卷二十九","chapternum":29,"title":"觀安西兵過赴闗中待命","titledesc":"","collection":"","collectiondesc":"","poemindex":115},{"author":"杜甫","charstyle":"近體詩","content":"清秋望不極，迢遞起層隂。\n逺水兼天淨，孤城隠霧深。\n葉稀風更落，山迥日初沉。\n獨鶴歸何晚，昏鴉已滿林。\n","id":60030,"chapter":"卷二十九","chapternum":29,"title":"野望","titledesc":"","collection":"","collectiondesc":"","poemindex":116},{"author":"杜甫","charstyle":"近體詩","content":"多病秋風落，君來慰眼前。\n自聞茅屋趣，只想竹林眠。\n滿谷山雲起，侵籬澗水懸。\n嗣宗諸子姪，早覺仲容賢。\n","id":60031,"chapter":"卷二十九","chapternum":29,"title":"示姪佐","titledesc":"","collection":"","collectiondesc":"","poemindex":117},{"author":"杜甫","charstyle":"近體詩","content":"山晚浮雲合，歸時恐路迷。\n澗寒人欲到，村黒鳥應棲。\n野客茅茨小，田家樹木低。\n舊諳疎懶叔，須汝故相擕。\n","id":60032,"chapter":"卷二十九","chapternum":29,"title":"佐還山後寄","titledesc":"","collection":"","collectiondesc":"","poemindex":118},{"author":"杜甫","charstyle":"近體詩","content":"白露黄粱熟，分張素有期。\n巳應舂得細，頗覺寄來遲。\n味豈同金菊，香宜配緑葵。\n老人他日愛，正想滑流匙。\n","id":60033,"chapter":"卷二十九","chapternum":29,"title":"佐還山後寄","titledesc":"","collection":"","collectiondesc":"","poemindex":119},{"author":"杜甫","charstyle":"近體詩","content":"㡬道泉澆圃，交横落慢坡。\n葳㽔秋葉少，隠映野雲多。\n隔沼連香芰，通林帶女蘿。\n甚聞霜薤白，重恵意如何。\n","id":60034,"chapter":"卷二十九","chapternum":29,"title":"佐還山後寄","titledesc":"","collection":"","collectiondesc":"","poemindex":120},{"author":"杜甫","charstyle":"近體詩","content":"隠者柴門内，畦蔬繞舍秋。\n盈筐承露薤，不待致書求。\n束比青蒭色，圎齊玉筯頭。\n衰年闗鬲冷，味煖併無憂。\n","id":60035,"chapter":"卷二十九","chapternum":29,"title":"秋日阮隠居致薤三十束","titledesc":"","collection":"","collectiondesc":"","poemindex":121},{"author":"杜甫","charstyle":"近體詩","content":"錦里煙塵外，江村八九家。\n圎荷浮小葉，細麥落輕花。\n卜宅從兹老，為農去國賒。\n逺慚勾漏令，不得問丹砂。\n","id":60036,"chapter":"卷二十九","chapternum":29,"title":"為農","titledesc":"","collection":"","collectiondesc":"","poemindex":122},{"author":"杜甫","charstyle":"近體詩","content":"患氣輕時久，臨江卜宅新。\n喧卑方避俗，疎快頗宜人。\n有客過茅宇，呼兒正葛巾。\n自鋤稀菜甲，小摘為情親。\n","id":60037,"chapter":"卷二十九","chapternum":29,"title":"賔至","titledesc":"","collection":"","collectiondesc":"","poemindex":123},{"author":"杜甫","charstyle":"近體詩","content":"田舍清江曲，柴門古道旁。\n草深迷市井，地僻懶衣裳。\n攑柳枝枝弱，枇杷樹樹香。\n鸕鷀西日照，曬翅滿魚梁。\n","id":60038,"chapter":"卷二十九","chapternum":29,"title":"田舍","titledesc":"","collection":"","collectiondesc":"","poemindex":124},{"author":"杜甫","charstyle":"近體詩","content":"時出碧雞坊，西郊向草堂。\n市橋官栁細，江路野梅香。\n傍架齊書帙，看題減藥囊。\n無人覺來徃，疎懶意何長。\n","id":60039,"chapter":"卷二十九","chapternum":29,"title":"西郊","titledesc":"","collection":"","collectiondesc":"","poemindex":125},{"author":"杜甫","charstyle":"近體詩","content":"干戈猶未定，弟妺各何之。\n拭淚霑襟血，梳頭滿面絲。\n地卑荒野大，天逺暮江遲。\n衰疾那能久，應無見汝時。\n","id":60040,"chapter":"卷二十九","chapternum":29,"title":"遣興","titledesc":"","collection":"","collectiondesc":"","poemindex":126},{"author":"杜甫","charstyle":"近體詩","content":"霜露晚凄凄，髙天逐望低。\n逺煙鹽井上，斜景雪峯西。\n故國猶兵馬，他鄉亦鼓鼙。\n江城今夜客，還與舊烏啼。\n","id":60041,"chapter":"卷二十九","chapternum":29,"title":"出郭","titledesc":"","collection":"","collectiondesc":"","poemindex":127},{"author":"杜甫","charstyle":"近體詩","content":"相近竹參差，相過人不知。\n幽花欹滿樹，小水細通池。\n歸客村非逺，殘樽席更移。\n看君多道氣，從此數追随。\n","id":60042,"chapter":"卷二十九","chapternum":29,"title":"過南鄰朱山人水亭","titledesc":"","collection":"","collectiondesc":"","poemindex":128},{"author":"杜甫","charstyle":"近體詩","content":"何限倚山木，吟詩秋葉黄。\n蟬聲集古寺，鳥影度寒塘。\n風物悲遊子，登臨憶侍郎。\n老夫貪佛日，隨意宿僧房。\n","id":60043,"chapter":"卷二十九","chapternum":29,"title":"和裴廸登新津寺寄王侍郎","titledesc":"","collection":"","collectiondesc":"","poemindex":129},{"author":"杜甫","charstyle":"近體詩","content":"歲暮逺為客，邊隅還用兵。\n煙塵犯雪嶺，鼓角動江城。\n天地日流血，朝廷誰請纓。\n濟時敢愛死，寂寞壯心驚。\n","id":60044,"chapter":"卷二十九","chapternum":29,"title":"歲暮","titledesc":"","collection":"","collectiondesc":"","poemindex":130},{"author":"杜甫","charstyle":"近體詩","content":"力疾坐清曉，來時悲早春。\n轉添愁伴客，更覺老隨人。\n紅入桃花嫩，青歸栁葉新。\n望鄉應未已，四海尚風塵。\n","id":60045,"chapter":"卷二十九","chapternum":29,"title":"奉詶李都督表丈早春作","titledesc":"","collection":"","collectiondesc":"","poemindex":131},{"author":"杜甫","charstyle":"近體詩","content":"囀枝黄鳥近，泛渚白鷗輕。\n一徑野花落，孤村春水生。\n衰年催釀黍，細雨更移橙。\n漸喜交遊絶，幽居不用名。\n","id":60046,"chapter":"卷二十九","chapternum":29,"title":"遣意","titledesc":"","collection":"","collectiondesc":"","poemindex":132},{"author":"杜甫","charstyle":"近體詩","content":"簷影微微落，津流脉脉斜。\n野船明細火，宿雁聚圓沙。\n雲掩初弦月，香傳小樹花。\n鄰人有美酒，稚子夜能賒。\n","id":60047,"chapter":"卷二十九","chapternum":29,"title":"遣意","titledesc":"","collection":"","collectiondesc":"","poemindex":133},{"author":"杜甫","charstyle":"近體詩","content":"野日荒荒白，春流泯泯清。\n渚蒲隨地有，村逕逐門成。\n只作披衣慣，常從漉酒生。\n眼邊無俗物，多病也身輕。\n","id":60048,"chapter":"卷二十九","chapternum":29,"title":"漫成","titledesc":"","collection":"","collectiondesc":"","poemindex":134},{"author":"杜甫","charstyle":"近體詩","content":"江皋已仲春，花下復清晨。\n仰面貪看鳥，回頭錯應人。\n讀書難字過，對酒滿壺頻。\n近識峨眉老，知予懶是真。\n","id":60049,"chapter":"卷二十九","chapternum":29,"title":"漫成","titledesc":"","collection":"","collectiondesc":"","poemindex":135},{"author":"杜甫","charstyle":"近體詩","content":"好雨知時節，當春乃發生。\n隨風潛入夜，潤物細無聲。\n野徑雲俱黒，江船火獨明。\n曉看紅濕處，花重錦官城。\n","id":60050,"chapter":"卷二十九","chapternum":29,"title":"春夜喜雨","titledesc":"","collection":"","collectiondesc":"","poemindex":136},{"author":"杜甫","charstyle":"近體詩","content":"三月桃花浪，江流復舊痕。\n朝來沒沙尾，碧色動柴門。\n接縷垂芳餌，連筒灌小園。\n已添無數鳥，爭浴故相喧。\n","id":60051,"chapter":"卷二十九","chapternum":29,"title":"春水","titledesc":"","collection":"","collectiondesc":"","poemindex":137},{"author":"杜甫","charstyle":"近體詩","content":"坦腹江亭暖，長吟野望時。\n水流心不競，雲在意俱遲。\n寂寂春將晚，欣欣物自私。\n故林歸未得，排悶强裁詩。\n","id":60052,"chapter":"卷二十九","chapternum":29,"title":"江亭","titledesc":"","collection":"","collectiondesc":"","poemindex":138},{"author":"杜甫","charstyle":"近體詩","content":"蕭蕭風色暮，江頭人不行。\n村舂雨外急，鄰火夜深明。\n胡羯何多難，漁樵寄此生。\n中原有兄弟，萬里正含情。\n","id":60053,"chapter":"卷二十九","chapternum":29,"title":"村夜","titledesc":"","collection":"","collectiondesc":"","poemindex":139},{"author":"杜甫","charstyle":"近體詩","content":"春來常早起，幽事頗相闗。\n帖石防隤岸，開林出逺山。\n一丘藏曲折，緩歩有躋攀。\n童僕來城市，瓶中得酒還。\n","id":60054,"chapter":"卷二十九","chapternum":29,"title":"早起","titledesc":"","collection":"","collectiondesc":"","poemindex":140},{"author":"杜甫","charstyle":"近體詩","content":"落日在簾鈎，溪邊春事幽。\n芳菲縁岸圃，樵爨倚灘舟。\n啅雀爭枝墜，飛蟲滿院遊。\n濁醪誰造汝，一酌散千憂。\n","id":60055,"chapter":"卷二十九","chapternum":29,"title":"落日","titledesc":"","collection":"","collectiondesc":"","poemindex":141},{"author":"杜甫","charstyle":"近體詩","content":"整履步青蕪，荒庭日欲晡。\n芹泥隨燕觜，花蘂上蜂鬚。\n把酒從衣濕，吟詩信杖扶。\n敢論才見忌，實有醉如愚。\n","id":60056,"chapter":"卷二十九","chapternum":29,"title":"徐步","titledesc":"","collection":"","collectiondesc":"","poemindex":142},{"author":"杜甫","charstyle":"近體詩","content":"寒食江村路，風花髙下飛。\n汀煙輕冉冉，竹日淨暉暉。\n田父要皆去，鄰家問不違。\n地偏相識盡，雞犬亦忘歸。\n","id":60057,"chapter":"卷二十九","chapternum":29,"title":"寒食","titledesc":"","collection":"","collectiondesc":"","poemindex":143},{"author":"杜甫","charstyle":"近體詩","content":"茂陵多病後，尚愛卓文君。\n酒肆人間世，琴臺日暮雲。\n野花留寳靨，蔓草見羅裠。\n歸鳯求凰意，寥寥不復聞。\n","id":60058,"chapter":"卷二十九","chapternum":29,"title":"琴臺","titledesc":"","collection":"","collectiondesc":"","poemindex":144},{"author":"杜甫","charstyle":"近體詩","content":"故人南郡去，去索作碑錢。\n本賣文為活，翻令室倒懸。\n荆扉深蔓草，土銼冷疎烟。\n老罷休無賴，歸來省醉眠。\n","id":60059,"chapter":"卷二十九","chapternum":29,"title":"聞斛斯六官未歸","titledesc":"","collection":"","collectiondesc":"","poemindex":145},{"author":"杜甫","charstyle":"近體詩","content":"野寺江天豁，山扉花竹幽。\n詩應有神助，吾得及春遊。\n徑石相縈帶，川雲自去留。\n禪枝宿衆鳥，漂轉暮歸愁。\n","id":60060,"chapter":"卷二十九","chapternum":29,"title":"遊修覺寺","titledesc":"","collection":"","collectiondesc":"","poemindex":146},{"author":"杜甫","charstyle":"近體詩","content":"寺憶新遊處，橋憐再渡時。\n江山如有待，花栁更無私。\n野潤煙光薄，沙暄日色遲。\n客愁全為減，捨此復何之。\n","id":60061,"chapter":"卷二十九","chapternum":29,"title":"後遊","titledesc":"","collection":"","collectiondesc":"","poemindex":147},{"author":"杜甫","charstyle":"近體詩","content":"村晚驚風度，庭幽過雨霑。\n夕陽薫細草，江色映疎簾。\n書亂誰能帙，盃乾可自添。\n時聞有餘論，未怪老夫潛。\n","id":60062,"chapter":"卷二十九","chapternum":29,"title":"晚晴","titledesc":"","collection":"","collectiondesc":"","poemindex":148},{"author":"杜甫","charstyle":"近體詩","content":"涼氣晚蕭蕭，江雲亂眼飄。\n風鴛藏近渚，雨燕集深條。\n黄綺終辭漢，巢由不見堯。\n草堂樽酒在，幸得過清朝。\n","id":60063,"chapter":"卷二十九","chapternum":29,"title":"朝雨","titledesc":"","collection":"","collectiondesc":"","poemindex":149},{"author":"杜甫","charstyle":"近體詩","content":"野橋齊度馬，秋望轉悠哉。\n竹覆青城合，江從灌口來。\n入村樵徑引，嘗果栗皺開。\n落盡髙天日，幽人未遣迴。\n","id":60064,"chapter":"卷二十九","chapternum":29,"title":"野望因過常少仙","titledesc":"","collection":"","collectiondesc":"","poemindex":150},{"author":"杜甫","charstyle":"近體詩","content":"當代論才子，如公復㡬人。\n驊騮開道路，鷹隼出風塵。\n行色秋將晚，交情老更親。\n天涯喜相見，披豁對吾真。\n","id":60065,"chapter":"卷二十九","chapternum":29,"title":"奉簡髙三十五使君","titledesc":"","collection":"","collectiondesc":"","poemindex":151},{"author":"杜甫","charstyle":"近體詩","content":"古寺僧牢落，空房客寓居。\n故人供禄米，鄰舍與園蔬。\n䨇樹容聽法，三車肯載書。\n草玄吾豈敢，賦或似相如。\n","id":60066,"chapter":"卷二十九","chapternum":29,"title":"酬髙使君相贈","titledesc":"","collection":"","collectiondesc":"","poemindex":152},{"author":"杜甫","charstyle":"近體詩","content":"荒村建子月，獨樹老夫家。\n霧裏江船度，風前逕竹斜。\n寒魚依密藻，宿鷺起圎沙。\n蜀酒禁愁得，無錢何處賒。\n","id":60067,"chapter":"卷二十九","chapternum":29,"title":"草堂即事","titledesc":"","collection":"","collectiondesc":"","poemindex":153},{"author":"杜甫","charstyle":"近體詩","content":"暫往比鄰去，空問二妙歸。\n幽棲誠簡略，衰白已光輝。\n野外貧家逺，村中好客稀。\n論文或不媿，肯重欵柴扉。\n","id":60068,"chapter":"卷二十九","chapternum":29,"title":"范二貟外邈吳十侍御郁特枉駕闕展待聊寄此","titledesc":"","collection":"","collectiondesc":"","poemindex":154},{"author":"杜甫","charstyle":"近體詩","content":"方丈渾連水，天台總映雲。\n人間長見畵，老去恨空聞。\n范蠡舟偏小，王喬鶴不羣。\n此生隨萬物，何路出塵氛。\n","id":60069,"chapter":"卷二十九","chapternum":29,"title":"觀李固請司馬弟山水圖","titledesc":"","collection":"","collectiondesc":"","poemindex":155},{"author":"杜甫","charstyle":"近體詩","content":"髙浪垂飜屋，崩崖欲壓牀。\n野橋分子細，沙岸繞微茫。\n紅浸珊瑚短，青懸薜荔長。\n浮查並坐得，仙老暫相將。\n","id":60070,"chapter":"卷二十九","chapternum":29,"title":"觀李固請司馬弟山水圖","titledesc":"","collection":"","collectiondesc":"","poemindex":156},{"author":"杜甫","charstyle":"近體詩","content":"生死論交地，何由見一人。\n悲君隨燕雀，薄宦走風塵。\n綿谷元通漢，沱江不向秦。\n五陵花滿眼，傳語故鄉春。\n","id":60071,"chapter":"卷二十九","chapternum":29,"title":"贈别何邕","titledesc":"","collection":"","collectiondesc":"","poemindex":157},{"author":"杜甫","charstyle":"近體詩","content":"戎馬交馳際，柴門老病身。\n把君詩過日，念此别驚神。\n地濶峨眉晚，天髙峴首春。\n為於耆舊内，試覓姓龎人。\n","id":60072,"chapter":"卷二十九","chapternum":29,"title":"贈别鄭鍊赴襄陽","titledesc":"","collection":"","collectiondesc":"","poemindex":158},{"author":"杜甫","charstyle":"近體詩","content":"南海春天外，功曹幾月程。\n峽雲籠樹小，湖日落船明。\n交趾丹沙重，韶州白葛輕。\n幸君因估客，時寄錦官城。\n","id":60073,"chapter":"卷二十九","chapternum":29,"title":"送叚功曹歸廣州","titledesc":"","collection":"","collectiondesc":"","poemindex":159},{"author":"杜甫","charstyle":"近體詩","content":"早花隨處發，春鳥異方啼。\n萬里清江上，三年落日低。\n畏人成小築，褊性合幽棲。\n門逕從榛草，無心走馬蹄。\n","id":60074,"chapter":"卷二十九","chapternum":29,"title":"畏人","titledesc":"","collection":"","collectiondesc":"","poemindex":160},{"author":"杜甫","charstyle":"近體詩","content":"賤子何人記，迷方著處家。\n竹風連野色，江沫擁春沙。\n種藥扶衰病，吟詩解歎嗟。\n似聞胡騎走，失喜問京華。\n","id":60075,"chapter":"卷二十九","chapternum":29,"title":"逺遊","titledesc":"","collection":"","collectiondesc":"","poemindex":161},{"author":"杜甫","charstyle":"近體詩","content":"去郭軒楹敞，無村眺望賒。\n澄江平少岸，幽樹晚多花。\n細雨魚兒出，微風燕子斜。\n城中十萬户，此地兩三家。\n","id":60076,"chapter":"卷二十九","chapternum":29,"title":"水檻遣心","titledesc":"","collection":"","collectiondesc":"","poemindex":162},{"author":"杜甫","charstyle":"近體詩","content":"蜀天常夜雨，江檻已朝晴。\n葉潤林塘密，衣乾枕席清。\n不堪秖老病，何得尚浮名。\n淺把㳙㳙酒，深憑送此生。\n","id":60077,"chapter":"卷二十九","chapternum":29,"title":"水檻遣心","titledesc":"","collection":"","collectiondesc":"","poemindex":163},{"author":"杜甫","charstyle":"近體詩","content":"用拙存吾道，幽居近物情。\n桑麻深雨露，燕雀半生成。\n村鼓時時急，漁舟箇箇輕。\n杖藜從白首，心跡喜雙清。\n","id":60078,"chapter":"卷二十九","chapternum":29,"title":"屏跡","titledesc":"","collection":"","collectiondesc":"","poemindex":164},{"author":"杜甫","charstyle":"近體詩","content":"晚起家何事，無營地轉幽。\n竹光團野色，舍影漾江流。\n失學從兒懶，長貧任婦愁。\n百年渾得醉，一月不梳頭。\n","id":60079,"chapter":"卷二十九","chapternum":29,"title":"屏跡","titledesc":"","collection":"","collectiondesc":"","poemindex":165},{"author":"杜甫","charstyle":"近體詩","content":"伊昔黄花酒，如今白髪翁。\n追歡筋力異，望逺歲時同。\n弟妺悲歌裏，朝廷醉眼中。\n兵戈與闗塞，此日意無窮。\n","id":60080,"chapter":"卷二十九","chapternum":29,"title":"九日登梓州城","titledesc":"","collection":"","collectiondesc":"","poemindex":166},{"author":"杜甫","charstyle":"近體詩","content":"九日應愁思，經時冐險艱。\n不眠持漢節，何路出巴山。\n小驛香醪嫩，重巖細菊斑。\n遥知簇鞍馬，迴首白雲間〈寶應元年四月代宗即位召武入朝是年徐知道反武阻兵九月尚未出巴〉。\n","id":60081,"chapter":"卷二十九","chapternum":29,"title":"九日奉寄嚴大夫","titledesc":"","collection":"","collectiondesc":"","poemindex":167},{"author":"杜甫","charstyle":"近體詩","content":"地下蘇司業，情親獨有君。\n那因喪亂後，便有死生分。\n老罷知明鏡，悲來望白雲。\n自從失詞伯，不復更論文。\n","id":60082,"chapter":"卷二十九","chapternum":29,"title":"懷舊","titledesc":"","collection":"","collectiondesc":"","poemindex":168},{"author":"杜甫","charstyle":"近體詩","content":"鄭老身仍竄，台州信始傳。\n為農山澗曲，卧病海雲邊。\n世已疎儒素，人猶乞酒錢。\n徒勞望牛斗，無計斸龍泉。\n","id":60083,"chapter":"卷二十九","chapternum":29,"title":"所思〈得台州鄭司户䖍消息〉","titledesc":"","collection":"","collectiondesc":"","poemindex":169},{"author":"杜甫","charstyle":"近體詩","content":"不見李生久，佯狂真可哀。\n世人皆欲殺，吾意獨憐才。\n敏捷詩千首，飄零酒一杯。\n匡山讀書處，頭白好歸來。\n","id":60084,"chapter":"卷二十九","chapternum":29,"title":"不見〈近無李白消息〉","titledesc":"","collection":"","collectiondesc":"","poemindex":170},{"author":"杜甫","charstyle":"近體詩","content":"勝地初相引，徐行得自娛。\n見輕吹鳥毳，隨意數花鬚。\n細草稱偏坐，香醪懶再沽。\n醉歸應犯夜，可怕李金吾。\n","id":60085,"chapter":"卷二十九","chapternum":29,"title":"陪李金吾花下飲","titledesc":"","collection":"","collectiondesc":"","poemindex":171}]