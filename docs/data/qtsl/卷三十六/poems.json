[{"author":"韋應物","charstyle":"古體詩","id":60670,"chapter":"卷三十六","chapternum":36,"title":"相逢行","titledesc":"","content":"二十登漢朝英聲邁今古適從東方來又欲謁明主猶酣新豐酒尚帶灞陵雨邂逅兩相逢别來問寒暑寧知白日晩暫向花間語忽聞長樂鐘走馬東西去","collection":"","collectiondesc":"","poemindex":1},{"author":"韋應物","charstyle":"古體詩","id":60671,"chapter":"卷三十六","chapternum":36,"title":"鷓鴣啼","titledesc":"","content":"可憐鷓鴣飛飛向樹南枝南枝日照暖北枝霜露滋露滋不堪棲使我夜常啼願逢雲中鶴啣我向寥廓願作城上烏一年生九雛何不舊巢住枝弱不得去何意道苦辛客子常畏人","collection":"","collectiondesc":"","poemindex":2},{"author":"韋應物","charstyle":"古體詩","id":60672,"chapter":"卷三十六","chapternum":36,"title":"擬古詩","titledesc":"","content":"辭君逺行邁飲此長恨端巳謂道里逺如何中險艱流水赴大壑孤雲還暮山無情尚有歸行子何獨難驅車背鄉園朔風卷行迹嚴冬霜斷肌日入不遑息憂歡容髪變寒暑人事易中心君詎知氷玉徒貞白","collection":"","collectiondesc":"","poemindex":3},{"author":"韋應物","charstyle":"古體詩","id":60673,"chapter":"卷三十六","chapternum":36,"title":"擬古詩","titledesc":"","content":"黄鳥何闗闗幽蘭亦靡靡此時深閨婦日照紗窗裏娟娟雙青蛾微微啟玉齒自惜桃李年誤身遊俠子無事久離别不知今生死","collection":"","collectiondesc":"","poemindex":4},{"author":"韋應物","charstyle":"古體詩","id":60674,"chapter":"卷三十六","chapternum":36,"title":"擬古詩","titledesc":"","content":"綺樓何氛氲朝日正杲杲四壁含清風丹霞射其牖玉顔工哀囀絶代非世有但感離恨情不知誰家婦孤雲忽無色邊馬為迴首曲絶碧天髙餘聲散秋草徘徊帷中意獨夜不堪守思逐朔風翔一去千里道","collection":"","collectiondesc":"","poemindex":5},{"author":"韋應物","charstyle":"古體詩","id":60675,"chapter":"卷三十六","chapternum":36,"title":"擬古詩","titledesc":"","content":"嘉樹藹初緑蘼蕪吐幽芳君子不在賞寄之雲路長路長信難越惜此芳時歇孤鳥去不還緘情向天末","collection":"","collectiondesc":"","poemindex":6},{"author":"韋應物","charstyle":"古體詩","id":60676,"chapter":"卷三十六","chapternum":36,"title":"擬古詩","titledesc":"","content":"月滿秋夜長驚烏號北林天河横未落斗柄當西南寒蛩悲洞房好鳥無遺音商飇一夕至獨宿懐重衾舊交日千里隔我浮與沈人生豈草木寒暑移此心","collection":"","collectiondesc":"","poemindex":7},{"author":"韋應物","charstyle":"古體詩","id":60677,"chapter":"卷三十六","chapternum":36,"title":"擬古詩","titledesc":"","content":"春至林木變洞房夕含清單居誰能裁好鳥對我鳴良人久燕趙新愛移平生别時雙鴛綺留此千恨情碧草生舊迹緑琴歇芳聲思將魂夢歡反側寐不成擥衣迷所次起望空前庭孤影中自惻不知雙涕零","collection":"","collectiondesc":"","poemindex":8},{"author":"韋應物","charstyle":"古體詩","id":60678,"chapter":"卷三十六","chapternum":36,"title":"擬古詩","titledesc":"","content":"有客天一方寄我孤桐琴迢迢萬里隔託此傳幽音氷霜中自結龍鳯相與吟絃以昭清直漆以形交深","collection":"","collectiondesc":"","poemindex":9},{"author":"韋應物","charstyle":"古體詩","id":60679,"chapter":"卷三十六","chapternum":36,"title":"擬古詩","titledesc":"","content":"白日淇上沒空閨生逺愁寸心不可限淇水長悠悠芳樹正妍鬰春禽自相求徘徊東西廂孤妾誰與儔年華逐絲淚一落俱不収","collection":"","collectiondesc":"","poemindex":10},{"author":"韋應物","charstyle":"古體詩","id":60680,"chapter":"卷三十六","chapternum":36,"title":"雜體","titledesc":"","content":"沈沈匣中鏡為此塵垢蝕輝光何所如月在雲中黒南金既雕錯鞶帶共輝餙空存鑒物名坐使妍媸惑美人竭肝膽思照氷玉色自非磨瑩工日日空歎息","collection":"","collectiondesc":"","poemindex":11},{"author":"韋應物","charstyle":"古體詩","id":60681,"chapter":"卷三十六","chapternum":36,"title":"雜體","titledesc":"","content":"春羅雙鴛鴦出自寒夜女心精煙霧色指厯千萬緒長安貴豪家妖艶不可數裁此百日功唯將一朝舞舞罷復裁新豈思勞者苦","collection":"","collectiondesc":"","poemindex":12},{"author":"韋應物","charstyle":"古體詩","id":60682,"chapter":"卷三十六","chapternum":36,"title":"雜體","titledesc":"","content":"同聲自相應體質不必齊誰知賈人鐸能使大樂諧鏗鏘發宫徵和樂變其哀人神既昭享鳯鳥亦下來豈非至賤物一奏升天階物情茍有合莫問玉與泥","collection":"","collectiondesc":"","poemindex":13},{"author":"韋應物","charstyle":"古體詩","id":60683,"chapter":"卷三十六","chapternum":36,"title":"與友生野飲效陶體","titledesc":"","content":"攜酒花林下前有千載墳於時不共酌奈此泉下人始自翫芳物行當念徂春聊舒逺世蹤坐望還山雲且遂一歡笑焉知賤與貧","collection":"","collectiondesc":"","poemindex":14},{"author":"韋應物","charstyle":"古體詩","id":60684,"chapter":"卷三十六","chapternum":36,"title":"效陶彭澤","titledesc":"","content":"霜露悴百草時菊獨妍華物性有如此寒暑其奈何掇英泛濁醪日入㑹田家盡醉茅簷下一生豈在多","collection":"","collectiondesc":"","poemindex":15},{"author":"韋應物","charstyle":"古體詩","id":60685,"chapter":"卷三十六","chapternum":36,"title":"縣齋","titledesc":"","content":"仲春時景好草木漸舒榮公門且無事微雨園林清泱泱水泉動忻忻衆鳥鳴閒齋始延矚東作興庶甿即事玩文墨抱冲披道經於焉日澹泊徒使芳尊盈","collection":"","collectiondesc":"","poemindex":16},{"author":"韋應物","charstyle":"古體詩","id":60686,"chapter":"卷三十六","chapternum":36,"title":"觀早朝","titledesc":"","content":"伐鼓通嚴城車馬溢廣躔煌煌列明燭朝服照華鮮金門杳深沈尚聽清漏傳河漢忽巳沒司閽啟晨闗丹殿據龍首崔嵬對南山寒生千門裏日照雙闕間禁旅下成列爐香起中天輝輝覩明聖濟濟行俊賢媿無鴛鷺姿短翮空飛還誰當假毛羽雲路相追攀","collection":"","collectiondesc":"","poemindex":17},{"author":"韋應物","charstyle":"古體詩","id":60687,"chapter":"卷三十六","chapternum":36,"title":"燕居即事","titledesc":"","content":"蕭條竹林院風雨叢蘭折幽鳥林上啼青苔人跡絶燕居日巳永夏木紛成結几閣積羣書時來北窗閲","collection":"","collectiondesc":"","poemindex":18},{"author":"韋應物","charstyle":"古體詩","id":60688,"chapter":"卷三十六","chapternum":36,"title":"幽居","titledesc":"","content":"貴賤雖異等出門皆有營獨無外物牽遂此幽居情微雨夜來過不知春草生青山忽巳曙鳥雀繞舍鳴時與道人偶或隨樵者行自當安蹇劣誰謂薄世榮","collection":"","collectiondesc":"","poemindex":19},{"author":"韋應物","charstyle":"古體詩","id":60689,"chapter":"卷三十六","chapternum":36,"title":"曉坐西齋","titledesc":"","content":"鼕鼕城鼓動稍稍林鵶去栁意不勝春巖光巳知曙寢齋有單綈靈藥為朝茹盥潄忻景清焚香澄神慮公門自常事道心寧異處","collection":"","collectiondesc":"","poemindex":20},{"author":"韋應物","charstyle":"古體詩","id":60690,"chapter":"卷三十六","chapternum":36,"title":"野居","titledesc":"","content":"結髪屢辭秩立身本疎慢今得罷守歸幸無世欲患棲止且偏僻嬉遊無早晏逐兎上坡岡捕魚縁石澗髙歌意氣在貰酒貧居慣時啟北窗扉豈將文墨間","collection":"","collectiondesc":"","poemindex":21},{"author":"韋應物","charstyle":"古體詩","id":60691,"chapter":"卷三十六","chapternum":36,"title":"秋夜","titledesc":"","content":"暗窗涼葉動秋齋寢席單憂人半夜起明月在林端一與清景遇毎憶平生歡如何方惻愴披衣露更寒","collection":"","collectiondesc":"","poemindex":22},{"author":"韋應物","charstyle":"古體詩","id":60692,"chapter":"卷三十六","chapternum":36,"title":"西郊燕集","titledesc":"","content":"濟濟衆君子髙晏及時光羣山靄遐矚緑野布熈陽列坐遵曲岸披襟襲蘭芳野庖薦嘉魚激澗泛羽觴衆鳥鳴茂林緑草延髙岡盛時易徂謝浩思坐飄颺眷言同心友兹遊安可忘","collection":"","collectiondesc":"","poemindex":23},{"author":"韋應物","charstyle":"古體詩","id":60693,"chapter":"卷三十六","chapternum":36,"title":"南塘泛舟㑹元六昆季","titledesc":"","content":"端居倦時燠輕舟泛迴塘微風飄襟散横吹繞林長雲澹水容夕雨微荷氣涼一寫悁勤意寧用計華觴","collection":"","collectiondesc":"","poemindex":24},{"author":"韋應物","charstyle":"古體詩","id":60694,"chapter":"卷三十六","chapternum":36,"title":"郡齋雨中與諸文士燕集","titledesc":"","content":"兵衛森畫㦸宴寢凝清香海上風雨至逍遥池閣涼煩痾近消散嘉賔復滿堂自慚居處崇未覩斯民康理㑹是非遣性逹形迹忘鮮肥屬時禁蔬果幸見嘗俯飲一杯酒仰聆金玉章神歡體自輕意欲凌風翔呉中盛文史羣彦今汪洋方知大藩地豈曰財賦疆","collection":"","collectiondesc":"","poemindex":25},{"author":"韋應物","charstyle":"古體詩","id":60695,"chapter":"卷三十六","chapternum":36,"title":"登樂遊廟作","titledesc":"","content":"髙原出東城鬱鬱見咸陽上有千載事乃自漢宣皇頽壖久凌遲陳迹翳丘荒春草雖復緑驚風但飄揚周覽京城内雙闕起中央微鐘何處來暮色忽蒼蒼歌吹喧萬井車馬塞康莊昔人豈不爾百世同一傷歸當守冲漠跡寓心自忘","collection":"","collectiondesc":"","poemindex":26},{"author":"韋應物","charstyle":"古體詩","id":60696,"chapter":"卷三十六","chapternum":36,"title":"登西南岡卜居遇雨尋竹浪至灃壖縈帶數里清流茂樹雲物可賞","titledesc":"","content":"登髙創危構林表見川流微雨颯巳至蕭條川氣秋下尋宻竹盡忽曠沙際遊紆曲水分野綿延稼盈疇寒花明廢墟樵牧笑榛丘雲水成隂澹竹樹更清幽適自戀佳賞復兹永日留","collection":"","collectiondesc":"","poemindex":27},{"author":"韋應物","charstyle":"古體詩","id":60697,"chapter":"卷三十六","chapternum":36,"title":"灃上與幼遐月夜登西岡翫花","titledesc":"","content":"置酒臨髙隅佳人自城闕巳翫滿川花還看滿川月花月方浩然賞心何由歇","collection":"","collectiondesc":"","poemindex":28},{"author":"韋應物","charstyle":"古體詩","id":60698,"chapter":"卷三十六","chapternum":36,"title":"遊龍門香山泉","titledesc":"","content":"山水本自佳遊人已忘慮碧泉更幽絶賞愛未能去潺湲㵼幽磴繚繞帶嘉樹激轉忽殊流歸泓又同注羽觴自成翫永日亦延趣靈草有時香仙源不知處還當候圓月擕手重遊寓","collection":"","collectiondesc":"","poemindex":29},{"author":"韋應物","charstyle":"古體詩","id":60699,"chapter":"卷三十六","chapternum":36,"title":"龍門遊眺","titledesc":"","content":"鑿山導伊流中斷若天闢都門遥相望佳氣生朝夕素懐出塵意適有擕手客精舍繚層阿千龕鄰峭壁縁雲路猶緬憇澗鐘巳寂花樹發煙華淙流散石脈長嘯招逺風臨潭潄金碧日落望都城人間何役役","collection":"","collectiondesc":"","poemindex":30},{"author":"韋應物","charstyle":"古體詩","id":60700,"chapter":"卷三十六","chapternum":36,"title":"西郊遊矚","titledesc":"","content":"東風散餘沍陂水淡巳緑烟芳何處尋杳靄春山曲新禽弄暄節晴光泛嘉木一與諸君遊華觴忻見屬","collection":"","collectiondesc":"","poemindex":31},{"author":"韋應物","charstyle":"古體詩","id":60701,"chapter":"卷三十六","chapternum":36,"title":"再遊西郊渡","titledesc":"","content":"水曲一追遊遊人重懐戀嬋娟昨夜月還向波中見驚禽棲不定流芳寒未徧擕手更何時佇看花如霰","collection":"","collectiondesc":"","poemindex":32},{"author":"韋應物","charstyle":"古體詩","id":60702,"chapter":"卷三十六","chapternum":36,"title":"月谿與幼遐君貺同遊","titledesc":"","content":"岸篠覆迴谿迴溪曲如月沈沈水容緑寂寂流鶯歇淺石方凌亂遊禽時出沒半雨夕陽霏縁源雜花發明晨重來此同心應已闕","collection":"","collectiondesc":"","poemindex":33},{"author":"韋應物","charstyle":"古體詩","id":60703,"chapter":"卷三十六","chapternum":36,"title":"與幼遐君貺兄弟同遊白家竹潭","titledesc":"","content":"清賞非素期偶遊方自得前登絶嶺險下視深潭黒宻竹已成暮歸雲殊未極春鳥依谷喧紫蘭含幽色已將芳景遇復款平生憶終念一歡别臨風還黙黙","collection":"","collectiondesc":"","poemindex":34},{"author":"韋應物","charstyle":"古體詩","id":60704,"chapter":"卷三十六","chapternum":36,"title":"遊靈巖寺","titledesc":"","content":"始入松路永獨忻山寺幽不知臨絶檻乃見西江流呉岫分煙景楚甸散林丘方悟闗塞眇重軫故園愁聞鐘戒歸騎憇澗惜良遊地疎泉谷狹春深草木稠兹焉賞未極清景期杪秋","collection":"","collectiondesc":"","poemindex":35},{"author":"韋應物","charstyle":"古體詩","id":60705,"chapter":"卷三十六","chapternum":36,"title":"秋景詣琅琊精舍","titledesc":"","content":"屢訪塵外跡未窮幽賞情髙秋天景逺始見山水清上陟巖殿憇暮看雲壑平蒼茫寒色起迢遞晩鐘鳴意有清夜戀身為符竹嬰晤言緇衣子瀟灑中林行","collection":"","collectiondesc":"","poemindex":36},{"author":"韋應物","charstyle":"古體詩","id":60706,"chapter":"卷三十六","chapternum":36,"title":"善福精舍秋夜遲諸君","titledesc":"","content":"廣庭獨閒歩夜色方湛然丹閣已排雲皓月正髙懸繁露降秋節蒼林鬱芊芊仰觀天氣涼髙詠古人篇撫已亮無庸結交頼羣賢屬予翹思時方子中夜眠相去隔城闕佳期屢徂遷如何日夕待見月三四圓","collection":"","collectiondesc":"","poemindex":37},{"author":"韋應物","charstyle":"古體詩","id":60707,"chapter":"卷三十六","chapternum":36,"title":"東郊","titledesc":"","content":"吏舍跼終年出郊曠清曙楊栁散和風青山澹吾慮依叢適自憇縁澗還復去微雨靄芳原春鳩鳴何處樂幽心屢止遵事跡猶遽終罷期結廬慕陶真可庶","collection":"","collectiondesc":"","poemindex":38},{"author":"韋應物","charstyle":"古體詩","id":60708,"chapter":"卷三十六","chapternum":36,"title":"行寛禪師院","titledesc":"","content":"北望極長廊斜扉掩叢竹亭午一來尋院幽僧亦獨唯聞山鳥啼愛此林下宿","collection":"","collectiondesc":"","poemindex":39},{"author":"韋應物","charstyle":"古體詩","id":60709,"chapter":"卷三十六","chapternum":36,"title":"藍嶺精舍","titledesc":"","content":"石壁精舍髙排雲聊直上佳遊愜始願忘險得前賞崖傾景方晦谷轉川如掌緑林含蕭條飛閣起弘敞道人上方至深夜還獨往日落羣山隂天秋百泉響所嗟累巳成安得長偃仰","collection":"","collectiondesc":"","poemindex":40},{"author":"韋應物","charstyle":"古體詩","id":60710,"chapter":"卷三十六","chapternum":36,"title":"遊琅琊山寺","titledesc":"","content":"受命恤人隱兹遊久未遑鳴騶響幽谷前旌耀崇岡青冥臺砌寒緑縟草木香填壑躋花界疊石構雲房經製隨巖轉繚繞豈定方新泉泄隂壁髙蘿䕃緑塘攀林一棲止飲水得清涼物累誠可遣疲甿終未忘還歸坐郡閣但見山蒼蒼","collection":"","collectiondesc":"","poemindex":41},{"author":"韋應物","charstyle":"古體詩","id":60711,"chapter":"卷三十六","chapternum":36,"title":"簡寂觀西澗瀑布下作","titledesc":"","content":"淙流絶壁散虛煙翠澗深叢際松風起飄來灑塵襟窺蘿翫猿鳥解組傲雲林茶果邀真侣觴酌洽同心曠嵗懐兹賞行春始重尋聊將横吹笛一冩山水音","collection":"","collectiondesc":"","poemindex":42},{"author":"韋應物","charstyle":"古體詩","id":60712,"chapter":"卷三十六","chapternum":36,"title":"遊南齋","titledesc":"","content":"池上鳴佳禽僧齋日幽寂髙林晩露清紅藥無人摘春水不生煙荒岡筠翳石不應朝夕遊良為蹉跎客","collection":"","collectiondesc":"","poemindex":43},{"author":"韋應物","charstyle":"古體詩","id":60713,"chapter":"卷三十六","chapternum":36,"title":"同元錫題琅琊寺","titledesc":"","content":"適從郡邑喧又兹三伏熱山中清景多石罅寒泉潔花香天界事松竹人間别殿分嵐嶺明磴臨懸壑絶昏旭窮陟降幽顯盡披閲嶔駭風雨區寒知龍蛇穴情虛澹泊生境寂塵妄滅經世豈非道無為厭車轍","collection":"","collectiondesc":"","poemindex":44},{"author":"韋應物","charstyle":"古體詩","id":60714,"chapter":"卷三十六","chapternum":36,"title":"往雲門郊居塗經迴流作","titledesc":"","content":"兹晨廼休暇適往田家廬原谷經塗澁春陽草木敷纔遵板橋曲復此清澗紆崩壑方見射迴流忽巳舒明滅泛孤景杳靄含夕虚無將為邑志一酌澄波餘","collection":"","collectiondesc":"","poemindex":45},{"author":"韋應物","charstyle":"古體詩","id":60715,"chapter":"卷三十六","chapternum":36,"title":"乗月過西郊渡","titledesc":"","content":"逺山含紫氛春野靄云暮值此歸時月留連西澗渡謬當文墨㑹得與羣英遇賞逐亂流翻心將清景悟行車儼未轉芳草空盈歩已舉候亭火猶愛村原樹還當守故扃悵恨乗幽素","collection":"","collectiondesc":"","poemindex":46},{"author":"韋應物","charstyle":"古體詩","id":60716,"chapter":"卷三十六","chapternum":36,"title":"夕次盱眙縣","titledesc":"","content":"落帆逗淮鎮停舫臨孤驛浩浩風起波冥冥日沈夕人歸山郭暗雁下蘆州白獨夜憶秦闗聽鐘未眠客","collection":"","collectiondesc":"","poemindex":47},{"author":"韋應物","charstyle":"古體詩","id":60717,"chapter":"卷三十六","chapternum":36,"title":"春月觀省屬城始憇東西林精舍","titledesc":"","content":"因時省風俗布惠迨髙年建隼出潯陽整駕遊山川白雲歛晴壑羣峯列遥天嶔﨑石門狀杳靄香爐煙榛荒屢罥罣逼側殆覆顚方臻釋氏廬時物屢華妍曇逺昔經始於兹閟幽玄東西竹林寺灌注寒澗泉人事既云冺嵗月復巳綿殿宇餘丹紺磴閣峭欹懸佳士亦棲息善身絶塵縁今我䝉朝寄教化敷里𨞬道妙茍為得出處理無偏心當同所尚跡豈辭纒牽","collection":"","collectiondesc":"","poemindex":48},{"author":"韋應物","charstyle":"古體詩","id":60718,"chapter":"卷三十六","chapternum":36,"title":"自蒲塘驛迴駕經厯山水","titledesc":"","content":"館宿風雨滯始晴行蓋轉潯陽山水多草木俱紛衍﨑嶇縁碧澗蒼翠踐苔蘚髙樹夾潺湲崩石横隂巘野杏依寒拆餘雲冐嵐淺性愜形豈勞境殊路遺緬憶昔終南下佳遊亦屢展時禽下流暮紛思何由遣","collection":"","collectiondesc":"","poemindex":49},{"author":"韋應物","charstyle":"古體詩","id":60719,"chapter":"卷三十六","chapternum":36,"title":"山行積雨歸途始霽","titledesc":"","content":"攬轡窮登降隂雨遘二旬但見白雲合不覩巖中春急澗豈易掲峻途良難遵深林猿聲冷沮洳虎跡新始霽升陽景山水閲清晨雜花積如霧百卉萋已陳鳴騶屢驤首歸路自忻忻","collection":"","collectiondesc":"","poemindex":50},{"author":"韋應物","charstyle":"古體詩","id":60720,"chapter":"卷三十六","chapternum":36,"title":"暮相思","titledesc":"","content":"朝出自不還暮歸花盡發豈無終日㑹惜此花間月空館忽相思微鐘坐來歇","collection":"","collectiondesc":"","poemindex":51},{"author":"韋應物","charstyle":"古體詩","id":60721,"chapter":"卷三十六","chapternum":36,"title":"夏夜憶盧嵩","titledesc":"","content":"靄靄髙館暮開軒滌煩襟不知湘雨來瀟灑在幽林炎月得涼夜芳尊誰與斟故人南北居累月間徽音人生無閒日歡㑹當在今反側候天旦層城苦沈沈","collection":"","collectiondesc":"","poemindex":52},{"author":"韋應物","charstyle":"古體詩","id":60722,"chapter":"卷三十六","chapternum":36,"title":"春中憶元二","titledesc":"","content":"雨歇萬井春柔條巳含緑徘徊洛陽陌惆悵杜陵曲遊絲正髙下啼鳥還斷續有酒今不同思君瑩如玉","collection":"","collectiondesc":"","poemindex":53},{"author":"韋應物","charstyle":"古體詩","id":60723,"chapter":"卷三十六","chapternum":36,"title":"懐素友子西","titledesc":"","content":"廣陌竝遊騎公堂接華襟方歡遽見别永日獨沈吟階暝流暗駛氣疎露已侵層城湛深夜片月生幽林往欵良未遂來覿曠無音恒當清觴宴思子玉山岑耿耿何以寫宻言空委心","collection":"","collectiondesc":"","poemindex":54},{"author":"韋應物","charstyle":"古體詩","id":60724,"chapter":"卷三十六","chapternum":36,"title":"始夏南園思舊里","titledesc":"","content":"夏首雲物變雨餘草木繁池荷初帖水林花巳掃園縈叢蝶尚亂依閣鳥猶喧對此殘芳月憶在漢陵原","collection":"","collectiondesc":"","poemindex":55},{"author":"韋應物","charstyle":"古體詩","id":60725,"chapter":"卷三十六","chapternum":36,"title":"睢陽感懐","titledesc":"","content":"豺虎犯天綱昇平無内備長驅隂山卒畧踐三河地張侯本忠烈濟世有深智堅壁梁宋間逺籌呉楚利窮年方絶輸鄰援皆擕貳使者哭其庭救兵終不至重圍雖可越藩翰諒難棄饑喉待危巢懸命中路墜甘從鋒刃斃莫奪堅貞志宿將降賊庭儒生獨全義空城唯白骨同往無賤貴哀哉豈獨今千載當歔欷〈葛常之云韋蘇州睢陽感懐詩有曰宿將降賊庭儒生獨全義宿將謂許逺儒生謂張廵也蓋當時物議以為廵死而逺就虜疑逺畏死而辭服於賊故應物云爾韓愈嘗有言曰逺如畏死何苦守尺寸之地食其所愛之肉以與賊抗而不降乎斯言得矣廵死後賊將生致逺於偃師逺亦以不屈死則是逺亦終死賊也〉","collection":"","collectiondesc":"","poemindex":56},{"author":"韋應物","charstyle":"古體詩","id":60726,"chapter":"卷三十六","chapternum":36,"title":"廣德中洛陽作","titledesc":"","content":"生長太平日不知太平歡今還洛陽中感此方苦酸飲藥本攻病毒腸翻自殘王師渉河洛玉石俱不完時節屢遷斥山河長鬱盤蕭條孤煙絶日入空城寒蹇劣乏髙歩緝遺守微官西懐咸陽道躑躅心不安","collection":"","collectiondesc":"","poemindex":57},{"author":"韋應物","charstyle":"古體詩","id":60727,"chapter":"卷三十六","chapternum":36,"title":"長安遇馮著","titledesc":"","content":"客從東方來衣上灞陵雨問客來何為采山因買斧冥冥花正開颺颺燕新乳昨别今已春鬢絲生幾縷","collection":"","collectiondesc":"","poemindex":58},{"author":"韋應物","charstyle":"古體詩","id":60728,"chapter":"卷三十六","chapternum":36,"title":"逢楊開府","titledesc":"","content":"少事武皇帝無頼恃恩私身作里中横家藏亡命兒朝提樗蒲局暮竊東鄰姬司隸不敢捕立在白玉墀驪山風雪夜長楊羽獵時一字都不識飲酒肆頑癡武皇升仙去憔悴被人欺讀書事巳晩把筆學題詩兩府始収跡南宫謬見推非才果不容出守撫惸嫠忽逢楊開府論舊涕俱垂坐客何由識唯有故人知","collection":"","collectiondesc":"","poemindex":59},{"author":"韋應物","charstyle":"古體詩","id":60729,"chapter":"卷三十六","chapternum":36,"title":"酬鄭户曹驪山感懐","titledesc":"","content":"蒼山何鬱盤飛閣凌上清先帝昔好道下元朝百靈白雲巳蕭條麋鹿但縱横泉水今尚暖舊林亦青青我念綺𥜗嵗扈從當太平小臣職前驅馳道出灞亭翻翻日月旗殷殷鼙鼓聲萬馬自騰驤八駿按轡行日出煙嶠緑氛氲麗層甍登臨起遐想沐浴觀聖情朝燕詠無事時豐賀國禎日和絃管音下使萬室聽海内湊朝貢賢愚共歡榮合沓車馬喧西聞長安城事往世如寄感深迹所經申章報蘭藻一望雙涕零","collection":"","collectiondesc":"","poemindex":60},{"author":"韋應物","charstyle":"古體詩","id":60730,"chapter":"卷三十六","chapternum":36,"title":"清都觀答幼遐","titledesc":"","content":"逍遥仙家子日夕朝玉皇興髙清露沒渇飲瓊華漿解組一來欵披衣拂天香粲然顧我笑緑簡發新章泠泠如玉音馥馥若蘭芳浩意坐盈此月華殊未央却念諠譁日何由得清涼疎松抗髙殿宻竹隂長廊榮名等糞土擕手隨風翔","collection":"","collectiondesc":"","poemindex":61},{"author":"韋應物","charstyle":"古體詩","id":60731,"chapter":"卷三十六","chapternum":36,"title":"答暢校書當","titledesc":"","content":"偶然棄官去投跡在田中日出照茅屋園林養愚䝉雖云無一資尊酌㑹不空且忻百糓成仰嘆造化功出入與民伍作事靡不同時伐南澗竹夜還灃水東貧蹇自成退豈為髙人蹤覽君金玉篇彩色發我容日日欲為報方春已徂冬","collection":"","collectiondesc":"","poemindex":62},{"author":"韋應物","charstyle":"古體詩","id":60732,"chapter":"卷三十六","chapternum":36,"title":"答僴奴重陽二甥〈僴奴趙氏甥伉重陽崔氏甥播〉","titledesc":"","content":"棄職曽守拙翫幽遂忘喧山澗依磽𥕂竹樹䕃清源貧居煙火絶嵗熟梨棗繁風雨飄茅屋蒿草沒𤓰園羣屬相歡悦不覺過朝昏有時看禾黍落日上秋原飲酒任真性揮筆肆狂言一朝忝蘭省三載居逺藩復與諸弟子篇翰毎相敦西園休習射南池對芳尊山藥經雨碧海榴凌霜翻念爾不同此悵然復一論重陽守故家僴子旅湘沅俱有緘中藻惻惻動離魂不知何日見衣上淚空存","collection":"","collectiondesc":"","poemindex":63},{"author":"韋應物","charstyle":"古體詩","id":60733,"chapter":"卷三十六","chapternum":36,"title":"閒居贈友","titledesc":"","content":"補吏多下遷罷歸聊自度園廬既蕪沒煙景空澹泊閒居養痾瘵守素甘葵藿顔鬢日衰耗冠帶亦寥落青苔已生路緑筠始分籜夕氣下遥隂微風動疎薄草玄良見誚杜門無請託非君好事者誰能顧寂寞","collection":"","collectiondesc":"","poemindex":64},{"author":"韋應物","charstyle":"古體詩","id":60734,"chapter":"卷三十六","chapternum":36,"title":"休沐東還胄貴里示端","titledesc":"","content":"宦遊二十載田野久巳疎休沐遂兹日一來還故墟山明宿雨霽風暖百卉舒泓泓野泉潔熠熠林光初竹木稍摧翳園埸亦荒蕪俯驚鬢巳衰周覽昔所娯存沒惻私懐遷變傷里閭欲言少留心中復畏簡書世道良自退榮名亦空虚與子終擕手嵗晏當來居","collection":"","collectiondesc":"","poemindex":65},{"author":"韋應物","charstyle":"古體詩","id":60735,"chapter":"卷三十六","chapternum":36,"title":"示全真元常","titledesc":"","content":"余辭郡符去爾為外事牽寧知風雪夜復此對床眠始話南池飲更詠西樓篇無將一㑹易嵗月坐推遷","collection":"","collectiondesc":"","poemindex":66},{"author":"韋應物","charstyle":"古體詩","id":60736,"chapter":"卷三十六","chapternum":36,"title":"初發揚子寄元大校書","titledesc":"","content":"悽悽去親愛泛泛入煙霧歸棹洛陽人殘鐘廣陵樹今朝此為别何處還相遇世事波上舟沿洄安得住","collection":"","collectiondesc":"","poemindex":67},{"author":"韋應物","charstyle":"古體詩","id":60737,"chapter":"卷三十六","chapternum":36,"title":"同德寺雨後寄元侍御李博士","titledesc":"","content":"川上風雨來須㬰滿城闕岧嶤青蓮界蕭條孤興發前山遽已淨隂靄夜來歇喬木生夏涼流雲吐華月嚴城自有限一水非難越相望曙河逺髙齋坐超忽","collection":"","collectiondesc":"","poemindex":68},{"author":"韋應物","charstyle":"古體詩","id":60738,"chapter":"卷三十六","chapternum":36,"title":"寺居獨夜寄崔主簿","titledesc":"","content":"幽人寂不寐木葉紛紛落寒雨暗深更流螢度髙閣坐使青燈曉還傷夏衣薄寧知嵗方晏離居更蕭索","collection":"","collectiondesc":"","poemindex":69},{"author":"韋應物","charstyle":"古體詩","id":60739,"chapter":"卷三十六","chapternum":36,"title":"園林晏起寄昭應韓明府盧主簿","titledesc":"","content":"田家已耕作井屋起晨煙園林鳴好鳥閒居猶獨眠不覺朝巳晏起來望青天四體一舒散情性亦忻然還復茅簷下對酒思數賢束帶理官府簡牘盈目前當念中林賞覽物遍山川士非遇明世庶以道自全","collection":"","collectiondesc":"","poemindex":70},{"author":"韋應物","charstyle":"古體詩","id":60740,"chapter":"卷三十六","chapternum":36,"title":"寄暢當","titledesc":"","content":"冦賊起東山英俊方未閒聞君新應募籍籍動京闗出身文翰塲髙歩不可攀青袍未及解白羽插𦝫間昔為瓊樹姿今有風霜顔秋郊細栁道走馬一夕還丈夫當為國破敵如摧山何必事州府坐使鬢毛斑","collection":"","collectiondesc":"","poemindex":71},{"author":"韋應物","charstyle":"古體詩","id":60741,"chapter":"卷三十六","chapternum":36,"title":"寄全椒山中道士","titledesc":"","content":"今朝郡齋冷忽念山中客澗底束荆薪歸來煮白石欲持一瓢酒逺慰風雨夕落葉滿空山何處尋行跡","collection":"","collectiondesc":"","poemindex":72},{"author":"韋應物","charstyle":"古體詩","id":60742,"chapter":"卷三十六","chapternum":36,"title":"送李十四山人東遊","titledesc":"","content":"聖朝有遺逸披膽謁至尊豈是貿榮寵誓將救元元權豪非所便書奏寢禁門髙歌長安酒忠憤不可吞歘來客河洛日與靜者論濟世翻小事丹砂駐精魂東遊無復繫梁楚多大藩髙論動侯伯疎懐脱塵喧送君都門野飲我林中尊立馬望東道白雲滿梁園踟蹰欲何贈空是平生言","collection":"","collectiondesc":"","poemindex":73},{"author":"韋應物","charstyle":"古體詩","id":60743,"chapter":"卷三十六","chapternum":36,"title":"喜於廣陵拜覲家兄奉送發還池州","titledesc":"","content":"青青連枝樹苒苒久别離客遊廣陵中俱到若有期俯仰叙存沒哀腸發酸悲収情且為歡累日不知饑夙駕多所廹復當還歸池長安三千里嵗晏獨何為南出登閶門驚颷左右吹所别諒非逺要令心不怡","collection":"","collectiondesc":"","poemindex":74},{"author":"韋應物","charstyle":"古體詩","id":60744,"chapter":"卷三十六","chapternum":36,"title":"送鄭長源","titledesc":"","content":"少年一相見飛轡河洛間歡遊不知罷中路忽言還冷冷鵾絃哀悄悄冬夜閒丈夫雖耿介逺别多苦顔君行拜髙堂速駕難久攀雞鳴儔侣發朔雪滿河闗須㬰在今夕尊酌且循環","collection":"","collectiondesc":"","poemindex":75},{"author":"韋應物","charstyle":"古體詩","id":60745,"chapter":"卷三十六","chapternum":36,"title":"留别洛京親友","titledesc":"","content":"握手出都門駕言適京師豈不懐舊廬惆悵與子辭麗日坐髙閣清觴燕華池昨遊倐巳過後遇良未知念結路方永嵗隂野無暉單車我當前暮雪子獨歸臨流一相望零淚忽沾衣","collection":"","collectiondesc":"","poemindex":76},{"author":"韋應物","charstyle":"古體詩","id":60746,"chapter":"卷三十六","chapternum":36,"title":"宴别幼遐與君貺兄弟","titledesc":"","content":"乖闕意方弭安知忽來翔累日重歡宴一旦復離傷置酒慰兹夕秉燭坐華堂契濶未及展晨星出東方征人慘巳辭車馬儼成裝我懐自無歡原野滿春光羣水含時澤野雉鳴朝陽平生有壯志不覺淚沾裳况自守空宇日夕但彷徨","collection":"","collectiondesc":"","poemindex":77},{"author":"韋應物","charstyle":"古體詩","id":60747,"chapter":"卷三十六","chapternum":36,"title":"始除尚書郎别善福精舍","titledesc":"","content":"簡畧非世器委身同草木逍遥精舍居飲酒自為足累日曽一櫛對書常懶讀社臘㑹髙年山川恣遊矚明世方選士中朝懸美禄除書忽到門冠帶便拘束愧忝郎署跡謬䝉君子録俯仰垂華纓飄颻翔輕轂行將親愛别戀此西澗曲逺峯明夕川夏雨生衆緑迅風飄野路迴首不遑宿明晨下煙閣白雲在幽谷","collection":"","collectiondesc":"","poemindex":78},{"author":"韋應物","charstyle":"古體詩","id":60748,"chapter":"卷三十六","chapternum":36,"title":"出還","titledesc":"","content":"昔出喜還家今還獨傷意入室掩無光銜哀冩虚位悽悽動幽幔寂寂驚寒吹幼女復何知時來庭下戲咨嗟日復老錯莫身如寄家人勸我餐對案空垂淚","collection":"","collectiondesc":"","poemindex":79},{"author":"韋應物","charstyle":"古體詩","id":60749,"chapter":"卷三十六","chapternum":36,"title":"對芳樹","titledesc":"","content":"迢迢芳園樹列映清池曲對此傷人心還如故時緑風條灑餘靄露葉承新旭佳人不再攀下有往來躅","collection":"","collectiondesc":"","poemindex":80},{"author":"韋應物","charstyle":"古體詩","id":60750,"chapter":"卷三十六","chapternum":36,"title":"過昭國里故第","titledesc":"","content":"不復見故人一來過故宅物變知景暄心傷覺時寂池荒野筠合庭緑幽草積風散花意謝鳥還山光夕宿昔方同賞詎知今念昔緘室在東廂遺器不忍覿柔翰全分意芳巾尚染澤殘工委筐篋餘素經刀尺収此還我家將還復愁惕永絶擕手歡空存舊行迹冥冥獨無語杳杳將何適唯思今古同時緩傷與戚","collection":"","collectiondesc":"","poemindex":81},{"author":"韋應物","charstyle":"古體詩","id":60751,"chapter":"卷三十六","chapternum":36,"title":"林園晩霽","titledesc":"","content":"雨歇見青山落日照林園山夕煙鳥亂林清風景翻提擕唯子弟蕭散在琴樽同遊不同意耿耿獨傷魂寂寞鐘巳盡如何還入門","collection":"","collectiondesc":"","poemindex":82},{"author":"韋應物","charstyle":"古體詩","id":60752,"chapter":"卷三十六","chapternum":36,"title":"秋夜","titledesc":"","content":"庭樹轉蕭蕭隂蟲還戚戚獨向髙齋眠夜聞寒雨滴微風時動牖殘燈尚留壁惆悵平生懐偏來委今夕","collection":"","collectiondesc":"","poemindex":83},{"author":"韋應物","charstyle":"古體詩","id":60753,"chapter":"卷三十六","chapternum":36,"title":"秋夜","titledesc":"","content":"霜露巳淒漫星漢復昭回朔風中夜起驚鴻千里來蕭條涼葉下寂寞清砧哀嵗晏仰空宇心事若寒灰","collection":"","collectiondesc":"","poemindex":84},{"author":"韋應物","charstyle":"古體詩","id":60754,"chapter":"卷三十六","chapternum":36,"title":"漢武帝雜歌","titledesc":"","content":"漢武好神仙黄金作臺與天近王母摘桃海上還感之西過聊問訊欲來不來夜未央殿前青鳥先迴翔緑鬢縈雲裾曳霧雙節飄颻下仙歩白日分明到世間碧空何處來時路玊盤捧桃將獻君踟蹰未去留彩雲海水桑田幾翻覆中間此桃四五熟可憐穆滿瑶池燕正值花開不得薦花開子熟安可期邂逅能當漢武時顔如芳華潔如玉心念我皇多嗜欲雖留桃核桃有靈人間糞土種不生由來在道豈在藥徒勞方士海上行掩扇一言相謝去如煙非煙不知處","collection":"","collectiondesc":"","poemindex":85},{"author":"韋應物","charstyle":"古體詩","id":60755,"chapter":"卷三十六","chapternum":36,"title":"夏氷歌","titledesc":"","content":"出自玄泉杳杳之深井汲在朱明赫赫之炎辰九天含露未銷鑠閶闔初開賜貴人碎如墜瓊方截璐粉壁生寒象筵布玉壺紈扇亦玲瓏座有麗人色俱素咫尺炎涼變四時出門焦灼君詎知肥羊甘醴心悶悶飲此瑩然何所思當念䦨干鑿者苦臘月深井汗如雨","collection":"","collectiondesc":"","poemindex":86},{"author":"韋應物","charstyle":"古體詩","id":60756,"chapter":"卷三十六","chapternum":36,"title":"横塘行","titledesc":"","content":"妾家住横塘夫壻郗家郎玉盤的厯雙白魚湘簟玲瓏透象牀象牀可寢魚可食不知郎意何南北岸上種蓮豈得生池中種槿豈得成丈夫一去花落樹妾獨長夜心未平","collection":"","collectiondesc":"","poemindex":87},{"author":"韋應物","charstyle":"古體詩","id":60757,"chapter":"卷三十六","chapternum":36,"title":"聽鶯曲","titledesc":"","content":"東方欲曙花冥冥啼鶯相喚亦可聽乍去乍來時近逺纔聞南陌又東城忽似上林翻下苑綿綿蠻蠻如有情欲囀不囀意自嬌羌兒弄笛曲未調前聲後聲不相及秦女學箏指尤澁須㬰風暖朝日暾流音變作百鳥喧誰家嬾婦驚殘夢何處愁人憶故園伯勞飛過聲跼促戴勝下時桑田綠不及流鶯日日啼花間能使萬家春意閒有時斷續聽不了飛去花枝猶裊裊還棲碧樹鎻千門春漏方殘一聲曉","collection":"","collectiondesc":"","poemindex":88},{"author":"韋應物","charstyle":"古體詩","id":60758,"chapter":"卷三十六","chapternum":36,"title":"烏引雛","titledesc":"","content":"日出照東城春烏鵶鵶雛和鳴雛和鳴羽猶短巢在深林春正寒引飛欲集東城暖羣雛䙰褷睥睨髙舉翅不及墜蓬蒿雄雌來去飛又引音聲下上懼鷹隼引雛烏爾心急急將何如何得比日捜索雀卵噉爾雛","collection":"","collectiondesc":"","poemindex":89},{"author":"韋應物","charstyle":"古體詩","id":60759,"chapter":"卷三十六","chapternum":36,"title":"燕啣泥","titledesc":"","content":"啣泥燕聲嘍嘍尾涎涎秋去何所歸春來復相見豈不解决絶髙飛碧雲裏何為地上啣泥滓啣泥雖賤意有營杏梁朝日巢欲成不見百鳥畏人林野宿翻遭網羅俎其肉未若啣泥入華屋燕啣泥百鳥之智莫與齊","collection":"","collectiondesc":"","poemindex":90},{"author":"韋應物","charstyle":"近體詩","id":60760,"chapter":"卷三十六","chapternum":36,"title":"淮上喜㑹梁川故人","titledesc":"","content":"江漢曽為客相逢每醉還浮雲一别後流水十年間歡笑情如舊蕭疎鬢已斑何因不歸去淮上對秋山","collection":"","collectiondesc":"","poemindex":91},{"author":"韋應物","charstyle":"近體詩","id":60761,"chapter":"卷三十六","chapternum":36,"title":"揚州偶㑹前洛陽盧耿主簿〈應物頃貳洛陽常有連騎之遊〉","titledesc":"","content":"楚塞故人稀相逢本不期猶存褏裏字忽怪鬢中絲客舍盈樽酒江行滿篋詩更能連騎出還似洛橋時","collection":"","collectiondesc":"","poemindex":92},{"author":"韋應物","charstyle":"近體詩","id":60762,"chapter":"卷三十六","chapternum":36,"title":"淮上遇洛陽李主簿","titledesc":"","content":"結茅臨古渡卧見長淮流窗裏人將老門前樹已秋寒山獨過雁暮雨逺來舟日夕逢歸客那能忘舊遊","collection":"","collectiondesc":"","poemindex":93},{"author":"韋應物","charstyle":"近體詩","id":60763,"chapter":"卷三十六","chapternum":36,"title":"任洛陽丞答前長安田少府問","titledesc":"","content":"相逢且對酒相問欲何如數嵗猶卑吏家人笑著書告歸應未得榮宦又知疎日日生春草空令憶舊居","collection":"","collectiondesc":"","poemindex":94},{"author":"韋應物","charstyle":"近體詩","id":60764,"chapter":"卷三十六","chapternum":36,"title":"送元倉曹歸廣陵","titledesc":"","content":"官閒得去住告别戀音徽舊國應無業他鄉到是歸楚山明月滿淮甸夜鐘微何處孤舟泊遥遥心曲違","collection":"","collectiondesc":"","poemindex":95},{"author":"韋應物","charstyle":"近體詩","id":60765,"chapter":"卷三十六","chapternum":36,"title":"送榆次林明府","titledesc":"","content":"無嗟千里逺亦是宰王畿䇿馬雨中去逢人闗外稀邑傳榆石在路遶晉山微别思方蕭索新秋一葉飛","collection":"","collectiondesc":"","poemindex":96},{"author":"韋應物","charstyle":"近體詩","id":60766,"chapter":"卷三十六","chapternum":36,"title":"送汾城王主簿","titledesc":"","content":"少年初帶印汾上又經過芳草歸時徧情人故郡多禁鐘春雨細宫樹野煙和相望東橋别微風起夕波","collection":"","collectiondesc":"","poemindex":97},{"author":"韋應物","charstyle":"近體詩","id":60767,"chapter":"卷三十六","chapternum":36,"title":"賦得暮雨送李胄","titledesc":"","content":"楚江微雨裏建業暮鐘時漠漠帆來重冥冥鳥去遲海門深不見浦樹逺含滋相送情無限沾襟比散絲","collection":"","collectiondesc":"","poemindex":98},{"author":"韋應物","charstyle":"近體詩","id":60768,"chapter":"卷三十六","chapternum":36,"title":"夜對流螢作","titledesc":"","content":"月暗竹亭幽螢光拂席流還思故園夜更度一年秋自愜觀書興何慚秉燭遊府中徒冉冉明發好歸休","collection":"","collectiondesc":"","poemindex":99},{"author":"韋應物","charstyle":"近體詩","id":60769,"chapter":"卷三十六","chapternum":36,"title":"假中枉盧二十二書亦稱卧疾兼訝李二久不訪問以詩答書因以戲李二","titledesc":"","content":"微官何事勞趨走服藥閒眠養不才花裏棋盤憎鳥汚枕邊書卷訝風開故人問訊縁同病芳月相思阻一杯應笑王戎成俗物遥持麈尾獨徘徊","collection":"","collectiondesc":"","poemindex":100},{"author":"韋應物","charstyle":"近體詩","id":60770,"chapter":"卷三十六","chapternum":36,"title":"自鞏洛舟行入黄河即事寄府縣僚友","titledesc":"","content":"夾水蒼蒼路向東東南山豁大河通寒樹依微逺天外夕陽明滅亂流中孤村幾嵗臨伊岸一雁初晴下朔風為報洛橋遊宦侣扁舟不繫與心同","collection":"","collectiondesc":"","poemindex":101},{"author":"韋應物","charstyle":"近體詩","id":60771,"chapter":"卷三十六","chapternum":36,"title":"寄李儋元錫","titledesc":"","content":"去年花裏逢君别今日花開已一年世事茫茫難自料春愁黯黯獨成眠身多疾病思田里邑有流亡愧俸錢聞道欲來相問訊西樓望月幾回圓","collection":"","collectiondesc":"","poemindex":102},{"author":"韋應物","charstyle":"近體詩","id":60772,"chapter":"卷三十六","chapternum":36,"title":"郡齋卧疾","titledesc":"","content":"香爐宿火滅蘭燈宵影微秋齋獨卧病誰與覆寒衣","collection":"","collectiondesc":"","poemindex":103},{"author":"韋應物","charstyle":"近體詩","id":60773,"chapter":"卷三十六","chapternum":36,"title":"答李澣","titledesc":"","content":"馬卿猶有壁漁父自無家想子今何處扁舟隱荻花","collection":"","collectiondesc":"","poemindex":104},{"author":"韋應物","charstyle":"近體詩","id":60774,"chapter":"卷三十六","chapternum":36,"title":"答李澣","titledesc":"","content":"林中觀易罷溪上釣鷗閒楚俗饒辭客何人最往還","collection":"","collectiondesc":"","poemindex":105},{"author":"韋應物","charstyle":"近體詩","id":60775,"chapter":"卷三十六","chapternum":36,"title":"宿永陽寄璨律師","titledesc":"","content":"遥知郡齋夜凍雪封松竹時有山僧來懸燈獨自宿","collection":"","collectiondesc":"","poemindex":106},{"author":"韋應物","charstyle":"近體詩","id":60776,"chapter":"卷三十六","chapternum":36,"title":"秋夜寄丘二十二員外丹","titledesc":"","content":"懐君屬秋夜散歩詠涼天山空松子落幽人應未眠","collection":"","collectiondesc":"","poemindex":107},{"author":"韋應物","charstyle":"近體詩","id":60777,"chapter":"卷三十六","chapternum":36,"title":"滁州西澗","titledesc":"","content":"獨憐幽草澗邊生上有黄鸝深樹鳴春潮帶雨晩來急野渡無人舟自横〈歐陽子云滁州城西乃是豐山無西澗獨城北有一澗水極淺不勝舟又江潮不到豈詩人務在佳句而實無此景耶〉","collection":"","collectiondesc":"","poemindex":108},{"author":"韋應物","charstyle":"近體詩","id":60778,"chapter":"卷三十六","chapternum":36,"title":"休暇日訪王侍御不遇","titledesc":"","content":"九日驅馳一日閒尋君不遇又空還怪來詩思清人骨門對寒流雪滿山","collection":"","collectiondesc":"","poemindex":109},{"author":"韋應物","charstyle":"近體詩","id":60779,"chapter":"卷三十六","chapternum":36,"title":"酬栁郎中春日歸揚州南郭見别之作","titledesc":"","content":"廣陵三月花正開花裏逢君醉一迴南北相過殊不逺暮潮從去早潮來","collection":"","collectiondesc":"","poemindex":110},{"author":"韋應物","charstyle":"近體詩","id":60780,"chapter":"卷三十六","chapternum":36,"title":"答鄭騎曹重九日求橘","titledesc":"","content":"憐君卧病思新橘試摘猶酸亦未黄書後欲題三百顆洞庭須待滿林霜","collection":"","collectiondesc":"","poemindex":111},{"author":"韋應物","charstyle":"近體詩","id":60781,"chapter":"卷三十六","chapternum":36,"title":"寒食寄京師諸弟","titledesc":"","content":"雨中禁火空齋冷江上流鶯獨坐聽把酒看花想諸弟杜陵寒食草青青","collection":"","collectiondesc":"","poemindex":112},{"author":"韋應物","charstyle":"近體詩","id":60782,"chapter":"卷三十六","chapternum":36,"title":"送王校書","titledesc":"","content":"同宿髙齋換時節共看移石復栽杉送君江浦巳惆悵更上西樓望逺帆","collection":"","collectiondesc":"","poemindex":113}]