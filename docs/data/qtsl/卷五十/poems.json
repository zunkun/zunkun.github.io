[{"author":"孟郊","charstyle":"古體詩","content":"梧桐相待老，鴛鴦㑹雙死。\n貞婦貴狥夫，捨生亦如此。\n波瀾誓不起，妾心井中水。\n","id":62024,"chapter":"卷五十","chapternum":50,"title":"列女操","titledesc":"","collection":"","collectiondesc":"","poemindex":1},{"author":"孟郊","charstyle":"古體詩","content":"長安無緩步，況值天景莫。\n相逢灞滻間，親戚不相顧。\n自歎方拙身，忽隨輕薄倫。\n常恐失所避，化為車轍塵。\n此中生白髮，疾走亦未歇。\n","id":62025,"chapter":"卷五十","chapternum":50,"title":"灞上輕薄行","titledesc":"","collection":"","collectiondesc":"","poemindex":2},{"author":"孟郊","charstyle":"古體詩","content":"十日一理髮，每梳飛旅塵。\n三旬九過飲，每食唯舊貧。\n萬物皆及時，獨余不覺春。\n失名誰肯訪，得意爭相親。\n直木有恬翼，靜流無躁鱗。\n始知喧競塲，莫處君子身。\n野策藤竹輕，山蔬薇蕨新。\n潛歌歸去來，事外風景真。\n","id":62026,"chapter":"卷五十","chapternum":50,"title":"長安羈旅行","titledesc":"","collection":"","collectiondesc":"","poemindex":3},{"author":"孟郊","charstyle":"古體詩","content":"胡風激秦樹，賤子風中泣。\n家家朱門開，得見不可入。\n長安十二衢，投樹鳥亦急。\n髙閣何人家，笙簧正喧吸。\n","id":62027,"chapter":"卷五十","chapternum":50,"title":"長安道","titledesc":"","collection":"","collectiondesc":"","poemindex":4},{"author":"孟郊","charstyle":"古體詩","content":"河水昏復晨，河邉相送頻。\n離杯有淚飲，别栁無枝春。\n一笑忽然斂，萬愁俄巳新。\n東波與西日，不惜遠行人。\n","id":62028,"chapter":"卷五十","chapternum":50,"title":"送遠吟","titledesc":"","collection":"","collectiondesc":"","poemindex":5},{"author":"孟郊","charstyle":"古體詩","content":"不惜十指絃，為君千萬彈。\n常恐新聲至，坐使故聲殘。\n棄置今日悲，即是昨日歡。\n將新變故易，持故為新難。\n青山有蘼蕪，淚葉長不乾。\n空令後代人，采掇幽思攢。\n","id":62029,"chapter":"卷五十","chapternum":50,"title":"古薄命妾","titledesc":"","collection":"","collectiondesc":"","poemindex":6},{"author":"孟郊","charstyle":"古體詩","content":"憶人莫至悲，至悲空自衰。\n寄人莫剪衣，剪衣未必歸。\n朝為雙蔕花，暮為四散飛。\n花落却繞樹，遊子不顧期。\n","id":62030,"chapter":"卷五十","chapternum":50,"title":"古樂府雜怨","titledesc":"","collection":"","collectiondesc":"","poemindex":7},{"author":"孟郊","charstyle":"古體詩","content":"夭桃花清晨，遊女紅粉新。\n夭桃花薄暮，遊女紅粉故。\n樹有百年花，人無一定顔。\n花送人老盡，人悲花自閒。\n","id":62031,"chapter":"卷五十","chapternum":50,"title":"古樂府雜怨","titledesc":"","collection":"","collectiondesc":"","poemindex":8},{"author":"孟郊","charstyle":"古體詩","content":"貧女鏡不明，寒花日少容。\n暗蛩有虛織，短線無長縫。\n浪水不可照，狂夫不可從。\n浪水多散影，狂夫多異蹤。\n持此一生薄，空成萬恨濃。\n","id":62032,"chapter":"卷五十","chapternum":50,"title":"古樂府雜怨","titledesc":"","collection":"","collectiondesc":"","poemindex":9},{"author":"孟郊","charstyle":"古體詩","content":"艷女皆妒色，靜女獨檢蹤。\n任禮恥任妝，嫁徳不嫁容。\n君子易求聘，小人難自從。\n此志誰與諒，琴絃幽韻重。\n","id":62033,"chapter":"卷五十","chapternum":50,"title":"靜女吟","titledesc":"","collection":"","collectiondesc":"","poemindex":10},{"author":"孟郊","charstyle":"古體詩","content":"慈母手中線，遊子身上衣。\n臨行宻宻縫，意恐遲遲歸。\n誰言寸草心，報得三春暉。\n","id":62034,"chapter":"卷五十","chapternum":50,"title":"遊子吟","titledesc":"","collection":"","collectiondesc":"","poemindex":11},{"author":"孟郊","charstyle":"古體詩","content":"試妾與君淚，兩處滴池水。\n看取芙蓉花，今年為誰死。\n","id":62035,"chapter":"卷五十","chapternum":50,"title":"古怨","titledesc":"","collection":"","collectiondesc":"","poemindex":12},{"author":"孟郊","charstyle":"古體詩","content":"心心復心心，結愛務在深。\n一度欲離别，千迴結衣襟。\n結妾獨守志，結君早歸意。\n始知結衣裳，不如結心腸。\n坐結行亦結，結盡百年月。\n","id":62036,"chapter":"卷五十","chapternum":50,"title":"結愛","titledesc":"","collection":"","collectiondesc":"","poemindex":13},{"author":"孟郊","charstyle":"古體詩","content":"見盡數萬里，不聞三聲猿。\n但飛蕭蕭雨，中有亭亭魂。\n千載楚襄恨，遺文宋玉言。\n至今晴明天，雲結深閨門。\n","id":62037,"chapter":"卷五十","chapternum":50,"title":"巫山髙","titledesc":"","collection":"","collectiondesc":"","poemindex":14},{"author":"孟郊","charstyle":"古體詩","content":"路喜到江盡，江上又通舟。\n舟車兩無阻，何處不得遊。\n丈夫四方志，女子安可留。\n郎自别日言，無令生逺愁。\n旅雁忽呌月，斷猿寒啼秋。\n此夕夢君夢，君在百城樓。\n寄淚無因波，寄恨無因輈。\n願為馭者手，與郎迴馬頭。\n","id":62038,"chapter":"卷五十","chapternum":50,"title":"車遙遙","titledesc":"","collection":"","collectiondesc":"","poemindex":15},{"author":"孟郊","charstyle":"古體詩","content":"良人昨日去，明月又不圓。\n别時各有淚，零落青樓前。\n","id":62039,"chapter":"卷五十","chapternum":50,"title":"征婦怨","titledesc":"","collection":"","collectiondesc":"","poemindex":16},{"author":"孟郊","charstyle":"古體詩","content":"君淚濡羅巾，妾淚滿路塵。\n羅巾長在手，今得隨妾身。\n路塵如得風，得上君車輪。\n","id":62040,"chapter":"卷五十","chapternum":50,"title":"征婦怨","titledesc":"","collection":"","collectiondesc":"","poemindex":17},{"author":"孟郊","charstyle":"古體詩","content":"漁陽千里道，近如中門限。\n中門踰有時，漁陽長在眼。\n","id":62041,"chapter":"卷五十","chapternum":50,"title":"征婦怨","titledesc":"","collection":"","collectiondesc":"","poemindex":18},{"author":"孟郊","charstyle":"古體詩","content":"生在緑羅下，不識漁陽道。\n良人自戍來，夜夜夢中到。\n","id":62042,"chapter":"卷五十","chapternum":50,"title":"征婦怨","titledesc":"","collection":"","collectiondesc":"","poemindex":19},{"author":"孟郊","charstyle":"古體詩","content":"欲别牽郎衣，郎今到何處。\n不恨歸來遲，莫向臨邛去。\n","id":62043,"chapter":"卷五十","chapternum":50,"title":"古别離","titledesc":"","collection":"","collectiondesc":"","poemindex":20},{"author":"孟郊","charstyle":"古體詩","content":"夫是田中郎，妾是田中女。\n當年嫁得君，為君秉機杼。\n筋力日已疲，不息牕下機。\n如何織紈素，自著藍縷衣。\n官家牓村路，更索栽桑樹。\n","id":62044,"chapter":"卷五十","chapternum":50,"title":"織女辭","titledesc":"","collection":"","collectiondesc":"","poemindex":21},{"author":"孟郊","charstyle":"古體詩","content":"蕩子守邉戍，佳人莫相從。\n去來年月多，苦愁改形容。\n上山復下山，踏草成古蹤。\n徒言采蘼蕪，十度一不逢。\n鑒獨是明月，識志唯寒松。\n井桃始開花，一見悲萬重。\n人顔不再春，桃色有再濃。\n指氣入空房，無憀乍從容。\n啟帖理針線，非獨學裁縫。\n手持未染綵，繡為白芙蓉。\n芙蓉無染汚，將以表心素。\n欲寄未歸人，當春無信去。\n無信反増愁，愁心縁隴頭。\n願君如隴水，氷鏡水還流。\n宛宛青絲線，纎纎白玉鈎。\n玉鈎不虧缺，青絲無斷絶。\n迴還勝雙手，解盡心中結。\n","id":62045,"chapter":"卷五十","chapternum":50,"title":"古意","titledesc":"","collection":"","collectiondesc":"","poemindex":22},{"author":"孟郊","charstyle":"古體詩","content":"楊栁多短枝，短枝多别離。\n贈遠屢攀折，柔條安得垂。\n青春有定節，離别無定時。\n但恐人别促，不怨來遲遲。\n莫言短枝條，中有長相思。\n朱顔與緑楊，併在别離期。\n","id":62046,"chapter":"卷五十","chapternum":50,"title":"折楊栁","titledesc":"","collection":"","collectiondesc":"","poemindex":23},{"author":"孟郊","charstyle":"古體詩","content":"颯颯秋風生，愁人怨離别。\n含情兩相向，欲語氣先咽。\n心曲千萬端，悲來却難説。\n别後唯所思，天涯共明月。\n","id":62047,"chapter":"卷五十","chapternum":50,"title":"古怨别","titledesc":"","collection":"","collectiondesc":"","poemindex":24},{"author":"孟郊","charstyle":"古體詩","content":"山川古今路，縱横無斷絶。\n來徃天地間，人皆有離别。\n行衣未束帶，中腸已先結。\n不用看鏡中，自知生白髮。\n欲陳去留意，聲向言前咽。\n愁結填心胷，茫茫若為説。\n荒郊烟莽蒼，曠野風淒切。\n處處得相隨，人那不如月。\n","id":62048,"chapter":"卷五十","chapternum":50,"title":"古别曲","titledesc":"","collection":"","collectiondesc":"","poemindex":25},{"author":"孟郊","charstyle":"古體詩","content":"蓮子不可得，荷花生水中。\n猶勝道傍栁，無事蕩春風。\n","id":62049,"chapter":"卷五十","chapternum":50,"title":"戲贈陸大夫十二丈","titledesc":"","collection":"","collectiondesc":"","poemindex":26},{"author":"孟郊","charstyle":"古體詩","content":"淥萍與荷葉，同此一水中。\n風吹荷葉在，淥萍西復東。\n","id":62050,"chapter":"卷五十","chapternum":50,"title":"戲贈陸大夫十二丈","titledesc":"","collection":"","collectiondesc":"","poemindex":27},{"author":"孟郊","charstyle":"古體詩","content":"蓮葉未開時，苦心終日卷。\n春水徒蕩漾，荷花未開展。\n","id":62051,"chapter":"卷五十","chapternum":50,"title":"戲贈陸大夫十二丈","titledesc":"","collection":"","collectiondesc":"","poemindex":28},{"author":"孟郊","charstyle":"古體詩","content":"瘦郭有志氣，相哀老龍鍾。\n勸我少吟詩，俗窄難爾容。\n一口百味别，況在醉㑹中。\n四座正當喧，片言何由通。\n顧余昧時調，居止多疎慵。\n見書眼始開，聞樂耳不聰。\n視聴互相隔，一身且莫同。\n天疾難自醫，詩癖將何攻。\n見君如見書，語善千萬重。\n自悲咄咄感，變作煩惱翁。\n煩惱不可欺，古劍澀亦雄。\n知君方少年，少年懷古風。\n藏書挂屋脊，不借與凡聾。\n我願拜少年，師之學崇崇。\n從他笑為矯，矯善亦可宗。\n","id":62052,"chapter":"卷五十","chapternum":50,"title":"勸善吟〈醉㑹中贈郭行餘〉","titledesc":"","collection":"","collectiondesc":"","poemindex":29},{"author":"孟郊","charstyle":"古體詩","content":"種樹須擇地，惡土變木根。\n結交若失人，中道生謗言。\n君子芳桂性，春榮冬更繁。\n小人槿花心，朝在夕不存。\n莫躡冬氷堅，中有潛浪翻。\n唯當金石交，可以賢達論。\n","id":62053,"chapter":"卷五十","chapternum":50,"title":"審交","titledesc":"","collection":"","collectiondesc":"","poemindex":30},{"author":"孟郊","charstyle":"古體詩","content":"一别一迴老，志士白髮早。\n在富易為容，居貧難自好。\n沈憂損性靈，服藥亦枯槁。\n秋風遊子衣，落日行遠道。\n君問去何之，賤身難自保。\n","id":62054,"chapter":"卷五十","chapternum":50,"title":"怨别","titledesc":"","collection":"","collectiondesc":"","poemindex":31},{"author":"孟郊","charstyle":"古體詩","content":"萱草女兒花，不解壯士憂。\n壯士心是劍，為君射斗牛。\n朝思除國讎，莫思除國讐。\n計盡山河畫，意窮草木籌。\n智士日千慮，愚夫唯四愁。\n何必在波濤，然後驚沈浮。\n伯倫心不醉，四皓迹難留。\n出處各有時，衆議徒啾啾。\n","id":62055,"chapter":"卷五十","chapternum":50,"title":"百憂","titledesc":"","collection":"","collectiondesc":"","poemindex":32},{"author":"孟郊","charstyle":"古體詩","content":"前日遠别離，昨日生白髮。\n欲知萬里情，曉卧半牀月。\n常恐百蟲鳴，使我芳草歇。\n","id":62056,"chapter":"卷五十","chapternum":50,"title":"獨愁","titledesc":"","collection":"","collectiondesc":"","poemindex":33},{"author":"孟郊","charstyle":"古體詩","content":"擊石乃有火，不擊元無烟。\n人學始知道，不學非自然。\n萬事須已運，他得非我賢。\n青春須早為，豈能長少年。\n","id":62057,"chapter":"卷五十","chapternum":50,"title":"勸學","titledesc":"","collection":"","collectiondesc":"","poemindex":34},{"author":"孟郊","charstyle":"古體詩","content":"旭日朱樓光，東風不驚塵。\n公子醉未起，美人爭探春。\n探春不為桑，探春不為麥。\n日日出西園，祗望花栁色。\n乃知田家春，不入五侯宅。\n","id":62058,"chapter":"卷五十","chapternum":50,"title":"長安早春","titledesc":"","collection":"","collectiondesc":"","poemindex":35},{"author":"孟郊","charstyle":"古體詩","content":"拔心草不死去根栁亦榮獨有失意人恍然無力行昔為連理枝今為斷絃聲連理時所重斷絃今所輕吾欲進孤舟三峽水不平吾欲載車馬太行路崢嶸萬物根一氣如何互相傾","id":62059,"chapter":"卷五十","chapternum":50,"title":"感興","titledesc":"","collection":"","collectiondesc":"","poemindex":36},{"author":"孟郊","charstyle":"古體詩","content":"秋氣悲萬物，驚風振長道。\n登髙有所思，寒雨傷百草。\n平生有親愛，零落不相保。\n五情今已傷，安得自能老。\n","id":62060,"chapter":"卷五十","chapternum":50,"title":"感懐","titledesc":"","collection":"","collectiondesc":"","poemindex":37},{"author":"孟郊","charstyle":"古體詩","content":"晨登洛陽坂目極天茫茫羣物歸大化六龍頺西荒豺狼日巳多草木日已霜饑年無遺粟衆鳥去空場路傍誰家子白首離故鄉含酸望松柏仰面訴穹蒼去去勿復道苦飢形貌傷","id":62061,"chapter":"卷五十","chapternum":50,"title":"感懐","titledesc":"","collection":"","collectiondesc":"","poemindex":38},{"author":"孟郊","charstyle":"古體詩","content":"徘徊不能寐，耿耿含酸辛。\n中夜登髙樓，憶我舊星辰。\n四時不遷移，萬物何時春。\n唯憶首陽路，永謝當時人。\n","id":62062,"chapter":"卷五十","chapternum":50,"title":"感懐","titledesc":"","collection":"","collectiondesc":"","poemindex":39},{"author":"孟郊","charstyle":"古體詩","content":"長安佳麗地宫月生蛾眉隂氣凝萬里坐看芳草衰玉堂有玄鳥亦以從此辭傷哉志士歎故國多遲遲深宫豈無樂擾擾復何為朝見名與利莫還生是非姜牙佐周武世業永巍巍","id":62063,"chapter":"卷五十","chapternum":50,"title":"感懐","titledesc":"","collection":"","collectiondesc":"","poemindex":40},{"author":"孟郊","charstyle":"古體詩","content":"舉才天道親，首陽誰采薇。\n去去荒澤逺，落日當西歸。\n羲和駐其輪，四海借餘暉。\n極目何蕭條，驚風正離披。\n鴟鴞鳴髙樹，衆鳥相因依。\n東方有一士，嵗莫常苦飢。\n主人數相問，脈脈今何為。\n貧賤亦有樂，且願掩柴扉。\n","id":62064,"chapter":"卷五十","chapternum":50,"title":"感懐","titledesc":"","collection":"","collectiondesc":"","poemindex":41},{"author":"孟郊","charstyle":"古體詩","content":"河梁莫相遇，草草不復言。\n漢家正離亂，王粲别荆蠻。\n野澤何蕭條，悲風振空山。\n舉頭是星辰，念我何時還。\n親愛久别散，形神各離遷。\n未為死生訣，長在心目間。\n","id":62065,"chapter":"卷五十","chapternum":50,"title":"感懐","titledesc":"","collection":"","collectiondesc":"","poemindex":42},{"author":"孟郊","charstyle":"古體詩","content":"白日無定影，清江無定波。\n人無百年夀，百年復如何。\n堂上陳美酒，堂下列清歌。\n勸君金曲巵，勿謂朱顔酡。\n松柏嵗嵗茂，丘陵日日多。\n君看終南山，千古青峩峩。\n","id":62066,"chapter":"卷五十","chapternum":50,"title":"勸酒","titledesc":"","collection":"","collectiondesc":"","poemindex":43},{"author":"孟郊","charstyle":"古體詩","content":"君心匣中鏡，一破不復全。\n妾心藕中絲，雖斷猶牽連。\n安知御輪士，今日翻迴轅。\n一女事一夫，安可再移天。\n君聽去鶴言，哀哀七絲絃。\n","id":62067,"chapter":"卷五十","chapternum":50,"title":"去婦","titledesc":"","collection":"","collectiondesc":"","poemindex":44},{"author":"孟郊","charstyle":"古體詩","content":"杜鵑聲不哀，斷猿啼不切。\n月下誰家砧，一聲腸一絶。\n杵聲不為客，客聞髮自白。\n杵聲不為衣，欲令遊子歸。\n","id":62068,"chapter":"卷五十","chapternum":50,"title":"聞砧","titledesc":"","collection":"","collectiondesc":"","poemindex":45},{"author":"孟郊","charstyle":"古體詩","content":"愁與髮相形，一愁白數莖。\n有髮能幾多，禁愁日日生。\n古若不置兵，天下無戰爭。\n古若不置名，道路無欹傾。\n太行聳巍峩，是天産不平。\n黄河奔濁浪，是天生不清。\n四蹄日日多，雙輪日日成。\n二物不在天，安能免營營。\n","id":62069,"chapter":"卷五十","chapternum":50,"title":"自歎","titledesc":"","collection":"","collectiondesc":"","poemindex":46},{"author":"孟郊","charstyle":"古體詩","content":"主人夜呻吟，皆入妻子心。\n遠客晝呻吟，徒為蟲鳥音。\n妻子手中病，愁思不復深。\n僮僕手中病，憂危獨難任。\n丈夫久漂泊，神氣自然沈。\n況於滯疾中，何人免嘘唏。\n大海亦有涯，髙山亦有岑。\n沈憂獨無極，塵淚互盈襟。\n","id":62070,"chapter":"卷五十","chapternum":50,"title":"病客吟","titledesc":"","collection":"","collectiondesc":"","poemindex":47},{"author":"孟郊","charstyle":"古體詩","content":"十嵗小小兒，能歌得聞天。\n六十孤老人，能詩獨臨川。\n去年西京寺，衆伶集講筵。\n能嘶竹枝詞，供養繩牀禪。\n能詩不如歌，悵望三百篇。\n","id":62071,"chapter":"卷五十","chapternum":50,"title":"敎坊歌兒","titledesc":"","collection":"","collectiondesc":"","poemindex":48},{"author":"孟郊","charstyle":"古體詩","content":"曉月難為光，愁人難為腸。\n誰言春物榮，宣見葉上霜。\n鵰鶚失勢病，鷦鷯假翼翔。\n棄置復棄置，情如刀刄傷。\n","id":62072,"chapter":"卷五十","chapternum":50,"title":"落第","titledesc":"","collection":"","collectiondesc":"","poemindex":49},{"author":"孟郊","charstyle":"古體詩","content":"共照日月影，獨為愁思人。\n豈知鶗鴂鳴，瑶草不得春。\n一片兩片雲，千里萬里身。\n雲歸嵩之陽，身寄江之濱。\n棄置復何道，楚情吟白蘋。\n","id":62073,"chapter":"卷五十","chapternum":50,"title":"下第東歸留别長安知已","titledesc":"","collection":"","collectiondesc":"","poemindex":50},{"author":"孟郊","charstyle":"古體詩","content":"誰言舊居止，主人忽成客。\n僮僕强與言，相懼終脈脈。\n出亦何所求，入亦何所索。\n飲食迷精麤，衣裳失寛窄。\n迴風卷閒簟，新月生空壁。\n士有百役身，官無一姓宅。\n丈夫恥自飾，衰鬢從颯白。\n蘭交早巳謝，榆景從相迫。\n惟予心中鏡，不語光歴歴。\n","id":62074,"chapter":"卷五十","chapternum":50,"title":"乙酉嵗舍弟扶侍歸義興莊居後獨止舍待替人","titledesc":"","collection":"","collectiondesc":"","poemindex":51},{"author":"孟郊","charstyle":"古體詩","content":"孤骨夜難卧，吟蟲相唧唧。\n老泣無涕洟，秋露為滴瀝。\n去壯暫如翦，來衰紛似織。\n觸緒無新心，叢悲有餘憶。\n詎忍逐南帆，江山踐往昔。\n","id":62075,"chapter":"卷五十","chapternum":50,"title":"秋懷","titledesc":"","collection":"","collectiondesc":"","poemindex":52},{"author":"孟郊","charstyle":"古體詩","content":"秋月顔色氷，老客志氣單。\n冷露滴夢破，峭風梳骨寒。\n席上印病文，腸中轉愁盤。\n疑懐無所憑，虛聽多無端。\n梧桐枯崢嶸，聲響如哀彈。\n","id":62076,"chapter":"卷五十","chapternum":50,"title":"秋懷","titledesc":"","collection":"","collectiondesc":"","poemindex":53},{"author":"孟郊","charstyle":"古體詩","content":"秋至老更貧，破屋無門扉。\n一片月落牀，四壁風入衣。\n疎夢不復遠，弱心良易歸。\n商葩將去緑，繚繞爭餘輝。\n野步踏事少，病謀向物違。\n幽幽草根蟲，生意與我微。\n","id":62077,"chapter":"卷五十","chapternum":50,"title":"秋懷","titledesc":"","collection":"","collectiondesc":"","poemindex":54},{"author":"孟郊","charstyle":"古體詩","content":"竹風相戛語，幽閨暗中聞。\n鬼神滿衰聽，恍惚難自分。\n商葉隨乾雨，秋衣卧單雲。\n病骨可剸物，酸呻亦成文。\n瘦攢如此枯，壯落隨西曛。\n裊裊一線命，徒言繫絪緼。\n","id":62078,"chapter":"卷五十","chapternum":50,"title":"秋懷","titledesc":"","collection":"","collectiondesc":"","poemindex":55},{"author":"孟郊","charstyle":"古體詩","content":"何處山不幽，此中情又别。\n一僧敲一磬，七子吟秋月。\n激石泉韻清，寄枝風嘯咽。\n泠然諸境靜，頓覺浮累滅。\n扣寂兼探真，通宵詎能輟。\n","id":62079,"chapter":"卷五十","chapternum":50,"title":"與二三友秋宵㑹話清上人院","titledesc":"","collection":"","collectiondesc":"","poemindex":56},{"author":"孟郊","charstyle":"古體詩","content":"曹劉不免死，誰敢負年華。\n文士莫辭酒，詩人命屬花。\n退之如放逐，李白自矜夸。\n萬古忽將似，一朝同歎嗟。\n何言天道正，獨使地形斜。\n南士愁多病，北人悲去家。\n梅芳巳流管，栁色未藏鵶。\n相勸罷吟雪，相從愁飲霞。\n醒時不可過，愁海浩無涯。\n","id":62080,"chapter":"卷五十","chapternum":50,"title":"招文士飲","titledesc":"","collection":"","collectiondesc":"","poemindex":57},{"author":"孟郊","charstyle":"古體詩","content":"飛鳥不到處，僧房終南巔。\n龍在水長碧，雨開山更鮮。\n步出白日上，坐依清溪邉。\n地寒松桂短，石險道路偏。\n晩磬送歸客，數聲落遥天。\n","id":62081,"chapter":"卷五十","chapternum":50,"title":"遊終南龍池寺","titledesc":"","collection":"","collectiondesc":"","poemindex":58},{"author":"孟郊","charstyle":"古體詩","content":"南山塞天地，日月石上生。\n髙峯夜留景，深谷晝未明。\n山中人自正，路險心亦平。\n長風驅松柏，聲拂萬壑清。\n到此悔讀書，朝朝近浮名。\n","id":62082,"chapter":"卷五十","chapternum":50,"title":"遊終南山","titledesc":"","collection":"","collectiondesc":"","poemindex":59},{"author":"孟郊","charstyle":"古體詩","content":"華嶽獨靈異，草木恒新鮮。\n山盡五色石，水無一色泉。\n仙酒不醉人，仙芝皆延年。\n夜聞明星館，時韻女蘿絃。\n敬兹不能寐，焚柏吟道篇。\n","id":62083,"chapter":"卷五十","chapternum":50,"title":"遊華山雲臺觀","titledesc":"","collection":"","collectiondesc":"","poemindex":60},{"author":"孟郊","charstyle":"古體詩","content":"百尺明鏡流千曲寒星飛為君洗故物有色如新衣不飲泥土汚但飲雪霜飢石稜玉纎纎草色瓊霏霏谷嵦有飲力溪春亦多機從來一智萌能使衆利歸因之山水中喧然論是非","id":62084,"chapter":"卷五十","chapternum":50,"title":"石淙","titledesc":"","collection":"","collectiondesc":"","poemindex":61},{"author":"孟郊","charstyle":"古體詩","content":"昔浮南渡飈，今攀朔山景。\n物色多瘦削，吟笑還孤永。\n日月凍有稜，雪霜空無影。\n玉噴不生氷，瑤渦旋成井。\n潛角時聳光，隠鱗乍漂冏。\n再吟獲新勝，返步失前省。\n愜懷雖巳多，惕慮未能整。\n頺陽落何處，昇魄銜疎嶺。\n","id":62085,"chapter":"卷五十","chapternum":50,"title":"石淙","titledesc":"","collection":"","collectiondesc":"","poemindex":62},{"author":"孟郊","charstyle":"古體詩","content":"日覺耳目勝，我來山水州。\n蓬瀛若髣髴，田野如泛浮。\n碧嶂幾千繞，清泉萬餘流。\n莫窮合沓步，孰盡派别遊。\n越水淨難汚，越天隂易收。\n氣鮮無隠物，目視遠更周。\n舉俗媚葱蒨，連冬擷芳柔。\n菱湖有餘翠，茗圃無荒疇。\n賞異忽巳遠，探竒誠淹留。\n永言終南色，去矣銷人憂。\n","id":62086,"chapter":"卷五十","chapternum":50,"title":"越中山水","titledesc":"","collection":"","collectiondesc":"","poemindex":63},{"author":"孟郊","charstyle":"古體詩","content":"一雨百泉漲，南潭夜來深。\n分明碧沙底，冩出青天心。\n遠客洞庭至，因兹滌煩襟。\n既登飛雲舫，願奏清風琴。\n髙岸立旗㦸，潛蛟失浮沈。\n威稜䕶斯浸，魍魎逃所侵。\n山態變初霽，水聲流新音。\n耳目極眺聽，潺湲與嶔岑。\n誰言栁太守，空有白蘋吟。\n","id":62087,"chapter":"卷五十","chapternum":50,"title":"汝州南潭陪陸中丞公讌","titledesc":"","collection":"","collectiondesc":"","poemindex":64},{"author":"孟郊","charstyle":"古體詩","content":"汝水無濁波，汝山饒竒石。\n大賢為此郡，佳士來如積。\n有客乗白駒，奉義愜所適。\n清風蕩華館，雅瑟泛瑤席。\n芳醑靜無喧，金樽光有滌。\n縱情孰慮損，聽論自招益。\n願折若木枝，却彼曜靈夕。\n貴賤一相接，憂悰忽轉易。\n㑹合勿言輕，别離古來惜。\n請君駐征車，良遇難再覿。\n","id":62088,"chapter":"卷五十","chapternum":50,"title":"汝州陸中丞席喜張從事至同賦十韻","titledesc":"","collection":"","collectiondesc":"","poemindex":65},{"author":"孟郊","charstyle":"古體詩","content":"石龍不見形石雨如散星山下晴皎皎山中隂泠泠水飛林木杪珠綴莓苔屏蓄異物皆别當晨景欲暝泉芳春氣碧松月寒色青險力此獨壯猛獸亦不停日莫且迴去浮心恨未寧","id":62089,"chapter":"卷五十","chapternum":50,"title":"遊石龍渦〈四壁千仭散泉如雨〉","titledesc":"","collection":"","collectiondesc":"","poemindex":66},{"author":"孟郊","charstyle":"古體詩","content":"一步復一步，出行千里幽。\n為取山水意，故作寂寞遊。\n太行青巔髙，枋口碧照浮。\n明明無底鏡，泛泛忘機鷗。\n老逸不自限，病狂不可周。\n恣閒饒淡薄，怠玩多淹留。\n芳物競晼晩，緑梢挂新柔。\n和友鶯相遶，言語亦似稠。\n始知萬類然，靜躁難相求。\n","id":62090,"chapter":"卷五十","chapternum":50,"title":"遊枋口","titledesc":"","collection":"","collectiondesc":"","poemindex":67},{"author":"孟郊","charstyle":"古體詩","content":"昨日到上方，片雲挂石牀。\n錫杖莓苔青，袈裟松柏香。\n晴磬無短韻，古燈含永光。\n有時乞鶴歸，還訪逍遙場。\n","id":62091,"chapter":"卷五十","chapternum":50,"title":"蘇州崑山惠聚寺僧房","titledesc":"","collection":"","collectiondesc":"","poemindex":68},{"author":"孟郊","charstyle":"古體詩","content":"曉飲一杯酒踏雪過清溪波瀾凍為刀剸割鳬與鷖宿羽皆剪棄血聲沈沙泥獨立欲何語黙念心酸嘶凍血莫作春作春生不齊凍血莫作花作花發孀啼幽幽棘針村凍死難耕犁","id":62092,"chapter":"卷五十","chapternum":50,"title":"寒溪","titledesc":"","collection":"","collectiondesc":"","poemindex":69},{"author":"孟郊","charstyle":"古體詩","content":"疎門不掩水，洛色寒更髙。\n曉碧流視聽，夕清濯衣袍。\n為於仁義得，未覺登陟勞。\n遠岸雪難暮，勁枝風易號。\n霜禽各嘯侣，吾亦愛吾曹。\n","id":62093,"chapter":"卷五十","chapternum":50,"title":"立徳新居","titledesc":"","collection":"","collectiondesc":"","poemindex":70},{"author":"孟郊","charstyle":"古體詩","content":"道士無白髮，語音靈泉清。\n青松多夀色，白石恒夜明。\n放步霽霞起，振衣華風生。\n真文秘中頂，寶氣浮四楹。\n一片古關路，萬里今人行。\n上仙不可見，驅策徒西征。\n","id":62094,"chapter":"卷五十","chapternum":50,"title":"西上經靈寶觀〈觀即尹真人舊宅〉","titledesc":"","collection":"","collectiondesc":"","poemindex":71},{"author":"孟郊","charstyle":"古體詩","content":"月迥無隠物，況復大江秋。\n江城與沙村，人語風颼飀。\n峴亭當此時，故人不同遊。\n故人在長安，亦可將夢求。\n","id":62095,"chapter":"卷五十","chapternum":50,"title":"獨宿峴首憶長安故人","titledesc":"","collection":"","collectiondesc":"","poemindex":72},{"author":"孟郊","charstyle":"古體詩","content":"山壯馬力短，路行石齒中。\n十步九舉轡，迴環失西東。\n溪水變為雨，懸崖隂濛濛。\n客衣飄颻秋，葛花零落風。\n白日捨我没，征途忽然窮。\n","id":62096,"chapter":"卷五十","chapternum":50,"title":"過分水嶺","titledesc":"","collection":"","collectiondesc":"","poemindex":73},{"author":"孟郊","charstyle":"古體詩","content":"南中少平地，山水重叠生。\n别泉萬餘曲，迷舟獨難行。\n四際亂峯合，一眺千慮并。\n潺湲冬夏冷，光彩晝夜明。\n賞心難久勝，離腸忽自驚。\n古木搖霽色，髙風動秋聲。\n飲爾一樽酒，慰我百憂輕。\n嘉期何處定，此晨堪寄情。\n","id":62097,"chapter":"卷五十","chapternum":50,"title":"分水嶺别夜示從弟寂","titledesc":"","collection":"","collectiondesc":"","poemindex":74},{"author":"孟郊","charstyle":"古體詩","content":"春風朝夕起，吹緑日日深。\n試為連州吟，淚下不可禁。\n連山何連連，連天碧岑岑。\n哀猿哭花死，子規裂客心。\n蘭芷結新佩，瀟湘遺舊音。\n怨聲能剪絃，坐撫零落琴。\n","id":62098,"chapter":"卷五十","chapternum":50,"title":"連州吟","titledesc":"","collection":"","collectiondesc":"","poemindex":75},{"author":"孟郊","charstyle":"古體詩","content":"朝亦連州吟，暮亦連州吟。\n連州果有信，一紙萬里心。\n開緘白雲斷，明月墮衣襟。\n南風嘶舜琯，苦竹動猿音。\n萬里愁一色，瀟湘雨滛滛。\n兩劍忽相觸，雙蛟恣浮沈。\n鬬水正迴斡，倒流安可禁。\n空愁江海信，驚浪隔相尋。\n","id":62099,"chapter":"卷五十","chapternum":50,"title":"連州吟","titledesc":"","collection":"","collectiondesc":"","poemindex":76},{"author":"孟郊","charstyle":"古體詩","content":"食薺腸亦苦，强歌聲無歡。\n出門即有礙，誰謂天地寛。\n有礙非遐方，長安大道傍。\n小人智慮險，平地生太行。\n鏡破不改光，蘭死不改香。\n始知君子心，交久道益彰。\n君心與我懐，離别俱迴遑。\n譬如浸蘗泉，流苦來日長。\n忍泣目易衰，忍憂形易傷。\n項籍非不壯，賈生非不良。\n當其失意時，涕泗各沾裳。\n古人勸加餐，此餐難自强。\n一飯九祝噎，一嗟十斷腸。\n況是兒女怨，怨氣凌彼蒼。\n彼蒼若有知，白日下清霜。\n今朝始驚歎，碧落空茫茫。\n","id":62100,"chapter":"卷五十","chapternum":50,"title":"贈崔純亮","titledesc":"","collection":"","collectiondesc":"","poemindex":77},{"author":"孟郊","charstyle":"古體詩","content":"誰言形影親，燈滅影去身。\n誰言魚水歡，水竭魚枯鱗。\n昔為同恨客，今為獨笑人。\n捨予在泥轍，飄跡上雲津。\n卧木易成蠧，棄花難再春。\n何言對芳景，愁望極蕭晨。\n埋劍誰識氣，匣絃日生塵。\n願君語髙風，為余問蒼旻。\n","id":62101,"chapter":"卷五十","chapternum":50,"title":"贈李觀〈觀初登第〉","titledesc":"","collection":"","collectiondesc":"","poemindex":78},{"author":"孟郊","charstyle":"古體詩","content":"方憑指下絃，冩出心中言。\n寸草賤子命，髙山主人恩。\n遊邉風沙意，夢楚波濤魂。\n一日引别袂，九迴沾淚痕。\n自悲何以然，在禮闕晨昏。\n名利時轉甚，是非宵亦喧。\n浮情少定主，百慮隨世翻。\n舉此胷臆恨，幸從賢哲論。\n明明三飛鸞，照物如朝暾。\n","id":62102,"chapter":"卷五十","chapternum":50,"title":"抒情因上郎中二十二叔監察十五叔兼呈李益端公栁縝評事","titledesc":"","collection":"","collectiondesc":"","poemindex":79},{"author":"孟郊","charstyle":"古體詩","content":"斗水㵼大海不如㵼枯池分明賢逹交豈顧豪華兒海有不足流豪有不足資枯鱗易為水貧士易為施幸覩君子席㑹將幽賤期側聞清風議飫如黄金巵此道與日月同光無盡時","id":62103,"chapter":"卷五十","chapternum":50,"title":"贈主人","titledesc":"","collection":"","collectiondesc":"","poemindex":80},{"author":"孟郊","charstyle":"古體詩","content":"何以定交契，贈君髙山石。\n何以保貞堅，贈君青松色。\n貧居過此外，無可相彩飾。\n聞君碩䑕詩，吟之淚空滴。\n","id":62104,"chapter":"卷五十","chapternum":50,"title":"贈韓郎中愈","titledesc":"","collection":"","collectiondesc":"","poemindex":81},{"author":"孟郊","charstyle":"古體詩","content":"碩鼠既穿墉，又嚙機上絲。\n穿墉有閒土，嚙絲無餘衣。\n朝吟枯桑柘，莫泣穿杼機。\n豈是無巧妙，絲斷將何施。\n衆人尚肥華，志士多飢羸。\n願君保此節，天意當察微。\n前日遠别離，今日生白髮。\n欲知萬里情，曉卧半床月。\n常恐百蟲秋，使我芳草歇。\n","id":62105,"chapter":"卷五十","chapternum":50,"title":"贈韓郎中愈","titledesc":"","collection":"","collectiondesc":"","poemindex":82},{"author":"孟郊","charstyle":"古體詩","content":"半夜不成寐，燈盡又無月。\n獨向堦前立，子規啼不歇。\n況我有金蘭，忽爾為胡越。\n爭得明鏡中，久長無白髪。\n","id":62106,"chapter":"卷五十","chapternum":50,"title":"春夜憶蕭子真","titledesc":"","collection":"","collectiondesc":"","poemindex":83},{"author":"孟郊","charstyle":"古體詩","content":"夜坐冷竹聲，二三髙人語。\n燈窻看律鈔，小師别為侣。\n雪簷晴滴滴，茗椀華舉舉。\n磬音多風飈，聲韻聞江楚。\n官街不相隔，詩思空愁予。\n明日策杖歸，去住兩延佇。\n","id":62107,"chapter":"卷五十","chapternum":50,"title":"宿空姪院寄澹公","titledesc":"","collection":"","collectiondesc":"","poemindex":84},{"author":"孟郊","charstyle":"古體詩","content":"富别愁在顔，貧别愁銷骨。\n懶磨舊銅鏡，畏見新白髪。\n古樹春無花，子規啼有血。\n離弦不堪聽，一聽四五絶。\n世途非一險，俗慮有千結。\n有客步大方，驅車獨迷轍。\n故人韓與李，逸翰雙皎潔。\n哀我摧折歸，贈詞縱横設。\n徐方國東樞，元戎天下傑。\n禰生投刺遊，王粲吟詩謁。\n髙情無遺照，朗抱開曉月。\n有土不埋寃，有讐皆為雪。\n願為直草木，永向君地列。\n願為古琴瑟，永向君聽發。\n欲識丈夫心，曾將孤劍説。\n","id":62108,"chapter":"卷五十","chapternum":50,"title":"答韓愈李觀别因獻張徐州","titledesc":"","collection":"","collectiondesc":"","poemindex":85},{"author":"孟郊","charstyle":"古體詩","content":"朝為主人心，夕作行客吟。\n汝水忽凄咽，汝風流苦音。\n北闕秦門髙，南路楚石深。\n分淚灑白日，離腸繞青岑。\n何以寄遠懷，黄鶴能相尋。\n","id":62109,"chapter":"卷五十","chapternum":50,"title":"汝濆蒙從弟楚材見贈時郊將入秦楚材適楚","titledesc":"","collection":"","collectiondesc":"","poemindex":86},{"author":"孟郊","charstyle":"古體詩","content":"爾去東南夜，我無西北夢。\n誰言貧别易，貧别愁更重。\n曉色奪明月，征人逐羣動。\n秋風楚濤髙，旅榜將誰共。\n","id":62110,"chapter":"卷五十","chapternum":50,"title":"送從弟郢東歸","titledesc":"","collection":"","collectiondesc":"","poemindex":87},{"author":"孟郊","charstyle":"古體詩","content":"庭山何﨑嶇，寺路縁翠微。\n秋霽山盡出，日落人獨歸。\n雲生髙髙步，泉灑田田衣。\n枯巢無還羽，新木有爭飛。\n兹焉不可繼，夢寐空清輝。\n","id":62111,"chapter":"卷五十","chapternum":50,"title":"送曉公歸庭山","titledesc":"","collection":"","collectiondesc":"","poemindex":88},{"author":"孟郊","charstyle":"古體詩","content":"短松鶴不巢，髙石雲始棲。\n君今瀟湘去，意與雲鶴齊。\n力買竒險地，手開清淺溪。\n身披薜荔衣，山陟莓苔梯。\n一卷氷雪文，避俗常自攜。\n","id":62112,"chapter":"卷五十","chapternum":50,"title":"送豆盧策歸别墅","titledesc":"","collection":"","collectiondesc":"","poemindex":89},{"author":"孟郊","charstyle":"古體詩","content":"閒於獨鶴心，大於髙松年。\n迥出萬物表，髙樓四明巔。\n千尋直裂峯，百尺倒㵼泉。\n絳雪為我飯，白雲為我田。\n靜言不語俗，靈蹤時步天。\n","id":62113,"chapter":"卷五十","chapternum":50,"title":"送蕭錬師入四明山","titledesc":"","collection":"","collectiondesc":"","poemindex":90},{"author":"孟郊","charstyle":"古體詩","content":"燕本氷雪骨，越淡蓮花風。\n五言雙寶刀，聨響髙飛鴻。\n翰苑錢舍人，詩韻鏗雷公。\n識本未識淡，仰詠嗟無窮。\n清恨生物表，朗玉傾夢中。\n常於冷竹坐，相語道意沖。\n嵩洛興不薄，稽江事難同。\n明年若不來，我作黄蒿翁。\n何以兀其心，為君學虛空。\n","id":62114,"chapter":"卷五十","chapternum":50,"title":"送淡公","titledesc":"","collection":"","collectiondesc":"","poemindex":91},{"author":"孟郊","charstyle":"古體詩","content":"銅斗飲江酒，手拍銅斗歌。\n儂是拍浪兒，飲則拜浪婆。\n脚踏小船頭，獨速舞短蓑。\n笑伊漁陽操，空恃文章多。\n閒倚青竹竿，白日奈我何。\n","id":62115,"chapter":"卷五十","chapternum":50,"title":"送淡公","titledesc":"","collection":"","collectiondesc":"","poemindex":92},{"author":"孟郊","charstyle":"古體詩","content":"短蓑不怕雨，白鷺相爭飛。\n短楫畫菰蒲，鬬作豪横歸。\n笑伊水健兒，浪戰求光輝。\n不如竹枝弓，射鴨無是非。\n","id":62116,"chapter":"卷五十","chapternum":50,"title":"送淡公","titledesc":"","collection":"","collectiondesc":"","poemindex":93},{"author":"孟郊","charstyle":"古體詩","content":"射鴨復射鴨，鴨驚菰蒲頭。\n鴛鴦亦零落，彩色難相求。\n儂是清浪兒，每踏清浪遊。\n笑伊鄉貢郎，踏土稱風流。\n如何艸角翁，至死不裹頭。\n","id":62117,"chapter":"卷五十","chapternum":50,"title":"送淡公","titledesc":"","collection":"","collectiondesc":"","poemindex":94},{"author":"孟郊","charstyle":"古體詩","content":"鄉在越鏡中，分明見歸心。\n鏡芳步步緑，鏡水日日深。\n異刹碧天上，古香清桂岑。\n朗約徒在昔，章句忽盈今。\n幸因西飛葉，書作東風吟。\n落我病枕上，慰此浮恨侵。\n","id":62118,"chapter":"卷五十","chapternum":50,"title":"送淡公","titledesc":"","collection":"","collectiondesc":"","poemindex":95},{"author":"孟郊","charstyle":"古體詩","content":"朱絃奏離别，華燈少光輝。\n物色豈知異，人心顧將違。\n客程殊未巳，嵗華忽然微。\n秋桐故葉下，寒露新雁飛。\n遠遊起重恨，送人念先歸。\n夜集類飢鳥，晨光失相依。\n馬迹遶川水，雁書還閨闈。\n常恐親朋阻，獨行知慮非。\n","id":62119,"chapter":"卷五十","chapternum":50,"title":"與韓愈李翺張籍話别","titledesc":"","collection":"","collectiondesc":"","poemindex":96},{"author":"孟郊","charstyle":"古體詩","content":"萬類皆有性，各各稟天和。\n蠶身與汝身，汝身何太訛。\n蠶身不為已，汝身不為他。\n蠶絲為衣裳，汝絲為網羅。\n濟物幾無功，害物日巳多。\n百蟲雖切恨，其將奈爾何。\n","id":62120,"chapter":"卷五十","chapternum":50,"title":"蜘蛛諷","titledesc":"","collection":"","collectiondesc":"","poemindex":97},{"author":"孟郊","charstyle":"古體詩","content":"䬃䬃微雨收，翻翻橡葉鳴。\n月沈亂峰西，寥落三四星。\n前溪忽調琴，隔林寒琤琤。\n聞彈正弄聲，不敢枕上聽。\n迴燭整頭簪，漱泉立中庭。\n定步履齒深，貌禪目冥冥。\n微風吹衣襟，亦認宫徴聲。\n學道三十年，未免憂死生。\n聞彈一夜中，㑹盡天地情。\n","id":62121,"chapter":"卷五十","chapternum":50,"title":"聽琴","titledesc":"","collection":"","collectiondesc":"","poemindex":98},{"author":"孟郊","charstyle":"古體詩","content":"動覺日月短，静知時嵗長。\n自悲道路人，暫宿空閒堂。\n孤燭讓清晝，紗巾斂輝光。\n髙僧積素行，事外無剛强。\n我有巖下桂，願為爐中香。\n不惜青翠姿，為君揚芬芳。\n淮水色不汚，汴流徒渾黄。\n且將琉璃意，淨綴芙蓉章。\n明日還獨行，羈愁來舊腸。\n","id":62122,"chapter":"卷五十","chapternum":50,"title":"憩淮上觀公法堂","titledesc":"","collection":"","collectiondesc":"","poemindex":99},{"author":"孟郊","charstyle":"古體詩","content":"搏鷙有餘飽，魯山長飢空。\n豪人飫鮮肥，魯山飯蒿蓬。\n食名皆霸官，食力乃堯農。\n君子恥新態，魯山與古終。\n天璞本平一，人巧生異同。\n魯山不自剖，全璞竟没躬。\n","id":62123,"chapter":"卷五十","chapternum":50,"title":"弔元魯山","titledesc":"","collection":"","collectiondesc":"","poemindex":100},{"author":"孟郊","charstyle":"古體詩","content":"志士不得老，多為直氣傷。\n阮公終日哭，夀命固難長。\n顔子既殂謝，孔門無輝光。\n文星落竒曜，寶劍摧修鋩。\n常作金應石，忽為宫别商。\n為爾弔琴瑟，斷絃難再張。\n偏轂不可轉，隻翼不可翔。\n清塵無吹噓，委地難飛揚。\n此義古所重，此風今則亡。\n自聞喪元賓，一日八九狂。\n沈痛此丈夫，驚呼彼穹蒼。\n我有出俗韻，勞君疾惡腸。\n知音既巳矣，微言誰能彰。\n旅葬無髙墳，栽松不成行。\n哀歌動寒日，贈淚沾晨霜。\n神理本窅窅，今來更茫茫。\n何以蕩悲懷，萬事付一觴。\n","id":62124,"chapter":"卷五十","chapternum":50,"title":"哭李觀","titledesc":"","collection":"","collectiondesc":"","poemindex":101},{"author":"孟郊","charstyle":"古體詩","content":"零落三四字，忽成千萬年。\n𨙻知冥寞，客不有補亡。\n篇斜月弔空，壁旅人難獨。\n眠一生能幾，時百慮來相。\n煎戚戚故交，淚幽幽長夜。\n泉巳矣難重，言一言一潸。\n","id":62125,"chapter":"卷五十","chapternum":50,"title":"李少府㕔弔李元賓遺字","titledesc":"","collection":"","collectiondesc":"","poemindex":102},{"author":"孟郊","charstyle":"古體詩","content":"君生霅水清，君没霅水渾。\n空令骨肉情，哭得白日昏。\n大夜不復曉，古松長閉門。\n琴弦緑水絶，詩句青山存。\n昔為芳春顔，今為荒草根。\n獨問冥冥理，先儒未曾言。\n","id":62126,"chapter":"卷五十","chapternum":50,"title":"悼吳興湯衡評事","titledesc":"","collection":"","collectiondesc":"","poemindex":103},{"author":"孟郊","charstyle":"古體詩","content":"戚戚抱幽獨，晏晏沈荒居。\n不聞新歡笑，但覩舊詩書。\n藝蘗意彌苦，耕山食無餘。\n定交昔何在，至戚今或疎。\n薄俗易銷歇，淳風難久舒。\n秋蕪上空堂，寒槿落枯渠。\n薙草恐傷蕙，攝衣自理鋤。\n殘芳亦可餌，遺秀誰忍除。\n徘徊未能去，為爾涕漣如。\n","id":62127,"chapter":"卷五十","chapternum":50,"title":"哀孟雲卿嵩陽荒居","titledesc":"","collection":"","collectiondesc":"","poemindex":104},{"author":"孟郊","charstyle":"古體詩","content":"墮淚數首文，悲結千里墳。\n蒼旻且留我，白日空遺君。\n仙鶴未巢月，衰鳯先墜雲。\n清風獨起時，舊語如再聞。\n瑤草罷葳蕤，桂花休氛氳。\n萬物與我心，相感吳江濆。\n","id":62128,"chapter":"卷五十","chapternum":50,"title":"覽崔爽遺文因紓幽懷〈崔君没于南方〉","titledesc":"","collection":"","collectiondesc":"","poemindex":105},{"author":"孟郊","charstyle":"古體詩","content":"上天下天水，出地入地舟。\n石劍相劈斫，石波怒蛟虬。\n花木疊宿春，風飈凝古秋。\n幽怪窟穴語，飛聞𦙝蠁。\n流沈哀日巳，深銜訴將何。\n","id":62129,"chapter":"卷五十","chapternum":50,"title":"峽哀","titledesc":"","collection":"","collectiondesc":"","poemindex":106},{"author":"孟郊","charstyle":"古體詩","content":"三峽一線天，三峽萬繩泉。\n上仄碎日月，下掣狂漪漣。\n破魂一兩㸃，凝幽數百年。\n峽暉不停午，峽險多飢涎。\n樹根鎖枯棺，孤骨褭褭懸。\n樹枝哭霜棲，哀韻杳杳鮮。\n逐客零落腸，到此湯火煎。\n性命如紡績，道路隨索縁。\n奠淚弔波靈，波靈將閃然。\n","id":62130,"chapter":"卷五十","chapternum":50,"title":"峽哀","titledesc":"","collection":"","collectiondesc":"","poemindex":107},{"author":"孟郊","charstyle":"古體詩","content":"凍手莫弄珠，弄珠珠易飛。\n驚霜莫剪春，剪春無光輝。\n零落小花乳，斕斑昔嬰衣。\n拾之不盈把，日莫空悲歸。\n","id":62131,"chapter":"卷五十","chapternum":50,"title":"杏殤〈并序〉","titledesc":"杏殤花乳也霜翦而落因悲昔嬰故作是詩","collection":"","collectiondesc":"","poemindex":108},{"author":"孟郊","charstyle":"古體詩","content":"唧唧復唧唧，千古一月色。\n新新復新新，千古一花春。\n邙風憶孟郊，嵩秋葬盧殷。\n北邙前後客，相弔為埃塵。\n北邙棘針草，淚根生苦辛。\n烟火不自煖，筋力早已貧。\n幽薦一杯泣，㵼之清洛濱。\n添為斷腸聲，愁殺長别人。\n","id":62132,"chapter":"卷五十","chapternum":50,"title":"弔盧殷","titledesc":"","collection":"","collectiondesc":"","poemindex":109},{"author":"孟郊","charstyle":"古體詩","content":"海風蕭蕭天雨霜，窮愁獨坐夜何長。\n驅車舊憶太行險，始知遊子悲故鄉。\n美人相思隔天闕，長望雲端不可越。\n手持琅玕欲有贈，愛而不見心斷絶。\n南山峩峩白石爛，碧海之波浩漫漫。\n參辰出没不相待，我欲横天無羽翰。\n","id":62133,"chapter":"卷五十","chapternum":50,"title":"出門行","titledesc":"","collection":"","collectiondesc":"","poemindex":110},{"author":"孟郊","charstyle":"古體詩","content":"池中春蒲葉如帶，紫菱成角蓮子大。\n羅裙蟬鬢寄迎風，雙雙伯勞飛向東。\n","id":62134,"chapter":"卷五十","chapternum":50,"title":"臨池曲","titledesc":"","collection":"","collectiondesc":"","poemindex":111},{"author":"孟郊","charstyle":"古體詩","content":"花嬋娟泛春泉竹嬋娟籠曉烟妓嬋娟不長妍月嬋娟真可憐夜半姮娥朝太乙人間本自無靈匹漢宫承寵不多時飛燕婕妤相妒嫉","id":62135,"chapter":"卷五十","chapternum":50,"title":"嬋娟篇","titledesc":"","collection":"","collectiondesc":"","poemindex":112},{"author":"孟郊","charstyle":"古體詩","content":"望夫石夫不來兮江水碧行人悠悠朝與暮千年萬年色如故","id":62136,"chapter":"卷五十","chapternum":50,"title":"望夫石","titledesc":"","collection":"","collectiondesc":"","poemindex":113},{"author":"孟郊","charstyle":"古體詩","content":"夷門貧士空吟雪，夷門豪士皆飲酒。\n酒聲歡閒入雪銷，雪聲激切悲枯朽。\n悲歡不同歸去來，萬里春風動江栁。\n","id":62137,"chapter":"卷五十","chapternum":50,"title":"夷門雪贈主人","titledesc":"","collection":"","collectiondesc":"","poemindex":114},{"author":"孟郊","charstyle":"古體詩","content":"兩河春草海水清，十年征戰城郭腥。\n亂兵殺兒將女去，二月三月花冥冥。\n千里無人旋風起，鶯啼燕語荒城裏。\n春色不㨂墓傍枝，紅顔皓色逐春去。\n春去春來那得知，今人看花古人墓。\n令人惆悵山頭路，","id":62138,"chapter":"卷五十","chapternum":50,"title":"傷春","titledesc":"","collection":"","collectiondesc":"","poemindex":115},{"author":"孟郊","charstyle":"古體詩","content":"昔日齷齪不足誇，今朝放蕩思無涯。\n春風得意馬蹄疾，一日看盡長安花。\n","id":62139,"chapter":"卷五十","chapternum":50,"title":"登科後","titledesc":"","collection":"","collectiondesc":"","poemindex":116},{"author":"孟郊","charstyle":"古體詩","content":"一日踏春一百迴，朝朝没脚走芳埃。\n飢童餓馬掃花餵，向晩飲溪三兩杯。\n","id":62140,"chapter":"卷五十","chapternum":50,"title":"濟源寒食","titledesc":"","collection":"","collectiondesc":"","poemindex":117},{"author":"孟郊","charstyle":"古體詩","content":"莓苔井上空相憶，轆轤索斷無消息。\n酒人皆倚春髪緑，病叟獨藏秋髪白。\n","id":62141,"chapter":"卷五十","chapternum":50,"title":"濟源寒食","titledesc":"","collection":"","collectiondesc":"","poemindex":118},{"author":"孟郊","charstyle":"近體詩","content":"見説祝融峯，擎天勢似騰。\n藏千尋布水，出十八髙僧。\n古路無人跡，新霞吐石稜。\n終居將爾叟，一一共余登。\n","id":62142,"chapter":"卷五十","chapternum":50,"title":"懐南岳隠士","titledesc":"","collection":"","collectiondesc":"","poemindex":119},{"author":"孟郊","charstyle":"近體詩","content":"千峯暎碧湘，真叟此中藏。\n飯不煮石喫，眉應似髮長。\n楓梩榰酒甕，鶴蝨落琴牀。\n强效忘機者，斯人尚未忘。\n","id":62143,"chapter":"卷五十","chapternum":50,"title":"懐南岳隠士","titledesc":"","collection":"","collectiondesc":"","poemindex":120}]