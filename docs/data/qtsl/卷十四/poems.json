[{"author":"岑參","charstyle":"古體詩","content":"一驛過一驛，驛騎如星流。\n平眀發咸陽，暮及隴山頭。\n隴水不可聽，嗚咽令人愁。\n沙塵撲馬汗，霧露凝貂裘。\n西來誰家子，自道新封侯。\n前月發安西，路上無停留。\n都䕶猶未到，來時在西州。\n十日過沙磧，終朝風不休。\n馬走碎石中，四蹄皆血流。\n萬里奉王事，一身無所求。\n也知塞垣苦，豈為妻子謀。\n山口月欲出，先照闗城樓。\n谿流與松風，靜夜相颼飀。\n别家賴歸夢，山塞多離憂。\n與子且㩦手，不愁前路脩。\n","id":58346,"chapter":"卷十四","chapternum":14,"title":"初過隴山途中呈宇文判官","titledesc":"","collection":"","collectiondesc":"","poemindex":1},{"author":"岑參","charstyle":"古體詩","content":"太乙連太白，兩山知幾重。\n路盤石門窄，匹馬行才通。\n日西到山寺，林下逄支公。\n昨夜山北時，星星聞此鐘。\n秦女去已久，仙臺在中峰。\n簫聲不可聞，此地留遺蹤。\n石潭積黛色，每歲投金龍。\n亂流爭迅湍，噴薄如雷風。\n夜來聞清磬，月出蒼山空。\n空山滿清光，水樹相玲瓏。\n廻廊映密竹，秋殿隱深松。\n燈影落前谿，夜宿水聲中。\n愛兹林巒好，結宇向谿東。\n相識唯山僧，鄰家一釣翁。\n林晚栗初拆，枝寒梨已紅。\n物幽興易愜，事勝趣彌濃。\n願謝區中縁，永依金人宫。\n寄報乘輦客，簪裾爾何容。\n","id":58347,"chapter":"卷十四","chapternum":14,"title":"秋夜宿仙遊寺南凉堂呈謙道人","titledesc":"","collection":"","collectiondesc":"","poemindex":2},{"author":"岑參","charstyle":"古體詩","content":"渭上秋雨過，北風何騷騷。\n天晴諸山出，太白峯最髙。\n主人東谿老，兩耳生長毫。\n逺近知百歲，子孫皆二毛。\n中庭井欄上，一架獼猴桃。\n石泉飯香稉，酒甕開新糟。\n愛兹田中趣，始悟世上勞。\n我行有勝事，書此寄爾曹。\n","id":58348,"chapter":"卷十四","chapternum":14,"title":"宿太白東谿李老舍即事寄弟姪","titledesc":"","collection":"","collectiondesc":"","poemindex":3},{"author":"岑參","charstyle":"古體詩","content":"昨夜雲際宿，旦從西峯回。\n不見林中僧，微雨潭上來。\n諸峯皆青翠，秦嶺獨不開。\n石鼓有時鳴，秦王安在哉。\n東南雲開處，突兀獼猴臺。\n崖口懸瀑流，半空白皚皚。\n噴壁四時雨，傍村終日雷。\n北瞻長安道，日夕生塵埃。\n若訪張仲蔚，衡門滿蒿萊。\n","id":58349,"chapter":"卷十四","chapternum":14,"title":"終南雲際精舍尋法澄上人不遇歸髙冠東潭石淙望秦嶺微雨作貽友人","titledesc":"","collection":"","collectiondesc":"","poemindex":4},{"author":"岑參","charstyle":"古體詩","content":"一從棄魚釣，十載干明王。\n無由謁天階，却欲歸滄浪。\n仲秋至東郡，遂見天雨霜。\n昨日夢故山，蕙草色已黄。\n平明辭鐵丘，薄暮遊大梁。\n仲秋蕭條景，拔刺飛鵞鶬。\n四郊陰氣閉，萬里無皛光。\n長風吹白茅，野火燒枯桑。\n故人南燕吏，籍籍名更香。\n聊以玉壺贈，置之君子堂。\n","id":58350,"chapter":"卷十四","chapternum":14,"title":"至大梁却寄匡城主人","titledesc":"","collection":"","collectiondesc":"","poemindex":5},{"author":"岑參","charstyle":"古體詩","content":"熱海亘鐵門，火山赫金方。\n白草磨天涯，胡沙莽茫茫。\n夫子佐戎幕，其鋒利如霜。\n中歲學兵符，不能守文章。\n功業須及時，立身有行藏。\n男兒感忠義，萬里忘越鄉。\n孟夏邉候遲，胡國草木長。\n馬疾過飛鳥，天窮超夕陽。\n都䕶新出師，五月發軍裝。\n甲兵二百萬，錯落黄金光。\n揚旗拂崑崙，伐鼔震蒲昌。\n太白引官軍，天威臨大荒。\n西望雲似蛇，戎夷知䘮亡。\n渾驅大宛馬，繫取樓蘭王。\n曾到交河城，風土斷人腸。\n寒驛逺如㸃，邉烽互相望。\n赤亭多飃風，鼓怒不可當。\n有時無人行，沙石亂飄揚。\n夜靜天蕭條，鬼哭夾道傍。\n地上多髑髏，皆是古戰塲。\n置酒髙館夕，邉城月蒼蒼。\n軍中宰肥牛，堂上羅羽觴。\n紅淚金燭盤，嬌歌豔新妝。\n望君仰青冥，短翮難可翔。\n蒼然西郊道，握手何慨慷。\n","id":58351,"chapter":"卷十四","chapternum":14,"title":"武威送劉單判官赴安西行營便呈髙開府","titledesc":"","collection":"","collectiondesc":"","poemindex":6},{"author":"岑參","charstyle":"古體詩","content":"對酒寂不語，悵然悲送君。\n眀時未得用，白首徒攻文。\n澤國從一官，滄波幾千里。\n羣公滿天闗，獨去過淮水。\n舊家富春渚，嘗憶卧江樓。\n自聞君欲行，頻望南徐州。\n窮巷獨閉門，寒燈靜深屋。\n北風吹微雪，抱被肻同宿。\n君行到京口，正是桃花時。\n舟中饒孤興，湖上多新詩。\n潛虬且深蟠，黄鵠舉未晚。\n惜君青雲器，努力加餐飯。\n","id":58352,"chapter":"卷十四","chapternum":14,"title":"送王大昌齡赴江寧","titledesc":"","collection":"","collectiondesc":"","poemindex":7},{"author":"岑參","charstyle":"古體詩","content":"祁樂後來秀，挺身出河東。\n往年詣驪山，獻賦温泉宫。\n天子不召見，揮鞭遂從戎。\n前月還長安，囊中金巳空。\n有時忽乘興，畵出江上峯。\n狀頭蒼梧雲，簾下天台松。\n忽如髙堂上，颯颯生清風。\n五月火雪屯，氣燒天地紅。\n鳥且不敢飛，子行如轉蓬。\n少華與首陽，隔河勢爭雄。\n新月河上出，清光滿闗中。\n置酒灞亭别，髙歌披心胷。\n君到故山時，為謝五老翁。\n","id":58353,"chapter":"卷十四","chapternum":14,"title":"送祁樂歸河東","titledesc":"","collection":"","collectiondesc":"","poemindex":8},{"author":"岑參","charstyle":"古體詩","content":"萬事不可料，歎君在軍中。\n讀書破萬卷，何事來從戎。\n曾逐李輕車，西征出太䝉。\n荷戈月窟外，擐甲崑崙東。\n兩度皆破敵，朝廷輕戰功。\n十年秪一命，萬里如飄蓬。\n容鬢老邊塵，衣裘脆邉風。\n忽來輪臺下，相見披心胸。\n飲酒對春草，彈棊聞夜鐘。\n今且還龜兹，臂上懸角弓。\n平沙向旅館，匹馬隨飛鴻。\n孤城倚大磧，海氣迎邊空。\n四月猶自寒，天山雪濛濛。\n君有賢主將，何謂泣途窮。\n時來整六翮，一舉凌蒼穹。\n","id":58354,"chapter":"卷十四","chapternum":14,"title":"北亭貽宗學士道别","titledesc":"","collection":"","collectiondesc":"","poemindex":9},{"author":"岑參","charstyle":"古體詩","content":"池色淨天碧水凉雨凄凄快風從東南荷葉翻向西性本愛魚鳥未能返巖谿中歲狥微官遂令心賞暌及兹佐山郡不異尋幽棲小吏趨竹徑訟庭侵藥畦邊塵暗河洛二陜震鼓鼙故人佐戎軒逸翮凌雲霓行軍在函谷兩度聞鶯啼相看紅旗下飲酒白日低聞君欲朝天駟馬臨道嘶仰望浮與沈忽如雲與泥夜眠驛樓月曉發關城雞惆悵西郊暮鄉書對君題","id":58355,"chapter":"卷十四","chapternum":14,"title":"虢州郡齋南池幽興因與閻二侍御道别","titledesc":"","collection":"","collectiondesc":"","poemindex":10},{"author":"岑參","charstyle":"古體詩","content":"相識應十載，見君只一官。\n家貧禄尚薄，霜降衣仍單。\n惆悵秋草死，蕭條芳歲闌。\n且尋滄洲路，遥指吳雲端。\n匹馬關塞逺，孤舟江海寛。\n夜眠楚煙濕，曉飯湖山寒。\n砧淨紅鱠落，袖香朱橘團。\n帆前見禹廟，枕底聞嚴灘。\n便獲賞心趣，豈歌行路難。\n青門須醉别，少為解征鞍。\n","id":58356,"chapter":"卷十四","chapternum":14,"title":"送李翥遊江外","titledesc":"","collection":"","collectiondesc":"","poemindex":11},{"author":"岑參","charstyle":"古體詩","content":"天子念黎庶，詔書換諸侯。\n仙郎授剖符，華省輟分憂。\n置酒㑹前殿，賜錢若山丘。\n天章降三光，聖澤該九州。\n吾兄鎮河朔，拜命宣皇猷。\n駟馬辭國門，一星東北流。\n夏雲照銀印，暑雨隨行輈。\n赤筆仍在篋，鑪香惹衣裘。\n此地隣東溟，孤城弔滄洲。\n海風掣金㦸，導吏呼鳴騶。\n郊原北連燕，剽刼風未休。\n魚鹽隘里巷，桑柘盈田疇。\n為郡豈淹旬，政成應未秋。\n易俗去猛虎，化人似馴鷗。\n蒼生已望君，黄霸寧久留。\n","id":58357,"chapter":"卷十四","chapternum":14,"title":"送顔平原〈并序〉","titledesc":"十二年春有詔補尚書十數公為郡守上親賦詩觴羣公宴於蓬萊前殿仍贈以繒帛寵餞加等參美顔公是行為寵别章句","collection":"","collectiondesc":"","poemindex":12},{"author":"岑參","charstyle":"古體詩","content":"君住灃水北，我家灃水西。\n兩村辨喬木，五里聞鳴雞。\n飲酒谿雨過，彈棊山月低。\n徒聞蔣生徑，爾去誰相㩦。\n","id":58358,"chapter":"卷十四","chapternum":14,"title":"灃頭送蔣侯","titledesc":"","collection":"","collectiondesc":"","poemindex":13},{"author":"岑參","charstyle":"古體詩","content":"寺出飛鳥外，青峰戴朱樓。\n摶壁躋半空，喜得登上頭。\n始知宇宙濶，下看二江流。\n天晴見峨眉，如向波上浮。\n迥曠烟景豁，陰森棕柟稠。\n願割區中縁，永從塵外遊。\n迴風吹虎穴，片雨當龍湫。\n僧房雲濛濛，夏月寒颼颼。\n廻合俯近郭，寥落見逺舟。\n勝㮣無端倪，天宫可淹留。\n一官詎足道，欲去令人愁。\n","id":58359,"chapter":"卷十四","chapternum":14,"title":"登嘉州凌雲寺作","titledesc":"","collection":"","collectiondesc":"","poemindex":14},{"author":"岑參","charstyle":"古體詩","content":"塔勢如湧出，孤髙聳天宫。\n登臨出世界，磴道盤虚空。\n突兀壓神州，崢嶸如鬼工。\n四角礙白日，七層摩蒼穹。\n下窺指髙鳥，俯聽聞驚風。\n蓮山若波濤，奔湊似朝東。\n青槐夾馳道，宫館何玲瓏。\n秋色從西來，蒼然滿闗中。\n五陵北原上，萬古青濛濛。\n淨理了可悟，勝因夙所宗。\n誓將挂冠去，覺道資無窮〈唐人倡和之詞多是感激各臻其妙如早朝大明宫杜甫云旌旗日暖龍蛇動宫殿風微燕雀髙王維云九天閶闔開宫殿萬國衣冠拜冕旒岑參云花迎劍佩星初落栁拂旌旗露未乾登慈思寺塔詩杜詩云髙標跨蒼穹烈風無時休俯視但一氣焉能辨皇州髙適云秋風昨夜至秦塞多清曠千里何茫茫五陵鬰相望岑參云秋色從西來蒼然滿闗中五陵北原上萬古青濛濛此類甚多是皆雄渾悲壯足以凌跨百代〉。\n","id":58360,"chapter":"卷十四","chapternum":14,"title":"與髙適薛據登慈恩寺浮圖","titledesc":"","collection":"","collectiondesc":"","poemindex":15},{"author":"岑參","charstyle":"古體詩","content":"野寺聊解鞍，偶見法華僧。\n開門對西嶽，石壁青稜層。\n竹徑厚蒼苔，松門盤紫藤。\n長廊列古畵，髙殿懸孤燈。\n五月山雨熱，三峯火雲蒸。\n側聞樵人言，深谷猶積氷。\n久願尋此山，至今嗟未能。\n謫官忽東走，王程苦相仍。\n欲去戀雙樹，何由窮一乘。\n月輪吐山郭，夜色空清澄。\n","id":58361,"chapter":"卷十四","chapternum":14,"title":"出關經華嶽寺訪法華雲公","titledesc":"","collection":"","collectiondesc":"","poemindex":16},{"author":"岑參","charstyle":"古體詩","content":"郭南處士宅，門外羅羣峯。\n勝槩忽相引，春華今正濃。\n山㕑竹裏爨，野碓藤間舂。\n對酒雲數片，捲簾花萬重。\n巖泉嗟到晩，州縣欲歸慵。\n草色帶朝雨，灘聲兼夜鐘。\n愛兹清俗慮，何事老塵容。\n况有林下約，轉懷方外蹤。\n","id":58362,"chapter":"卷十四","chapternum":14,"title":"春半與羣公同遊元處士别業","titledesc":"","collection":"","collectiondesc":"","poemindex":17},{"author":"岑參","charstyle":"古體詩","content":"歛跡歸山田，息心謝時輩。\n晝還草堂卧，但與雙峯對。\n興來恣佳遊，事愜符勝槩。\n著書髙牕下，日夕見城内。\n曩為世人誤，遂負平生愛。\n久與林壑辭，及來松杉大。\n偶兹精廬近，數預名僧㑹。\n有時逐樵漁，盡日不冠帶。\n崖口上新月，石門破蒼靄。\n色向羣木深，光揺一潭碎。\n緬懷鄭生谷，頗憶嚴子瀨。\n勝事猶可追，斯人邈千載。\n","id":58363,"chapter":"卷十四","chapternum":14,"title":"終南山雙峯草堂作","titledesc":"","collection":"","collectiondesc":"","poemindex":18},{"author":"岑參","charstyle":"古體詩","content":"結廬對中嶽，青翠常在門。\n遂耽水木興，盡作漁樵言。\n頃來闕章句，但欲閑心魂。\n日色隱空谷，蟬聲喧暮村。\n曩聞道士語，偶見清淨源。\n隱几閱吹葉，乘秋眺歸根。\n獨遊念求仲，開徑招王孫。\n片雨下南澗，孤峯出東原。\n棲遲慮益澹，脱畧道彌敦。\n野靄晴拂枕，客帆遥入軒。\n尚平今何在，此意誰與論。\n佇立雲去盡，蒼蒼月開園。\n","id":58364,"chapter":"卷十四","chapternum":14,"title":"緱山西峯草堂作","titledesc":"","collection":"","collectiondesc":"","poemindex":19},{"author":"岑參","charstyle":"古體詩","content":"先生近南郭，茅屋臨東川。\n桑葉隱村户，蘆花映釣船。\n有時著書暇，盡日窗中眠。\n且喜閭井近，灌田同一泉。\n","id":58365,"chapter":"卷十四","chapternum":14,"title":"尋鞏縣南李處士別業","titledesc":"","collection":"","collectiondesc":"","poemindex":20},{"author":"岑參","charstyle":"古體詩","content":"草堂近少室，夜靜聞風松。\n月出潘陵尖，照見十六峯。\n九月山葉赤，谿雲淡秋容。\n火㸃伊陽村，烟深嵩角鐘。\n尚子不可見，蔣生難再逢。\n勝愜只自知，佳趣為誰濃。\n昨詣山僧期，上到天壇東。\n向下望雷雨，雲間見囘龍。\n夕與人羣疎，轉愛丘壑中。\n心澹水木㑹，興幽魚鳥通。\n稀微了自釋，出處乃不同。\n况本無宦情，誓將依道風。\n","id":58366,"chapter":"卷十四","chapternum":14,"title":"自潘陵尖還少室居止秋夕憑眺","titledesc":"","collection":"","collectiondesc":"","poemindex":21},{"author":"岑參","charstyle":"古體詩","content":"池上卧煩暑，不櫛復不巾。\n有時清風來，自謂羲皇人。\n天晴雲歸盡，雨洗月色新。\n公事常不閒，道書日生塵。\n早年家王屋，五别青蘿春。\n安得還舊山，東溪垂釣綸。\n","id":58367,"chapter":"卷十四","chapternum":14,"title":"南池夜宿思王屋青蘿舊齋","titledesc":"","collection":"","collectiondesc":"","poemindex":22},{"author":"岑參","charstyle":"古體詩","content":"勝迹不在逺，愛君池館幽。\n素懷巗中諾，宛得塵外遊。\n何必到青谿，忽來見滄洲。\n潛移岷山石，暗引巴江流。\n樹密晝先夜，竹深夏已秋。\n沙鳥上筆牀，谿花篲簾鈎。\n夫子賤簪冕，注心向林丘。\n落日出公堂，垂綸乘釣舟。\n賦詩憶楚老，載酒隨江鷗。\n翛然一傲吏，獨在西津頭。\n","id":58368,"chapter":"卷十四","chapternum":14,"title":"過王判官西津所居","titledesc":"","collection":"","collectiondesc":"","poemindex":23},{"author":"岑參","charstyle":"古體詩","content":"雷聲傍太白，雨在八九峯。\n東望白閣雲，半入紫閣松。\n勝㮣紛滿目，衡門趣彌濃。\n幸有數畝田，得延二仲蹤。\n早聞達士語，偶與心相通。\n誤狥一微官，還山愧塵容。\n釣竿不復把，野碓無人舂。\n惆悵飛鳥盡，南谿聞夜鐘。\n","id":58369,"chapter":"卷十四","chapternum":14,"title":"因假歸白閣西草堂","titledesc":"","collection":"","collectiondesc":"","poemindex":24},{"author":"岑參","charstyle":"古體詩","content":"獨鶴唳江月，孤帆凌楚雲。\n秋風冷蕭瑟，蘆荻花紛紛。\n忽思湘川老，欲訪雲中君。\n麒麟息悲鳴，愁見豺虎羣。\n","id":58370,"chapter":"卷十四","chapternum":14,"title":"楚夕旅泊古興","titledesc":"","collection":"","collectiondesc":"","poemindex":25},{"author":"岑參","charstyle":"古體詩","content":"杉冷曉猿悲，楚客心欲絶。\n孤舟巴山雨，萬里陽臺月。\n水宿已淹時，蘆花白如雪。\n顔容老難赬，把鏡悲鬢髮。\n早年好金丹，方士傳口訣。\n敝廬終南下，久與真侣别。\n道書誰更開，藥竈烟遂滅。\n頃來厭塵網，安得有仙骨。\n巖壑歸去來，公卿是何物。\n","id":58371,"chapter":"卷十四","chapternum":14,"title":"下外江舟懷終南舊居","titledesc":"","collection":"","collectiondesc":"","poemindex":26},{"author":"岑參","charstyle":"古體詩","content":"疲馬卧長坂，夕陽下通津。\n山風吹空林，颯颯如有人。\n蒼旻霽凉雨，石路無飛塵。\n千念集暮節，萬籟悲蕭晨。\n鶗鴂昨夜鳴，蕙草色已陳。\n况在逺行客，自然多苦辛。\n","id":58372,"chapter":"卷十四","chapternum":14,"title":"暮秋山行","titledesc":"","collection":"","collectiondesc":"","poemindex":27},{"author":"岑參","charstyle":"古體詩","content":"江上風欲來，泊舟未能發。\n氣昬雨已過，突兀山復出。\n積浪成髙丘，盤渦為嵌窟。\n雲低岸花掩，水漲灘草没。\n老樹虵蛻皮，崩崖龍退骨。\n平生抱忠信，艱險殊可忽。\n","id":58373,"chapter":"卷十四","chapternum":14,"title":"江上阻風雨","titledesc":"","collection":"","collectiondesc":"","poemindex":28},{"author":"岑參","charstyle":"古體詩","content":"前日解侯印，泛舟歸山東。\n平旦發犍為，逍遥信廻風。\n七月江水大，滄波漲秋空。\n復有峩眉僧，誦經在舟中。\n夜泊防虎豹，朝行逼魚龍。\n一道鳴迅湍，兩邉走連峯。\n猿拂岸花落，鳥啼簷樹重。\n烟靄吳楚連，泝沿湖海通。\n憶昨在西掖，復曾入南宫。\n日出朝聖人，端笏陪羣公。\n不意今棄置，何由豁心胸。\n吾當海上去，且學乘桴翁。\n","id":58374,"chapter":"卷十四","chapternum":14,"title":"東歸發犍為至泥溪舟中作","titledesc":"","collection":"","collectiondesc":"","poemindex":29},{"author":"岑參","charstyle":"古體詩","content":"皤皤岷山老，抱琴鬢蒼然。\n衫袖拂玉徽，為彈三峽泉。\n此曲彈未半，髙堂如空山。\n石林何颼飀，忽在牕户間。\n繞指弄嗚咽，青絲激潺湲。\n演漾怨楚雲，虚徐韻秋煙。\n疑兼陽臺雨，似雜巫山猿。\n幽引鬼神聽，淨令耳目便。\n楚客腸欲斷，湘妃淚斑斑。\n誰裁青桐枝，絙以朱絲絃。\n能含古人曲，遞與今人傳。\n知音難再逢，惜君方老年。\n曲終月已落，惆悵東齋眠。\n","id":58375,"chapter":"卷十四","chapternum":14,"title":"秋夕聽羅山人彈三峽流泉","titledesc":"","collection":"","collectiondesc":"","poemindex":30},{"author":"岑參","charstyle":"古體詩","content":"北風捲地白草折，胡天八月即飛雪。\n忽如一夜春風來，千樹萬樹梨花開。\n散入珠簾濕羅幕，狐裘不暖錦衾薄。\n將軍角弓不得控，都䕶鐵衣冷難着。\n瀚海闌干百丈氷，愁雲慘淡萬里凝。\n中軍置酒飲歸客，胡琴琵琶與羌笛。\n紛紛暮雪下轅門，風掣紅旗凍不翻。\n輪臺東門送君去，去時雪滿天山路。\n山迴路轉不見君，雪上空留馬行處。\n","id":58376,"chapter":"卷十四","chapternum":14,"title":"白雪歌送武判官歸京","titledesc":"","collection":"","collectiondesc":"","poemindex":31},{"author":"岑參","charstyle":"古體詩","content":"側聞陰山胡兒語，西頭熱海水如煑。\n海上衆鳥不敢飛，中有鯉魚長且肥。\n岸傍青草常不歇，空中白雪遥旋滅。\n蒸沙爍石然胡雲，沸浪炎波煎漢月。\n陰火潛燒天地鑪，何事偏烘西一隅。\n勢呑月窟侵太白，氣連赤坂通單于。\n送君一醉天山郭，正見夕陽海邊落。\n柏臺霜威寒逼人，熱海炎氛為之薄〈髙昌王文泰曰唐去我七千里沙磧居其二千里寒風如刀熱風如燒意即其地〉。\n","id":58377,"chapter":"卷十四","chapternum":14,"title":"熱海行送崔侍御還京","titledesc":"","collection":"","collectiondesc":"","poemindex":32},{"author":"岑參","charstyle":"古體詩","content":"輪臺城頭夜吹角，輪臺城北旄頭落。\n羽書昨夜過渠黎，單于已在金山西。\n戍樓西望烟塵黒，漢兵屯在輪臺北。\n上將擁旄西出征，平明吹笛大軍行。\n四邊伐鼔雪海湧，三軍大呼陰山動。\n朔塞兵氣連雲屯，戰塲白骨纒草根。\n劍河風急雲片濶，沙塲石凍馬蹄脫。\n亞相勤王甘苦辛，誓將報主靜邊塵。\n古來青史誰不見，今見功名勝古人。\n","id":58378,"chapter":"卷十四","chapternum":14,"title":"輪臺歌奉送封大夫出師西征","titledesc":"","collection":"","collectiondesc":"","poemindex":33},{"author":"岑參","charstyle":"古體詩","content":"天山雪雲常不開，千峯萬嶺雪崔嵬。\n北風夜捲赤亭口，一夜天山雪更厚。\n能兼漢月照銀山，復逐胡風過鐵闗。\n交河城邉飛鳥絶，輪臺路上馬蹄滑。\n晻靄寒氛萬里凝，䦨干陰崖千丈氷。\n將軍狐裘卧不暖，都䕶寶刀凍欲斷。\n正是天山雪下時，送君走馬歸京師。\n雪中何以贈君别，惟有青青松樹枝。\n","id":58379,"chapter":"卷十四","chapternum":14,"title":"天山雪歌送蕭治歸京","titledesc":"","collection":"","collectiondesc":"","poemindex":34},{"author":"岑參","charstyle":"古體詩","content":"青門金鎖平旦開城頭日出使車囘青門桺枝正堪折路傍一日㡬人别東出青門路不窮驛樓官樹灞陵東花撲征衣看似繡雲隨去馬色疑驄胡姬酒壚日未午絲繩玉缸酒如乳灞頭落花没馬蹄昨夜微雨花成泥黄鸝翅溼飛轉低闗東尺書醉嬾題須臾望君不可見揚鞭飛鞚疾於箭借問使乎何時來莫作東飛伯勞西飛燕","id":58380,"chapter":"卷十四","chapternum":14,"title":"青門歌送東臺張判官","titledesc":"","collection":"","collectiondesc":"","poemindex":35},{"author":"岑參","charstyle":"古體詩","content":"君不見梁孝王修竹園頽墻隱轔勢仍存嬌娥曼臉成草蔓羅帷珠簾空竹根大梁一旦人代改秋月春風不相待池中幾度雁新來洲上千年鶴應在梁園二月梨花飛却似梁王雪下時當時置酒延枚叟肻料平臺狐兎走萬事翻覆如浮雲昔人空在今人口單父古來稱宓生秖今為政有吾兄輶軒若過梁園道應傍琴臺聞政聲","id":58381,"chapter":"卷十四","chapternum":14,"title":"梁園歌送河南王說判官","titledesc":"","collection":"","collectiondesc":"","poemindex":36},{"author":"岑參","charstyle":"古體詩","content":"君不見走馬川行雪海邊平沙莽莽黄入天輪臺九月風夜吼一川碎石大如斗隨風滿地石亂走匈奴草黄馬正肥金山西見煙塵飛漢家大將西出師將軍金甲夜不脫半夜軍行戈相撥風頭如刀面如割馬毛帶雪汗氣蒸五花連錢旋作氷幕中草檄硯水凝敵騎聞之應膽懾料知短兵不敢接車師西門佇獻㨗","id":58382,"chapter":"卷十四","chapternum":14,"title":"走馬川行奉送出師西征","titledesc":"","collection":"","collectiondesc":"","poemindex":37},{"author":"岑參","charstyle":"古體詩","content":"君不見函谷關崩城毁壁至今在樹根草蔓遮古道空谷千年長不改寂莫無人空舊山聖朝無外不須關白馬公孫何處去青牛老人更不還蒼苔白骨空滿地月與古時長相似野花不省見行人山鳥何曾識關吏故人方乘使者車知吾郭丹却不如請君時憶關外客行到闗西多致書","id":58383,"chapter":"卷十四","chapternum":14,"title":"函谷關歌送劉評事使關西","titledesc":"","collection":"","collectiondesc":"","poemindex":38},{"author":"岑參","charstyle":"古體詩","content":"君不聞胡笳，聲最悲紫髯。\n綠眼胡人吹，吹之一曲猶。\n未了愁殺樓，蘭征戍兒凉。\n秋八月蕭闗，道北風吹斷。\n天山草崑崙，山南月欲斜。\n胡人向月吹，胡笳胡笳怨。\n兮將送君秦，山遥望隴山。\n雲邊城夜夜，多愁夢向月。\n胡笳誰喜聞，","id":58384,"chapter":"卷十四","chapternum":14,"title":"胡笳歌送顔真卿使赴河隴","titledesc":"","collection":"","collectiondesc":"","poemindex":39},{"author":"岑參","charstyle":"古體詩","content":"汝不聞秦箏聲最苦五色纒絃十三柱怨調慢聲如欲語一曲未終日移午紅亭水木不知暑忽彈黄鍾和白紵清風颯來雲不去聞之酒醒淚如雨汝歸秦兮彈秦聲秦聲悲兮聊送汝","id":58385,"chapter":"卷十四","chapternum":14,"title":"秦箏歌送外甥蕭正歸京","titledesc":"","collection":"","collectiondesc":"","poemindex":40},{"author":"岑參","charstyle":"古體詩","content":"輪臺客舍春草滿，潁陽歸客腸堪斷。\n窮荒絶漠鳥不飛，萬磧千山夢猶嬾。\n憐君白面一書生，讀書千卷未成名。\n五侯貴門脚不到，數畝山田身自耕。\n興來浪跡無逺近，及至辭家憶鄉信。\n無事垂鞭信馬頭，西南幾欲窮天盡。\n奉使三年獨未歸，邊頭詞客舊來稀。\n借問君來得幾日，到家不覺換春衣。\n髙齋清晝卷羅幕，紗帽接䍦慵不着。\n中酒朝眠日色髙，彈棊夜半燈花落。\n氷片髙堆金錯盤，滿堂凜凜五月寒。\n桂林蒲萄新吐蔓，武城㓨蜜未可餐。\n軍中置酒夜撾鼓，錦筵紅燭月未午。\n花門將軍善胡歌，葉河蕃王能漢語。\n知爾園林壓渭濱，夫人堂上泣羅裙。\n魚龍川北盤谿雨，鳥䑕山西洮水雲。\n臺中嚴公於我厚，别後新詩滿人口。\n自憐棄置天西頭，因君為問相思否。\n","id":58386,"chapter":"卷十四","chapternum":14,"title":"與獨孤漸道别長句兼呈嚴八侍御","titledesc":"","collection":"","collectiondesc":"","poemindex":41},{"author":"岑參","charstyle":"古體詩","content":"漢陽歸客悲秋草，旅舍葉飛愁不掃。\n秋來倍憶武昌魚，夢着只在巴陵道。\n曾隨上將過祈連，離家十年恒在邉。\n劍鋒可惜虚用盡，馬蹄無事今已穿。\n知君開館常愛客，摴蒱百金毎一擲。\n平生有錢將與人，江上故園空四壁。\n吾觀費子毛骨奇，廣眉大口仍赤髭。\n看君失路尚如此，人生貴賤那得知。\n髙秋八月歸南楚，東門一壺聊出祖。\n路指鳳凰山北雲，衣沾鸚鵡洲邊雨。\n勿歎蹉跎白髮新，應須守道勿羞貧。\n男兒何必戀妻子，莫向江村老却人。\n","id":58387,"chapter":"卷十四","chapternum":14,"title":"送費子歸武昌","titledesc":"","collection":"","collectiondesc":"","poemindex":42},{"author":"岑參","charstyle":"古體詩","content":"彎彎月出掛城頭，城頭月出照凉州。\n凉州七里十萬家，胡人半解彈琵琶。\n琵琶一曲腸堪斷，風蕭蕭兮夜漫漫。\n河西幕中多故人，故人别來三五春。\n花門樓前見秋草，豈能貧賤相看老。\n一生大笑能幾迴，斗酒相逢須醉倒。\n","id":58388,"chapter":"卷十四","chapternum":14,"title":"凉州館中與諸判官夜集","titledesc":"","collection":"","collectiondesc":"","poemindex":43},{"author":"岑參","charstyle":"古體詩","content":"婦姑城南風雨秋，婦姑城中人獨愁。\n愁雲遮却望鄉處，數日不上西南樓。\n故人薄暮公事閒，玉壺美酒琥珀殷。\n潁陽秋草今黄盡，醉臥君家猶未還。\n","id":58389,"chapter":"卷十四","chapternum":14,"title":"醉題匡城周少府㕔壁","titledesc":"","collection":"","collectiondesc":"","poemindex":44},{"author":"岑參","charstyle":"古體詩","content":"燉煙太守才且賢郡中無事髙枕眠太守到來山出泉黄砂磧裏人種田燉煌耆舊鬢皓然願留太守更五年城頭月出星滿天曲房置酒張錦筵美人紅妝色正鮮側垂髙髻插金鈿醉坐藏鈎紅燭前不知鈎在若箇邉為君手把珊瑚鞭射得半叚黄金錢此中樂事亦已偏","id":58390,"chapter":"卷十四","chapternum":14,"title":"燉煌太守後庭歌","titledesc":"","collection":"","collectiondesc":"","poemindex":45},{"author":"岑參","charstyle":"古體詩","content":"三月灞陵春已老故人相逢耐醉倒甕頭春酒黄花脂祿米只充沽酒資長安城中足年少獨共韓侯開口笑桃花㸃地紅斑斑有酒留君且莫還與君兄弟日㩦手世上虚名好是閒","id":58391,"chapter":"卷十四","chapternum":14,"title":"喜韓樽相過","titledesc":"","collection":"","collectiondesc":"","poemindex":46},{"author":"岑參","charstyle":"古體詩","content":"聞有胡僧在太白，蘭若去天三百尺。\n一持楞伽入中峰，世人難見但聞鐘。\n窗邉錫杖解兩虎，牀下鉢盂藏一龍。\n草衣不針復不線，兩耳垂肩眉覆面。\n此僧年幾那得知，手種青松今十圍。\n心將流水同清淨，身與浮雲無是非。\n商山老人已曾識，願一見之何由得。\n山中有僧人不知，城裏看山空黛色。\n","id":58392,"chapter":"卷十四","chapternum":14,"title":"太白胡僧歌〈并序〉","titledesc":"太白中峯絶頂有胡僧不知幾百歲眉長數寸身不製繒帛衣以草葉恒持楞伽經雲壁迥絶人迹罕到嘗東峰有鬬虎弱者將死僧杖而解之西湫有毒龍久而為患僧器而貯之商山趙叟前年采茯苓深入太白偶値此僧訪我而說予恒有獨往之意聞而恱之乃為歌曰","collection":"","collectiondesc":"","poemindex":47},{"author":"岑參","charstyle":"古體詩","content":"君家赤驃畵不得，一團旋風桃花色。\n紅纓紫鞚珊瑚鞭，玉鞍錦韀黄金勤。\n請君鞲出看君騎，尾長窣地如紅絲。\n自矜諸馬皆不及，却憶百金新買時。\n香街紫陌鳳城内，滿城見者誰不愛。\n揚鞭驟急白汗流，弄影行驕碧蹄碎。\n紫髯胡雛金剪刀，平眀剪出三𩯣。\n髙櫪上看時獨意，氣衆中牽出偏雄。\n豪騎將獵向南山，口城南狐兎不復。\n有草頭一㸃疾如，飛却使蒼鷹翻向。\n後憶昨看君朝未，央鳴珂擁蓋滿路。\n香始知邊將真富，貴可憐人馬相輝。\n光男兒稱意得如，此駿馬長鳴北風。\n起待君東去掃邊，塵為君一日行千。\n","id":58393,"chapter":"卷十四","chapternum":14,"title":"衞節度赤驃馬歌","titledesc":"","collection":"","collectiondesc":"","poemindex":48},{"author":"岑參","charstyle":"古體詩","content":"美人舞如蓮花旋世人有眼應未見髙堂滿地鋪𣰽毺試舞一曲天下無此曲胡人傳入漢諸客見之驚且歎慢臉嬌娥纎復穠輕羅金縷花葱蘢回裾轉袖若飛雪左鋋右鋋生旋風琵琶横笛和未匝花門山頭黄雲合忽作出塞入塞聲白草胡沙寒颯颯翻身入破如有神前見後見回回新始知諸曲不可比采蓮落梅徒聒耳世人學舞秖是舞姿態豈能得如此","id":58394,"chapter":"卷十四","chapternum":14,"title":"田使君美人舞如蓮花北鋋歌〈此曲本出北同城〉","titledesc":"","collection":"","collectiondesc":"","poemindex":49},{"author":"岑參","charstyle":"古體詩","content":"遼東九月蘆葉斷遼東小兒采蘆管可憐新管清且悲一曲風飄海頭滿海樹蕭索天雨霜管聲寥亮月蒼蒼白狼河北堪愁恨玄莵城南皆斷腸遼東將軍長安宅美人蘆管㑹佳客弄調啾颼勝洞簫發聲窈窕欺横笛夜半髙堂客未回秪將蘆管送君杯巧能陌上驚楊桺復向園中誤落梅諸客愛之聽未足髙捲珠簾列紅燭將軍醉舞不肯休更使美人吹一曲","id":58395,"chapter":"卷十四","chapternum":14,"title":"裴將軍宅蘆管歌","titledesc":"","collection":"","collectiondesc":"","poemindex":50},{"author":"岑參","charstyle":"古體詩","content":"今年花似去年好，去年人到今年老。\n始知人老不如花，可惜落花君莫掃。\n君家兄弟不可當，列卿御史尚書郎。\n朝回花底恒㑹客，花撲玉缸春酒香。\n","id":58396,"chapter":"卷十四","chapternum":14,"title":"韋貟外家花樹歌","titledesc":"","collection":"","collectiondesc":"","poemindex":51},{"author":"岑參","charstyle":"古體詩","content":"世人見竹不解愛知君種竹府庭内此君託根幸得地種來幾時聞已大盛暑翛翛叢色寒閒宵槭槭葉聲乾能清案牘簾下見宜對琴書牕外看為君成陰將蔽日迸笋穿堦踏還出守節偏凌御史霜虚心願比郎官筆君莫愛南山松樹枝竹色四時也不移寒天草木黄落盡猶自青青君始知","id":58397,"chapter":"卷十四","chapternum":14,"title":"范公叢竹歌〈并序〉","titledesc":"職方郎中兼侍御史范公乃於陜西使院内種竹新製叢竹詩以見示美范公之清致雅操遂為歌以和之","collection":"","collectiondesc":"","poemindex":52},{"author":"岑參","charstyle":"古體詩","content":"蓋將軍真丈，夫行年三十。\n執金吾身長，七尺頗有鬚。\n玉門關城迥，且孤黃沙萬。\n里白草枯南，隣犬戎北接。\n胡將軍到來，備不虞五千。\n甲兵膽力麄，軍中無事但。\n歡娛暖屋繡，簾紅地爐織。\n成壁衣花\ud84f，\udc3d毺燈前侍。\n婢㵼玉壺金，鐺亂㸃野酡。\n酥紫紱金章，左右趨問着。\n只是蒼頭奴，美人一雙閒。\n且都朱唇翠，眉映眀矑清。\n歌一曲世所，無今日喜聞。\n鳳將雛可憐，絶勝秦羅敷。\n使君五馬漫，踟蹰野草繡。\n窠紫羅襦紅，牙縷馬對摴。\n蒱玉盤纎手，撒作盧衆中。\n誇道不曾輸，櫪上昻昻皆。\n駿駒桃花叱，撥價最殊騎。\n將獵向城南，隅臘日射殺。\n千年狐我來，塞外按邉儲。\n為君取醉酒，剩沽醉爭酒。\n盞相喧呼忽，憶咸陽舊酒。\n","id":58398,"chapter":"卷十四","chapternum":14,"title":"玉門關蓋將軍歌","titledesc":"","collection":"","collectiondesc":"","poemindex":53},{"author":"岑參","charstyle":"古體詩","content":"井上桐葉雨灞亭卷秋風故人適戰勝匹馬歸山東問君今年三十幾能使香名滿人耳君不見三峯直上五千仞見君文章亦如此如君兄弟天下稀雄辭健筆皆若飛將軍金印嚲紫綬御史鐵冠重繡衣喬生作尉别來久因君為問平安否魏侯校理復何如前日人來不得書陸渾山下佳可賞蓬閣閒時日應往自料青雲未有期誰知白髮偏能長壚頭青絲白玉瓶别時相顧酒如傾揺鞭舉袂忽不見千樹萬樹空蟬鳴","id":58399,"chapter":"卷十四","chapternum":14,"title":"送魏升卿擢第歸東都因懷魏校書陸渾喬潭","titledesc":"","collection":"","collectiondesc":"","poemindex":54},{"author":"岑參","charstyle":"古體詩","content":"山隂老僧解楞伽，潁陽歸客逺相過。\n烟深草濕昨夜雨，雨後秋風渡漕河。\n空山終日塵事少，平郊逺見行人小。\n尚書磧上黃昏鐘，别駕渡頭一歸鳥。\n","id":58400,"chapter":"卷十四","chapternum":14,"title":"偃師東與韓樽同詣景雲暉上人即事","titledesc":"","collection":"","collectiondesc":"","poemindex":55},{"author":"岑參","charstyle":"古體詩","content":"髙髙亭子郡城西直上千尺與雲齊盤崖縁壁試攀躋羣山向下飛鳥低使君五馬天半嘶絲繩玉壺為君提坐來一望無端倪紅花綠柳鶯亂啼千家萬井連廻谿酒行未醉聞暮雞㸃筆操紙為君題為君題惜解㩦草萋萋沒馬蹄","id":58401,"chapter":"卷十四","chapternum":14,"title":"西亭子送李司馬","titledesc":"","collection":"","collectiondesc":"","poemindex":56},{"author":"岑參","charstyle":"古體詩","content":"扁舟滄浪叟心與滄浪清不自道鄉里無人知姓名朝從灘上飯暮向蘆中宿歌竟還復歌手持一竿竹竿頭釣絲長丈餘鼓栧乘流無定居世人那得識深意此翁取適非取魚","id":58402,"chapter":"卷十四","chapternum":14,"title":"漁父","titledesc":"","collection":"","collectiondesc":"","poemindex":57},{"author":"岑參","charstyle":"古體詩","content":"下馬登鄴城城空復何見東風吹野火暮入飛雲殿城隅南對望陵臺漳水東流不復囘武帝宫中人去盡年年春色為誰來","id":58403,"chapter":"卷十四","chapternum":14,"title":"登古鄴城","titledesc":"","collection":"","collectiondesc":"","poemindex":58},{"author":"岑參","charstyle":"古體詩","content":"客從長安來驅馬邯鄲道傷心叢臺下一帶生蔓草客舍門臨漳水邉垂楊下繫釣魚船邯鄲女兒夜沽酒對客挑燈誇數錢酩酊醉時日正午一曲狂歌壚上眠","id":58404,"chapter":"卷十四","chapternum":14,"title":"邯鄲客舍歌","titledesc":"","collection":"","collectiondesc":"","poemindex":59},{"author":"岑參","charstyle":"古體詩","content":"昨日一花開今日一花開今日花正好昨日花已老人生不得長少年莫惜牀頭沽酒錢請君有錢向酒家君不見戎葵花","id":58405,"chapter":"卷十四","chapternum":14,"title":"戎葵花歌〈戎一作蜀〉","titledesc":"","collection":"","collectiondesc":"","poemindex":60},{"author":"岑參","charstyle":"近體詩","content":"聨步趨丹陛，分曹限紫微。\n曉隨天仗入，暮惹御香歸。\n白髮悲花落，青雲羡鳥飛。\n聖朝無闕事，自覺諫書稀。\n","id":58406,"chapter":"卷十四","chapternum":14,"title":"寄左省杜拾遺","titledesc":"","collection":"","collectiondesc":"","poemindex":61},{"author":"岑參","charstyle":"近體詩","content":"田中開白室，林下閉玄闗。\n卷跡人方處，無心雲自閒。\n竹深喧暮鳥，花缺露春山。\n勝事那能說，王孫去未還。\n","id":58407,"chapter":"卷十四","chapternum":14,"title":"丘中春卧寄王子","titledesc":"","collection":"","collectiondesc":"","poemindex":62},{"author":"岑參","charstyle":"近體詩","content":"西蜀方㩦手，南宫憶比肩。\n平生猶不淺，羇旅轉相憐。\n山店雲迎客，江村犬吠船。\n秋來取一醉，須待月光眠。\n","id":58408,"chapter":"卷十四","chapternum":14,"title":"漢川山行呈成少尹","titledesc":"","collection":"","collectiondesc":"","poemindex":63},{"author":"岑參","charstyle":"近體詩","content":"官舍臨江口，灘聲已慣聞。\n水煙晴吐月，山火夜燒雲。\n且欲尋方士，無心戀使君。\n異鄉何可住，况復久離羣。\n","id":58409,"chapter":"卷十四","chapternum":14,"title":"江行夜宿龍吼灘臨眺思峩眉隱者兼寄幕中諸公","titledesc":"","collection":"","collectiondesc":"","poemindex":64},{"author":"岑參","charstyle":"近體詩","content":"公府日無事，吾徒只是閒。\n草根侵桂礎，苔色上門闗。\n飲硯時見鳥，卷簾晴對山。\n新詩吟未足，昨夜夢東還。\n","id":58410,"chapter":"卷十四","chapternum":14,"title":"敬酬李判官使院即事見呈","titledesc":"","collection":"","collectiondesc":"","poemindex":65},{"author":"岑參","charstyle":"近體詩","content":"玉壘天晴望，諸峯盡覺低。\n故園江樹北，斜日嶺雲西。\n曠野看人小，長空共鳥齊。\n髙山徒仰止，不得日攀躋。\n","id":58411,"chapter":"卷十四","chapternum":14,"title":"酬崔十三侍御登玉壘山思故園見寄","titledesc":"","collection":"","collectiondesc":"","poemindex":66},{"author":"岑參","charstyle":"近體詩","content":"竹裏過紅橋，花間藉綠苖。\n池凉醒别酒，山翠拂行鑣。\n鳳去妝樓閉，鳬飛葉縣遥。\n不逢秦女在，何處聽吹簫。\n","id":58412,"chapter":"卷十四","chapternum":14,"title":"崔駙馬山池重送宇文眀府〈得苖字〉","titledesc":"","collection":"","collectiondesc":"","poemindex":67},{"author":"岑參","charstyle":"近體詩","content":"野店臨官路，重城壓御隄。\n山開灞水北，雨過杜陵西。\n歸夢秋能作，鄉書醉嬾題。\n橋囘忽不見，征馬尚聞嘶。\n","id":58413,"chapter":"卷十四","chapternum":14,"title":"滻水東店送唐子歸嵩陽","titledesc":"","collection":"","collectiondesc":"","poemindex":68},{"author":"岑參","charstyle":"近體詩","content":"正月今欲半，陸渾花未開。\n出關見青草，春色正東來。\n夫子且歸去，明時方愛才。\n還須及秋賦，莫即隱蒿萊。\n","id":58414,"chapter":"卷十四","chapternum":14,"title":"送杜佐下第歸陸渾别業","titledesc":"","collection":"","collectiondesc":"","poemindex":69},{"author":"岑參","charstyle":"近體詩","content":"中郎鳳一毛，世上獨賢豪。\n弱冠已銀印，出身唯寶刀。\n還家卿月迥，度隴將星髙。\n幕下多相識，邊書醉嬾操。\n","id":58415,"chapter":"卷十四","chapternum":14,"title":"送張郎中赴隴右覲省卿公〈時張卿公亦充節度留後〉","titledesc":"","collection":"","collectiondesc":"","poemindex":70},{"author":"岑參","charstyle":"近體詩","content":"子真河朔尉，邑里帶清漳。\n春草迎袍色，晴花拂綬香。\n青山入官舍，黄鳥度宫墻。\n若到銅臺上，應憐魏寢荒。\n","id":58416,"chapter":"卷十四","chapternum":14,"title":"送鄭少府赴滏陽","titledesc":"","collection":"","collectiondesc":"","poemindex":71},{"author":"岑參","charstyle":"近體詩","content":"昨日山有信，秖今耕種時。\n遥傳杜陵叟，怪我還山遲。\n獨向潭上酌，無人林下棊。\n東谿憶汝處，閒卧對鸕鷀。\n","id":58417,"chapter":"卷十四","chapternum":14,"title":"還髙冠潭口留别舍弟","titledesc":"","collection":"","collectiondesc":"","poemindex":72},{"author":"岑參","charstyle":"近體詩","content":"不擇南州尉，髙堂有老親。\n樓臺重蜃氣，邑里雜鮫人。\n海暗三山雨，花明五嶺春。\n此鄉多寶玉，慎莫厭清貧。\n","id":58418,"chapter":"卷十四","chapternum":14,"title":"送張子尉南海","titledesc":"","collection":"","collectiondesc":"","poemindex":73},{"author":"岑參","charstyle":"近體詩","content":"白羽綠弓弦，年年只在邊。\n還家劍鋒盡，出塞馬蹄穿。\n逐虜西踰海，平胡北到天。\n封侯應不逺，燕頷豈徒然。\n","id":58419,"chapter":"卷十四","chapternum":14,"title":"送張都尉東歸","titledesc":"","collection":"","collectiondesc":"","poemindex":74},{"author":"岑參","charstyle":"近體詩","content":"紅亭酒甕香，白面繡衣郎。\n砌冷蟲喧座，簾疎雨到床。\n鐘催離興急，絃逐醉歌長。\n關樹應先落，隨君滿路霜。\n","id":58420,"chapter":"卷十四","chapternum":14,"title":"趙少尹南亭送鄭侍御歸東臺","titledesc":"","collection":"","collectiondesc":"","poemindex":75},{"author":"岑參","charstyle":"近體詩","content":"詔出未央宫，登壇近總戎。\n上公周太保，副相漢司空。\n弓抱闗西月，旗翻渭北風。\n弟兄皆許國，天地荷成功。\n","id":58421,"chapter":"卷十四","chapternum":14,"title":"奉送李太保兼御史大夫充渭北節度使〈即太尉光弼弟〉","titledesc":"","collection":"","collectiondesc":"","poemindex":76},{"author":"岑參","charstyle":"近體詩","content":"關樹晚蒼蒼，長安近夕陽。\n囘風醒别酒，細雨濕行裝。\n習戰邊塵黒，防秋塞草黄。\n知君市駿馬，不是學燕王。\n","id":58422,"chapter":"卷十四","chapternum":14,"title":"虢州送天平何丞入京市馬","titledesc":"","collection":"","collectiondesc":"","poemindex":77},{"author":"岑參","charstyle":"近體詩","content":"灞上柳枝黃，壚頭酒正香。\n春流飲去馬，暮雨溼行裝。\n驛路通函谷，州城接太行。\n覃懷人總喜，别駕得王祥。\n","id":58423,"chapter":"卷十四","chapternum":14,"title":"送懷州吳别駕","titledesc":"","collection":"","collectiondesc":"","poemindex":78},{"author":"岑參","charstyle":"近體詩","content":"斗酒渭城邊，壚頭耐醉眠。\n梨花千樹雪，楊葉萬條烟。\n惜别添壺酒，臨岐贈馬鞭。\n看君潁上去，新月到家圎。\n","id":58424,"chapter":"卷十四","chapternum":14,"title":"送楊子","titledesc":"","collection":"","collectiondesc":"","poemindex":79},{"author":"岑參","charstyle":"近體詩","content":"上馬帶胡鈎，翩翩隴度頭。\n小來思報國，不是愛封侯。\n萬里鄉為夢，三邊月作愁。\n早須清黠虜，無事莫經秋。\n","id":58425,"chapter":"卷十四","chapternum":14,"title":"送人到安西","titledesc":"","collection":"","collectiondesc":"","poemindex":80},{"author":"岑參","charstyle":"近體詩","content":"聞說輪臺路，連年見雪飛。\n春風曾不到，漢使亦應稀。\n白草通疎勒，青山過武威。\n勤王敢道逺，私向夢中歸。\n","id":58426,"chapter":"卷十四","chapternum":14,"title":"發臨洮將赴北庭留别","titledesc":"","collection":"","collectiondesc":"","poemindex":81},{"author":"岑參","charstyle":"近體詩","content":"急管更須吹，杯行莫遣遲。\n酒光紅琥珀，江色碧琉璃。\n日影浮歸棹，蘆花罥釣絲。\n山公醉不醉，問取葛疆知。\n","id":58427,"chapter":"卷十四","chapternum":14,"title":"與鮮于庶子泛漢江","titledesc":"","collection":"","collectiondesc":"","poemindex":82},{"author":"岑參","charstyle":"近體詩","content":"髙閣逼諸天，登臨近日邊。\n晴開萬井樹，愁看五陵烟。\n檻外低秦嶺，窓中小渭川。\n早知清淨理，常願奉金仙。\n","id":58428,"chapter":"卷十四","chapternum":14,"title":"登總持閣","titledesc":"","collection":"","collectiondesc":"","poemindex":83},{"author":"岑參","charstyle":"近體詩","content":"郭外山色暝，主人林館秋。\n疎鐘入卧内，片月到牀頭。\n遥夜惜已半，清言殊未休。\n君雖在青瑣，心不忘滄洲。\n","id":58429,"chapter":"卷十四","chapternum":14,"title":"宿岐州北郭嚴給事别業","titledesc":"","collection":"","collectiondesc":"","poemindex":84},{"author":"岑參","charstyle":"近體詩","content":"暫詣髙僧話，來尋野寺孤。\n岸花藏水碓，谿水映風爐。\n頂上巢新鵲，衣中帶舊珠。\n談禪未得去，輟棹且踟蹰。\n","id":58430,"chapter":"卷十四","chapternum":14,"title":"晚過盤石寺禮鄭和尚","titledesc":"","collection":"","collectiondesc":"","poemindex":85},{"author":"岑參","charstyle":"近體詩","content":"卧疾嘗晏起，朝來頭未梳。\n見君勝服藥，清話病能除。\n低柳供繫馬，小池堪釣魚。\n觀棊不覺暝，月出水亭初。\n","id":58431,"chapter":"卷十四","chapternum":14,"title":"虢州卧疾喜劉判官相過水亭","titledesc":"","collection":"","collectiondesc":"","poemindex":86},{"author":"岑參","charstyle":"近體詩","content":"片雨過城頭，黃鸝上戍樓。\n塞花飄客淚，邊柳挂鄉愁。\n白髮悲明鏡，青春換敝裘。\n君從萬里使，聞已到𤓰。\n","id":58432,"chapter":"卷十四","chapternum":14,"title":"武威春暮聞宇文判官西使還已到晉昌","titledesc":"","collection":"","collectiondesc":"","poemindex":87},{"author":"岑參","charstyle":"近體詩","content":"三十始一命，宦情多欲闌。\n自憐無舊業，不敢耻微官。\n澗水吞樵路，山花醉藥欄。\n秖縁五斗米，辜負一漁竿。\n","id":58433,"chapter":"卷十四","chapternum":14,"title":"初授官題髙冠草堂","titledesc":"","collection":"","collectiondesc":"","poemindex":88},{"author":"岑參","charstyle":"近體詩","content":"昨夜宿祈連，今朝過酒泉。\n黄沙西際海，白草北連天。\n愁裏難消日，歸期尚隔年。\n陽關萬里夢，知處杜陵田。\n","id":58434,"chapter":"卷十四","chapternum":14,"title":"過酒泉憶杜陵别業","titledesc":"","collection":"","collectiondesc":"","poemindex":89},{"author":"岑參","charstyle":"近體詩","content":"異域陰山外，孤城雪海邊。\n秋來唯有雁，夏盡不聞蟬。\n雨拂氊墻濕，風揺毳幕羶。\n輪臺萬里地，無事歴三年。\n","id":58435,"chapter":"卷十四","chapternum":14,"title":"首秋輪臺","titledesc":"","collection":"","collectiondesc":"","poemindex":90},{"author":"岑參","charstyle":"近體詩","content":"雁塞通鹽澤，龍堆接醋溝。\n孤城天北畔，絶域海西頭。\n秋雪春仍下，朝風夜不休。\n可知年四十，猶自未封侯。\n","id":58436,"chapter":"卷十四","chapternum":14,"title":"北庭作","titledesc":"","collection":"","collectiondesc":"","poemindex":91},{"author":"岑參","charstyle":"近體詩","content":"客厭巴南地，鄉鄰劍北天。\n江村片雨外，野寺夕陽邉。\n芋葉藏山徑，蘆花雜渚田。\n舟行未可住，乘月且須牽。\n","id":58437,"chapter":"卷十四","chapternum":14,"title":"晩發五渡","titledesc":"","collection":"","collectiondesc":"","poemindex":92},{"author":"岑參","charstyle":"近體詩","content":"渡口欲黃昏，歸人爭渡喧。\n近鐘清野寺，逺火㸃江村。\n見雁思鄉信，聞猿積淚痕。\n孤舟萬里外，秋月不堪論。\n","id":58438,"chapter":"卷十四","chapternum":14,"title":"巴南舟中夜書事","titledesc":"","collection":"","collectiondesc":"","poemindex":93},{"author":"岑參","charstyle":"近體詩","content":"罷起郎官草，初分刺史符。\n海雲迎過楚，江月引歸吳。\n城底濤聲震，樓端蜃氣孤。\n千家窺驛舫，五馬飲春湖。\n栁色供詩用，鶯聲送酒須。\n知君望鄉處，枉道上姑蘇。\n","id":58439,"chapter":"卷十四","chapternum":14,"title":"送盧郎中除杭州赴任","titledesc":"","collection":"","collectiondesc":"","poemindex":94},{"author":"岑參","charstyle":"近體詩","content":"亭晩人將别，池凉酒未酣。\n闗門勞夕夢，仙掌引歸驂。\n荷葉藏漁艇，藤花罥客簪。\n殘雲收夏暑，新雨帶秋嵐。\n失路情無適，離懷思不堪。\n賴兹庭户裏，别有小江潭。\n","id":58440,"chapter":"卷十四","chapternum":14,"title":"六月三十日水亭送華陰王少府還縣","titledesc":"","collection":"","collectiondesc":"","poemindex":95},{"author":"岑參","charstyle":"近體詩","content":"鐵馬擐紅纓，幡旗出禁城。\n眀王親授鉞，丞相欲專征。\n玉饌天㕑送，金杯御酒傾。\n劒門乘嶮過，閣道踏空行。\n山鳥驚吹笛，江猿看洗兵。\n曉雲隨去陣，夜月逐行營。\n南仲今時往，西戎計日平。\n將心感知已，萬里寄懸旌。\n","id":58441,"chapter":"卷十四","chapternum":14,"title":"送郭僕射節制劍南","titledesc":"","collection":"","collectiondesc":"","poemindex":96},{"author":"岑參","charstyle":"近體詩","content":"亭高出鳥外，客到與雲齊。\n樹㸃千家小，天圍萬嶺低。\n殘虹挂陜北，急雨過關西。\n酒榼縁青壁，𤓰田傍綠。\n谿微官何足，道愛客且相。\n㩦唯有鄉園，處依依望不。\n","id":58442,"chapter":"卷十四","chapternum":14,"title":"早秋與諸子登虢州西亭觀眺","titledesc":"","collection":"","collectiondesc":"","poemindex":97},{"author":"岑參","charstyle":"近體詩","content":"雞鳴紫陌曙光寒，鶯囀皇州春色闌。\n金闕曉鐘開萬户，玉階仙仗擁千官。\n花迎劍珮星初落，柳拂旌旗露未乾。\n獨有鳳凰池上客，陽春一曲和皆難。\n","id":58443,"chapter":"卷十四","chapternum":14,"title":"奉和中書舍人賈至早朝大眀宫","titledesc":"","collection":"","collectiondesc":"","poemindex":98},{"author":"岑參","charstyle":"近體詩","content":"長安雪後似春歸，積素凝華連曙暉。\n色借玉珂迷曉騎，光添銀燭晃朝衣。\n西山落月臨天仗，北闕晴雲捧禁闈。\n聞道仙郎歌白雪，由來此曲和人稀。\n","id":58444,"chapter":"卷十四","chapternum":14,"title":"和祠部王員外雪後早朝即事","titledesc":"","collection":"","collectiondesc":"","poemindex":99},{"author":"岑參","charstyle":"近體詩","content":"相國臨戎别帝京，擁麾持節逺横行。\n朝登劍閣雲隨馬，夜渡巴江雨洗兵。\n山花萬朶迎征蓋，川柳千條拂去旌。\n暫到蜀城應計日，須知眀主待持衡。\n","id":58445,"chapter":"卷十四","chapternum":14,"title":"奉和杜相公發益昌","titledesc":"","collection":"","collectiondesc":"","poemindex":100},{"author":"岑參","charstyle":"近體詩","content":"年紀蹉跎四十强，自憐頭白始為郎。\n雨滋苔蘚侵堦綠，秋颯梧桐覆井黄。\n驚蟬也解求髙樹，旅雁還應厭後行。\n覽卷試穿隣舍壁，眀燈何惜借餘光。\n","id":58446,"chapter":"卷十四","chapternum":14,"title":"秋夕讀書幽興獻兵部李侍郎","titledesc":"","collection":"","collectiondesc":"","poemindex":101},{"author":"岑參","charstyle":"近體詩","content":"嬌歌急管雜青絲，銀燭金杯映翠眉。\n使君地主能相送，河尹天眀坐莫辭。\n春城月出人皆醉，野戍花深馬去遲。\n寄聲報爾山翁道，今日河南勝昔時。\n","id":58447,"chapter":"卷十四","chapternum":14,"title":"使君席夜送嚴河南赴長水","titledesc":"","collection":"","collectiondesc":"","poemindex":102},{"author":"岑參","charstyle":"近體詩","content":"柳嚲鶯嬌花復殷，紅亭綠酒送君還。\n到來函谷愁中月，歸去磻谿夢裏山。\n簾前春色應須惜，世上浮名好是閒。\n西望鄉關腸欲斷，對君衫袖淚痕斑。\n","id":58448,"chapter":"卷十四","chapternum":14,"title":"暮春虢州東亭送李司馬歸扶風别廬","titledesc":"","collection":"","collectiondesc":"","poemindex":103},{"author":"岑參","charstyle":"近體詩","content":"西掖重雲開曙暉，北山疎雨㸃朝衣。\n千門柳色連青瑣，三殿花香入紫微。\n平明端笏陪鵷列，薄暮垂鞭信馬歸。\n官拙自悲頭白盡，不如巖下掩荆扉。\n","id":58449,"chapter":"卷十四","chapternum":14,"title":"西掖省即事","titledesc":"","collection":"","collectiondesc":"","poemindex":104},{"author":"岑參","charstyle":"近體詩","content":"迴風度雨渭城西，細草新花踏作泥。\n秦女峯頭雪未盡，胡公陂上日初低。\n愁窺白髮羞微祿，悔别青山憶舊谿。\n聞道輞川多勝事，玉壺春酒正堪㩦。\n","id":58450,"chapter":"卷十四","chapternum":14,"title":"首春渭西郊行呈藍田張二主簿","titledesc":"","collection":"","collectiondesc":"","poemindex":105},{"author":"岑參","charstyle":"近體詩","content":"滿寺枇杷冬着花，老僧相見具袈裟。\n漢王城北雪初霽，韓信臺西日欲斜。\n門外不須催五馬，林中且聽演三車。\n豈料巴川多勝事，為君書此報京華。\n","id":58451,"chapter":"卷十四","chapternum":14,"title":"赴嘉州過城固縣尋永安超禪師房","titledesc":"","collection":"","collectiondesc":"","poemindex":106},{"author":"岑參","charstyle":"近體詩","content":"强欲登高去，無人送酒來。\n遥憐故園菊，應傍戰塲開。\n","id":58452,"chapter":"卷十四","chapternum":14,"title":"行軍九日思長安故園〈時未收長安〉","titledesc":"","collection":"","collectiondesc":"","poemindex":107},{"author":"岑參","charstyle":"近體詩","content":"漢將承恩西破戎，捷書先奏未央宫。\n天子預開麟閣待，秖今誰數貳師功。\n","id":58453,"chapter":"卷十四","chapternum":14,"title":"獻封大夫破播仙凱歌","titledesc":"","collection":"","collectiondesc":"","poemindex":108},{"author":"岑參","charstyle":"近體詩","content":"官軍西出過樓蘭，營幕傍臨月窟寒。\n蒲海曉霜凝馬尾，葱山夜雪撲旌竿。\n","id":58454,"chapter":"卷十四","chapternum":14,"title":"獻封大夫破播仙凱歌","titledesc":"","collection":"","collectiondesc":"","poemindex":109},{"author":"岑參","charstyle":"近體詩","content":"鳴笳疊鼓擁回軍，破敵平蕃昔未聞。\n大夫鵲印揺邉月，天將龍旗掣海雲。\n","id":58455,"chapter":"卷十四","chapternum":14,"title":"獻封大夫破播仙凱歌","titledesc":"","collection":"","collectiondesc":"","poemindex":110},{"author":"岑參","charstyle":"近體詩","content":"日落轅門鼔角鳴，千羣面縛出蕃城。\n洗兵魚海雲迎陣，秣馬龍堆月照營。\n","id":58456,"chapter":"卷十四","chapternum":14,"title":"獻封大夫破播仙凱歌","titledesc":"","collection":"","collectiondesc":"","poemindex":111},{"author":"岑參","charstyle":"近體詩","content":"苜蓿峯邊逢立春，萌蘆河上淚沾巾。\n閨中只是空相憶，不見沙場愁殺人。\n","id":58457,"chapter":"卷十四","chapternum":14,"title":"題苜蓿峯寄家人","titledesc":"","collection":"","collectiondesc":"","poemindex":112},{"author":"岑參","charstyle":"近體詩","content":"東去長安萬里餘，故人何惜一行書。\n玉關西望堪腸斷，况復眀朝是歲除。\n","id":58458,"chapter":"卷十四","chapternum":14,"title":"玉關寄長安李主簿","titledesc":"","collection":"","collectiondesc":"","poemindex":113},{"author":"岑參","charstyle":"近體詩","content":"火山五月行人少，看君馬去疾如鳥。\n都䕶行營太白西，角聲一動胡天曉。\n","id":58459,"chapter":"卷十四","chapternum":14,"title":"武威送劉判官赴磧西行軍","titledesc":"","collection":"","collectiondesc":"","poemindex":114},{"author":"岑參","charstyle":"近體詩","content":"西原驛路挂城頭，客散紅亭雨未收。\n君去試看汾水上，白雲猶似漢時秋。\n","id":58460,"chapter":"卷十四","chapternum":14,"title":"虢州後亭送李判官使赴晉絳〈得秋字〉","titledesc":"","collection":"","collectiondesc":"","poemindex":115},{"author":"岑參","charstyle":"近體詩","content":"新騎驄馬復承恩，使出金陵過海門。\n荆南渭北難相見，莫惜衫襟着酒痕。\n","id":58461,"chapter":"卷十四","chapternum":14,"title":"奉送賈侍御使江外","titledesc":"","collection":"","collectiondesc":"","poemindex":116},{"author":"岑參","charstyle":"近體詩","content":"匹馬西從天外歸，揚鞭只共鳥爭飛。\n送君九月交河北，雪裏題詩淚滿衣。\n","id":58462,"chapter":"卷十四","chapternum":14,"title":"送崔子還京","titledesc":"","collection":"","collectiondesc":"","poemindex":117},{"author":"岑參","charstyle":"近體詩","content":"酒泉太守能劒舞，髙堂置酒夜擊鼓。\n胡笳一曲斷人腸，座上相看淚如雨。\n","id":58463,"chapter":"卷十四","chapternum":14,"title":"酒泉太守席上醉後作","titledesc":"","collection":"","collectiondesc":"","poemindex":118},{"author":"岑參","charstyle":"近體詩","content":"梁園日暮亂飛鴉，極目蕭條三兩家。\n庭樹不知人去盡，春來還發舊時花。\n","id":58464,"chapter":"卷十四","chapternum":14,"title":"山房春事","titledesc":"","collection":"","collectiondesc":"","poemindex":119},{"author":"岑參","charstyle":"近體詩","content":"故園東望路漫漫，雙袖龍鍾淚不乾。\n馬上相逢無紙筆，憑君傳語報平安。\n","id":58465,"chapter":"卷十四","chapternum":14,"title":"逢入京使","titledesc":"","collection":"","collectiondesc":"","poemindex":120},{"author":"岑參","charstyle":"近體詩","content":"走馬西來欲到天，辭家見月兩回圓。\n今夜不知何處宿，平沙萬里絶人烟。\n","id":58466,"chapter":"卷十四","chapternum":14,"title":"磧中作","titledesc":"","collection":"","collectiondesc":"","poemindex":121},{"author":"岑參","charstyle":"近體詩","content":"西向輪臺萬里餘，也知鄉信日應疎。\n隴山鸚鵡能言語，為報家人數寄書。\n","id":58467,"chapter":"卷十四","chapternum":14,"title":"赴北庭度隴思家","titledesc":"","collection":"","collectiondesc":"","poemindex":122},{"author":"岑參","charstyle":"近體詩","content":"九月天山風似刀，城頭獵馬縮寒毛。\n將軍縱博場場勝，賭得單于貂䑕袍。\n","id":58468,"chapter":"卷十四","chapternum":14,"title":"趙將軍歌","titledesc":"","collection":"","collectiondesc":"","poemindex":123},{"author":"岑參","charstyle":"近體詩","content":"洞房昨夜春風起，遥憶美人湘江水。\n枕上片時春夢中，行盡江南數千里。\n","id":58469,"chapter":"卷十四","chapternum":14,"title":"春夢","titledesc":"","collection":"","collectiondesc":"","poemindex":124}]