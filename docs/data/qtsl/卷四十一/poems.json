[{"author":"郎士元","charstyle":"古體詩","content":"昔嵗別衡霍，邇來憶南州。\n今朝平津邸，兼得瀟湘遊。\n稍辨郢門樹，依然芳杜洲。\n微明三巴峽，咫尺萬里流。\n去鳥不知倦，逺帆生暮愁。\n涔陽指天末，北渚空悠悠。\n枕上見漁父，坐中常狎鷗。\n誰言魏闕下，自有東山幽。\n","id":61275,"chapter":"卷四十一","chapternum":41,"title":"題劉相公三湘圖","titledesc":"","collection":"","collectiondesc":"","poemindex":1},{"author":"郎士元","charstyle":"古體詩","content":"寶刀塞下兒身經百戰曾百勝壯心竟未嫖姚知白草山頭日初沒黃沙戍下悲笳發蕭條夜靜邉風吹獨倚營門望秋月","id":61276,"chapter":"卷四十一","chapternum":41,"title":"塞下曲","titledesc":"","collection":"","collectiondesc":"","poemindex":2},{"author":"郎士元","charstyle":"近體詩","content":"懶尋芳草徑，來接侍臣筵。\n山色知殘雨，墻隂覺暮天。\n鸎啼漢宫桺，花隔杜陵烟。\n地與東城接，春光醉目前。\n","id":61277,"chapter":"卷四十一","chapternum":41,"title":"春宴張舍人宅","titledesc":"","collection":"","collectiondesc":"","poemindex":3},{"author":"郎士元","charstyle":"近體詩","content":"雨餘深巷靜，獨酌送殘春。\n車馬雖嫌僻，鸎花不棄貧。\n蟲聲粘户網，鼠跡印床塵。\n借問山陽㑹，如今有幾人。\n","id":61278,"chapter":"卷四十一","chapternum":41,"title":"寄李紓","titledesc":"","collection":"","collectiondesc":"","poemindex":4},{"author":"郎士元","charstyle":"近體詩","content":"錦車登隴日，邉草正萋萋。\n舊好隨君長，新愁聽鼓鼙。\n河源飛鳥外，雪嶺大荒西。\n漢壘今猶在，遥知路不迷。\n","id":61279,"chapter":"卷四十一","chapternum":41,"title":"送楊中丞和蕃","titledesc":"","collection":"","collectiondesc":"","poemindex":5},{"author":"郎士元","charstyle":"近體詩","content":"雙旌漢飛將，萬里獨橫戈。\n春色臨闗盡，黃雲出塞多。\n鼓鼙悲絶漠，烽戍隔長河。\n莫斷陰山路，天驕已請和。\n","id":61280,"chapter":"卷四十一","chapternum":41,"title":"送李將軍赴定州","titledesc":"","collection":"","collectiondesc":"","poemindex":6},{"author":"郎士元","charstyle":"近體詩","content":"皎然青瑣客，何事動行軒。\n苦節酬知已，清吟去掖垣。\n秋城臨海樹，寒月上營門。\n鄒魯詩書地，應無鼙鼓喧。\n","id":61281,"chapter":"卷四十一","chapternum":41,"title":"送裴補闕入河南幕","titledesc":"","collection":"","collectiondesc":"","poemindex":7},{"author":"郎士元","charstyle":"近體詩","content":"南去秋江逺，孤舟興自多。\n能將流水引，更入洞庭波。\n夏口帆初上，潯陽雁正過。\n知音在霄漢，佐郡豈蹉跎。\n","id":61282,"chapter":"卷四十一","chapternum":41,"title":"送洪州李别駕之任〈錢起集云李善琴〉","titledesc":"","collection":"","collectiondesc":"","poemindex":8},{"author":"郎士元","charstyle":"近體詩","content":"遊吳還適越，來往任風波。\n復送王孫去，其如春草何。\n岸明殘雪在，潮滿夕陽多。\n季子畱遺廟，停舟試一過。\n","id":61283,"chapter":"卷四十一","chapternum":41,"title":"送韓司直路出延陵〈一作皇甫冉詩〉","titledesc":"","collection":"","collectiondesc":"","poemindex":9},{"author":"郎士元","charstyle":"近體詩","content":"已知成傲吏，復見解朝衣。\n應向丹陽郭，秋山獨掩扉。\n草堂連古寺，江日動晴暉。\n一别滄洲逺，蘭橈㡬歲歸。\n","id":61284,"chapter":"卷四十一","chapternum":41,"title":"送元詵還丹陽别業","titledesc":"","collection":"","collectiondesc":"","poemindex":10},{"author":"郎士元","charstyle":"近體詩","content":"東南富春渚，曾是謝公遊。\n今日奚生去，新安江正秋。\n水容清過客，霜葉伴行舟。\n遥想赤亭下，聞猿應夜愁。\n","id":61285,"chapter":"卷四十一","chapternum":41,"title":"送奚賈歸吳","titledesc":"","collection":"","collectiondesc":"","poemindex":11},{"author":"郎士元","charstyle":"近體詩","content":"暮蟬不可聽，落葉豈堪聞。\n共是悲秋客，那知此路分。\n荒城背流水，逺雁入寒雲。\n陶令門前菊，餘花可贈君。\n","id":61286,"chapter":"卷四十一","chapternum":41,"title":"盩厔縣鄭礒宅送錢大","titledesc":"","collection":"","collectiondesc":"","poemindex":12},{"author":"郎士元","charstyle":"近體詩","content":"適楚豈無願，思歸秋向深。\n故人江樓月，永夜千里心。\n落葉攪鄉夢，鳥啼驚越吟。\n寥寥更何有，斷續空城碪。\n","id":61287,"chapter":"卷四十一","chapternum":41,"title":"宿杜氏江樓","titledesc":"","collection":"","collectiondesc":"","poemindex":13},{"author":"郎士元","charstyle":"近體詩","content":"城上西樓倚暮天，樓中歸望正凄然。\n近郭亂山横古渡，野莊喬木帶新烟。\n北風吹雁聲能苦，逺客辭家月再圎。\n陶令好文常對酒，相招一和白雲篇。\n","id":61288,"chapter":"卷四十一","chapternum":41,"title":"馮翊西樓","titledesc":"","collection":"","collectiondesc":"","poemindex":14},{"author":"郎士元","charstyle":"近體詩","content":"栁陌乍隨洲勢轉，花源忽傍竹陰開。\n能將瀑水清人境，直取流鶯送酒杯。\n山下古松當綺席，簷前片雨滴春苔。\n地主同聲復同舍，留歡不畏夕陽催。\n","id":61289,"chapter":"卷四十一","chapternum":41,"title":"春宴王補闕城東别業","titledesc":"","collection":"","collectiondesc":"","poemindex":15},{"author":"郎士元","charstyle":"近體詩","content":"村映寒原日已斜，煙生密竹早歸鴉。\n長溪南路當羣岫，半景東鄰照數家。\n門通小徑連芳草，馬飲春泉踏淺沙。\n欲待主人林上月，還思潘岳縣中花。\n","id":61290,"chapter":"卷四十一","chapternum":41,"title":"酬王季友題半日村别業兼呈李明府","titledesc":"","collection":"","collectiondesc":"","poemindex":16},{"author":"郎士元","charstyle":"近體詩","content":"石林精舍武溪東，夜扣禪扉謁逺公。\n月在上方諸品靜，心持半偈萬緣空。\n蒼苔古道行應遍，落木寒泉聽不窮。\n更憶雙峯最髙頂，此心期與故人同。\n","id":61291,"chapter":"卷四十一","chapternum":41,"title":"酬王季友秋夜宿露臺寺見寄","titledesc":"","collection":"","collectiondesc":"","poemindex":17},{"author":"郎士元","charstyle":"近體詩","content":"秦原獨立望湘川，擊隼南飛向楚天。\n奉詔不言空慰俗，清時應得訪遺賢。\n荆門曉色兼梅雨，桂水春風過客船。\n疇昔常聞陸賈說，故人今日豈徒然。\n","id":61292,"chapter":"卷四十一","chapternum":41,"title":"送崔侍御往容州宣慰","titledesc":"","collection":"","collectiondesc":"","poemindex":18},{"author":"郎士元","charstyle":"近體詩","content":"聞君作尉向江潭，吳越風煙到自諳。\n客路尋常隨竹影，人家大抵傍山嵐。\n緣溪花木偏宜逺，避地衣冠盡向南。\n惟有夜猿啼海樹，思鄉望國意難堪。\n","id":61293,"chapter":"卷四十一","chapternum":41,"title":"蓋少府新除江南尉問風俗","titledesc":"","collection":"","collectiondesc":"","poemindex":19},{"author":"郎士元","charstyle":"近體詩","content":"憐君才與阮家同，掌記能資亞相雄。\n入楚豈忘看涙竹，泊舟應是愛江楓。\n誠知客夢烟波裏，肯厭猿鳴夜雨中。\n莫信衡湘書不到，年年秋雁過巴東。\n","id":61294,"chapter":"卷四十一","chapternum":41,"title":"送李敖湖南書記","titledesc":"","collection":"","collectiondesc":"","poemindex":20},{"author":"郎士元","charstyle":"近體詩","content":"白蘋楚水三湘逺，芳草秦城二月初。\n連雁北飛看欲盡，孤舟南去意何如。\n渡江野老思求莫，𠉀館郴人憶下。\n車别後天涯何所，寄故交惟有袖中。\n","id":61295,"chapter":"卷四十一","chapternum":41,"title":"送郴縣裴明府之任兼充宣慰","titledesc":"","collection":"","collectiondesc":"","poemindex":21},{"author":"郎士元","charstyle":"近體詩","content":"鳳吹聲如隔綵霞，不知墻外是誰家。\n重門深鎖無尋處，疑有碧桃千樹花。\n","id":61296,"chapter":"卷四十一","chapternum":41,"title":"聽鄰家吹笙","titledesc":"","collection":"","collectiondesc":"","poemindex":22},{"author":"皇甫冉","charstyle":"古體詩","content":"東郭訪先生西郊尋隠路久為江南客自有雲陽樹已得閒園心不知公府步閉門白日晚倚杖青山暮果熟任霜封籬疎從水度窮年常牽綴往事惜淪誤惟見耦耕人朝朝自來去","id":61297,"chapter":"卷四十一","chapternum":41,"title":"題裴二十一新園","titledesc":"","collection":"","collectiondesc":"","poemindex":23},{"author":"皇甫冉","charstyle":"近體詩","content":"長安九城路，戚里五侯家。\n結束趨平樂，聨翩抵狹斜。\n髙樓臨逺水，複道出繁花。\n惟見相如宅，蓬門度嵗華。\n","id":61298,"chapter":"卷四十一","chapternum":41,"title":"長安路","titledesc":"","collection":"","collectiondesc":"","poemindex":24},{"author":"皇甫冉","charstyle":"近體詩","content":"巫峽見巴東，迢迢出半空。\n雲藏神女館，雨到楚王宫。\n朝暮泉聲落，寒暄樹色同。\n清猿不可聽，偏在九秋中。\n","id":61299,"chapter":"卷四十一","chapternum":41,"title":"巫山髙","titledesc":"","collection":"","collectiondesc":"","poemindex":25},{"author":"皇甫冉","charstyle":"近體詩","content":"昔聞元度宅，門向㑹稽峯。\n君住東湖下，清風繼舊踪。\n秋深臨水月，夜半隔山鐘。\n世故多離别，良宵詎可逢。\n","id":61300,"chapter":"卷四十一","chapternum":41,"title":"秋夜宿嚴維宅","titledesc":"","collection":"","collectiondesc":"","poemindex":26},{"author":"皇甫冉","charstyle":"近體詩","content":"暝色赴春愁，歸人南渡頭。\n渚煙空翠合，灘月碎光流。\n灃浦饒芳草，滄浪有釣舟。\n誰知放歌客，此意正悠悠。\n","id":61301,"chapter":"卷四十一","chapternum":41,"title":"歸渡洛水","titledesc":"","collection":"","collectiondesc":"","poemindex":27},{"author":"皇甫冉","charstyle":"近體詩","content":"落日憑危堞，春風似故鄉。\n川流通楚塞，山色遶徐方。\n壁壘依寒草，旌旗動夕陽。\n元戎資上策，南畝起耕桑。\n","id":61302,"chapter":"卷四十一","chapternum":41,"title":"奉和王相公早春登徐州城","titledesc":"","collection":"","collectiondesc":"","poemindex":28},{"author":"皇甫冉","charstyle":"近體詩","content":"世故還相見，天涯共向東。\n春歸江海上，人老别離中。\n郡吏名何晚，沙鷗道自同。\n甘泉須早獻，且莫嘆飄蓬。\n","id":61303,"chapter":"卷四十一","chapternum":41,"title":"逄莊納因贈","titledesc":"","collection":"","collectiondesc":"","poemindex":29},{"author":"皇甫冉","charstyle":"近體詩","content":"西陵遇風處，自古是通津。\n終日空江上，雲山若待人。\n汀洲寒事早，魚鳥興情新。\n南望山陰路，心中有所親。\n","id":61304,"chapter":"卷四十一","chapternum":41,"title":"西陵寄一公朱放","titledesc":"","collection":"","collectiondesc":"","poemindex":30},{"author":"皇甫冉","charstyle":"近體詩","content":"分務江南逺，留歡幕下榮。\n楓林縈楚塞，水驛到湓城。\n岸草知春晚，沙禽好夜驚。\n風帆㡬日到，處處暮潮平。\n","id":61305,"chapter":"卷四十一","chapternum":41,"title":"送裴貟外赴江南","titledesc":"","collection":"","collectiondesc":"","poemindex":31},{"author":"皇甫冉","charstyle":"近體詩","content":"深山秋事蚤，歸去復何如。\n裛露收新稼，迎寒葺舊廬。\n題詩即招隠，作賦是閒居。\n别後空相憶，嵇康懶寄書。\n","id":61306,"chapter":"卷四十一","chapternum":41,"title":"送元晟歸潛山所居","titledesc":"","collection":"","collectiondesc":"","poemindex":32},{"author":"皇甫冉","charstyle":"近體詩","content":"無論行逺近，歸向舊煙林。\n寥落人家少，青㝠鳥道深。\n白雲長滿目，芳草自知心。\n山色連東海，相思何處尋。\n","id":61307,"chapter":"卷四十一","chapternum":41,"title":"送盧山人歸林慮山","titledesc":"","collection":"","collectiondesc":"","poemindex":33},{"author":"皇甫冉","charstyle":"近體詩","content":"淮海風濤起，江闗幽思長。\n同悲鵲繞樹，獨作雁隨陽。\n山晚雲和雪，汀寒月映霜。\n由來濯纓處，漁父愛滄浪。\n","id":61308,"chapter":"卷四十一","chapternum":41,"title":"途中送權三兄驊","titledesc":"","collection":"","collectiondesc":"","poemindex":34},{"author":"皇甫冉","charstyle":"近體詩","content":"時人多不見，出入五湖間。\n寄酒全吾道，移家愛逺山。\n更看秋草暮，欲共白雲還。\n雖在風塵裏，陶潛身自閒。\n","id":61309,"chapter":"卷四十一","chapternum":41,"title":"送朱逸人","titledesc":"","collection":"","collectiondesc":"","poemindex":35},{"author":"皇甫冉","charstyle":"近體詩","content":"登山自補屐，訪友不齎粮。\n坐憩清楓晚，行吟白日長。\n人煙隔水見，草氣入林香。\n誰作招尋侣，清齋宿紫陽。\n","id":61310,"chapter":"卷四十一","chapternum":41,"title":"送陸潛夫茅山尋友","titledesc":"","collection":"","collectiondesc":"","poemindex":36},{"author":"皇甫冉","charstyle":"近體詩","content":"不向新安去，那知江路長。\n猿聲近廬霍，水色勝瀟湘。\n驛路收殘雨，漁家帶夕陽。\n何須愁旅泊，使者有輝光。\n","id":61311,"chapter":"卷四十一","chapternum":41,"title":"賦得江路西南永送康判官往新安〈一作劉長卿〉","titledesc":"","collection":"","collectiondesc":"","poemindex":37},{"author":"皇甫冉","charstyle":"近體詩","content":"中司龍節貴，上客虎符新。\n地控吳襟帶，才髙漢搢紳。\n泛舟應度臘，入境便行春。\n何處歌來暮，長江建業人。\n","id":61312,"chapter":"卷四十一","chapternum":41,"title":"獨孤中丞筵陪餞送韋使君赴昇州","titledesc":"","collection":"","collectiondesc":"","poemindex":38},{"author":"皇甫冉","charstyle":"近體詩","content":"東林初結社，已有晚鐘聲。\n窗户皆流水，房廊半架城。\n逺山重叠見，芳草淺深生。\n每與君㩦手，多煩長老迎。\n","id":61313,"chapter":"卷四十一","chapternum":41,"title":"酬袁補闕中天寺見寄","titledesc":"","collection":"","collectiondesc":"","poemindex":39},{"author":"皇甫冉","charstyle":"近體詩","content":"西陵猶隔水北岸已春山獨鳥連天去孤雲伴客還秖應結茅宇出入石林間","id":61314,"chapter":"卷四十一","chapternum":41,"title":"重送陸潛夫賦得越山三韻","titledesc":"","collection":"","collectiondesc":"","poemindex":40},{"author":"皇甫冉","charstyle":"近體詩","content":"多病辭官罷，閒居作賦成。\n圖書惟藥籙，飲食止藜羮。\n學謝淹中術，詩無鄴下名。\n不堪趨建禮，詎是厭承明。\n已輟金門步，方從石路行。\n逺山期道士，髙栁覓先生。\n性懶尤因疾，家貧自省營。\n種苖雖尚短，榖價幸全輕。\n篇詠投康樂，壺觴就步兵。\n何人肯相訪，開户一逢迎。\n","id":61315,"chapter":"卷四十一","chapternum":41,"title":"閒居作","titledesc":"","collection":"","collectiondesc":"","poemindex":41},{"author":"皇甫冉","charstyle":"近體詩","content":"古廟川原迥，重門禁篽連。\n海童紛翠葢，羽客事瓊筵。\n御路分疎桺，離宫出苑田。\n興新無向背，望久辨山川。\n物外將遺老，區中誓絶緣。\n函闗若逺近，紫氣獨依然。\n","id":61316,"chapter":"卷四十一","chapternum":41,"title":"登玄元廟","titledesc":"","collection":"","collectiondesc":"","poemindex":42},{"author":"皇甫冉","charstyle":"近體詩","content":"使臣懷餞席，亞尹有前溪。\n客是仙舟裏，途從御苑西。\n泉聲喧暗竹，草色引長堤。\n故絳青山在，新田綠樹齊。\n天秋聞别鵠，闗曉待鳴鷄。\n應歎沈㝠者，年年津路迷。\n","id":61317,"chapter":"卷四十一","chapternum":41,"title":"河南鄭少尹城南亭送鄭判官還河東","titledesc":"","collection":"","collectiondesc":"","poemindex":43},{"author":"皇甫冉","charstyle":"近體詩","content":"詔使殊方逺，朝儀舊典行。\n浮天無盡處，望日計前程。\n蹔喜孤山出，長愁積水平。\n野風飄疊鼓，海雨濕危旌。\n異俗知文教，通儒有令名。\n還將大戴禮，方外授諸生。\n","id":61318,"chapter":"卷四十一","chapternum":41,"title":"送歸中丞使新羅","titledesc":"","collection":"","collectiondesc":"","poemindex":44},{"author":"皇甫冉","charstyle":"近體詩","content":"江湖同避地，分手自依依。\n盡室今為客，經秋空念歸。\n歲儲無别墅，寒服羨鄰機。\n草色村橋晚，蟬聲江樹稀。\n夜凉宜共醉，時難惜相違。\n何事隨陽侣，汀洲忽背飛。\n","id":61319,"chapter":"卷四十一","chapternum":41,"title":"宿嚴維宅送包七〈一作劉長卿〉","titledesc":"","collection":"","collectiondesc":"","poemindex":45},{"author":"皇甫冉","charstyle":"近體詩","content":"何事成遷客，思歸不見鄉。\n逰吳經萬里，弔屈過三湘。\n水與荆巫接，山通鄢郢長。\n名嗟黄綬繫，身是白眉良。\n獨結南枝恨，應思北雁行。\n憂來沽楚酒，玄鬢莫凝霜。\n","id":61320,"chapter":"卷四十一","chapternum":41,"title":"送從弟豫貶逺州〈一作劉長卿〉","titledesc":"","collection":"","collectiondesc":"","poemindex":46},{"author":"皇甫冉","charstyle":"近體詩","content":"閒看秋水心無事，坐對寒松手自栽。\n廬岳髙僧畱偈别，卯山道士寄書來。\n燕知社日辭巢去，菊為重陽冒雨開。\n淺薄將何稱獻納，臨岐終日獨徘徊。\n","id":61321,"chapter":"卷四十一","chapternum":41,"title":"秋日東郊作","titledesc":"","collection":"","collectiondesc":"","poemindex":47},{"author":"皇甫冉","charstyle":"近體詩","content":"髙樓獨上思依依，極浦遥山合翠㣲。\n江客不堪頻北望，塞鴻何事又南飛。\n丹陽古渡寒煙積，𤓰步空洲逺樹。\n稀聞道王師猶轉，戰誰能談笑解重。\n","id":61322,"chapter":"卷四十一","chapternum":41,"title":"同溫丹徒登萬嵗樓","titledesc":"","collection":"","collectiondesc":"","poemindex":48},{"author":"皇甫冉","charstyle":"近體詩","content":"北人南去雪紛紛，鴈叫汀洲不可聞。\n積水長天隨逺客，荒城極浦足寒雲。\n山從建業千峰出，江至潯陽九派分。\n借問督郵纔弱冠，府中年少不如君。\n","id":61323,"chapter":"卷四十一","chapternum":41,"title":"送李錄事赴饒州","titledesc":"","collection":"","collectiondesc":"","poemindex":49},{"author":"皇甫冉","charstyle":"近體詩","content":"花枝出建章，鳳管發昭陽。\n借問承恩者，雙蛾㡬許長。\n","id":61324,"chapter":"卷四十一","chapternum":41,"title":"婕妤怨","titledesc":"","collection":"","collectiondesc":"","poemindex":50},{"author":"皇甫冉","charstyle":"近體詩","content":"紅霞紫氣晝氤氲，絳節青幢迎少君。\n忽從林下昇天去，空使時人禮白雲。\n","id":61325,"chapter":"卷四十一","chapternum":41,"title":"少室韋錬師昇仙歌","titledesc":"","collection":"","collectiondesc":"","poemindex":51},{"author":"皇甫冉","charstyle":"近體詩","content":"秋夜深深此送君，陰蟲切切不堪聞。\n歸舟明日毘陵道，回首姑蘓是白雲。\n","id":61326,"chapter":"卷四十一","chapternum":41,"title":"送魏十六還蘇州","titledesc":"","collection":"","collectiondesc":"","poemindex":52},{"author":"皇甫冉","charstyle":"近體詩","content":"纔見吳洲百草春，已聞燕雁一聲新。\n秋風何處催年急，偏逐山行水宿人。\n","id":61327,"chapter":"卷四十一","chapternum":41,"title":"送陸灃郭鄖","titledesc":"","collection":"","collectiondesc":"","poemindex":53},{"author":"皇甫冉","charstyle":"近體詩","content":"凄凄遊子若飄蓬，明月清樽秖暫同。\n南望千山如黛色，愁君客路在其中。\n","id":61328,"chapter":"卷四十一","chapternum":41,"title":"曾山送别","titledesc":"","collection":"","collectiondesc":"","poemindex":54},{"author":"皇甫曾","charstyle":"古體詩","content":"南嶽滿湘源，吾師經利涉。\n身歸沃州老，名與支公接。\n淨教傳荆吳，道緣止漁獵。\n觀空色不染，對鏡心自愜。\n室中人寂寞，門外山稠叠。\n天台積幽夢，早晚歸負笈。\n","id":61329,"chapter":"卷四十一","chapternum":41,"title":"贈霈禪師","titledesc":"","collection":"","collectiondesc":"","poemindex":55},{"author":"皇甫曾","charstyle":"古體詩","content":"上人逺自西天至，頭陀行遍南朝寺。\n口翻貝葉古字經，手持金策聲泠泠。\n䕶法䕶身惟振錫，石瀨雲溪深寂寂。\n乍來松徑風露寒，遥映霜天月成魄。\n後夜空山禪誦時，寥寥掛在枯樹枝。\n真法常傳心不住，東西南北隨緣路。\n佛川此去何時迴，應真莫便逰天台。\n","id":61330,"chapter":"卷四十一","chapternum":41,"title":"錫杖歌送明楚上人歸佛川〈一作權德輿〉","titledesc":"","collection":"","collectiondesc":"","poemindex":56},{"author":"皇甫曾","charstyle":"近體詩","content":"流螢與落葉，秋晚共紛紛。\n返照城中盡，寒砧雨外聞。\n離人見衰鬢，獨鶴慕何羣。\n楚客在千里，相思看碧雲。\n","id":61331,"chapter":"卷四十一","chapternum":41,"title":"秋興","titledesc":"","collection":"","collectiondesc":"","poemindex":57},{"author":"皇甫曾","charstyle":"近體詩","content":"臘盡促歸心，行人至華陰。\n雲霞仙掌出，松栢古祠深。\n野渡氷生岸，寒川燒隔林。\n溫泉看漸近，宫樹晚沈沈。\n","id":61332,"chapter":"卷四十一","chapternum":41,"title":"晚至華陰","titledesc":"","collection":"","collectiondesc":"","poemindex":58},{"author":"皇甫曾","charstyle":"近體詩","content":"悠悠驅疋馬，征路上連岡。\n晚翠深雲竇，寒臺淨石梁。\n秋花偏似雪，楓葉不禁霜。\n愁見前程逺，空郊下夕陽。\n","id":61333,"chapter":"卷四十一","chapternum":41,"title":"玉山嶺上作","titledesc":"","collection":"","collectiondesc":"","poemindex":59},{"author":"皇甫曾","charstyle":"近體詩","content":"幾年人不見，林下掩柴闗。\n畱客當清夜，逢君話舊山。\n隔城寒杵急，帶月早鴻還。\n南陌雖相近，其如隱者閒。\n","id":61334,"chapter":"卷四十一","chapternum":41,"title":"尋陸處士","titledesc":"","collection":"","collectiondesc":"","poemindex":60},{"author":"皇甫曾","charstyle":"近體詩","content":"禁省夜沈沈，春風雪滿林。\n滄洲歸客夢，青瑣近臣心。\n揮翰宜鳴玉，承恩在賜金。\n建章寒漏起，更助掖垣深。\n","id":61335,"chapter":"卷四十一","chapternum":41,"title":"和謝舎人雪夜寓直","titledesc":"","collection":"","collectiondesc":"","poemindex":61},{"author":"皇甫曾","charstyle":"近體詩","content":"春山臨一室，獨坐草萋萋。\n身寂心成道，花開鳥自啼。\n細泉松逕裏，返景竹林西。\n晩與門人别，依依出虎谿。\n","id":61336,"chapter":"卷四十一","chapternum":41,"title":"題贈雲門邕上人院","titledesc":"","collection":"","collectiondesc":"","poemindex":62},{"author":"皇甫曾","charstyle":"近體詩","content":"南憶新安郡，千山帶夕陽。\n斷猿知夜久，秋草助江長。\n疎髪應成素，青松獨耐霜。\n愛才稱漢主，題柱待田郎。\n","id":61337,"chapter":"卷四十一","chapternum":41,"title":"寄劉貟外長卿","titledesc":"","collection":"","collectiondesc":"","poemindex":63},{"author":"皇甫曾","charstyle":"近體詩","content":"上將宜分閫，雙旌復去秦。\n闗河三晉路，賔從五原人。\n孤戍雲連海，平沙雪度春。\n酬恩看玉劍，何處有煙塵。\n","id":61338,"chapter":"卷四十一","chapternum":41,"title":"送李中丞歸本道","titledesc":"","collection":"","collectiondesc":"","poemindex":64},{"author":"皇甫曾","charstyle":"近體詩","content":"雲夢南行盡，三湘萬里流。\n山川重分手，徒御亦悲秋。\n白簡勞王事，清猿助客愁。\n離羣復多病，嵗晚憶滄洲。\n","id":61339,"chapter":"卷四十一","chapternum":41,"title":"送元侍御充使湖南","titledesc":"","collection":"","collectiondesc":"","poemindex":65},{"author":"皇甫曾","charstyle":"近體詩","content":"孤棹閩中客，雙旌海上軍。\n路人從北少，嶺水向南分。\n野鶴傷秋别，林猿恐夜聞。\n漢家崇亞相，知子逺邀勲。\n","id":61340,"chapter":"卷四十一","chapternum":41,"title":"送韋判官赴閩中","titledesc":"","collection":"","collectiondesc":"","poemindex":66},{"author":"皇甫曾","charstyle":"近體詩","content":"谷口山多處，君歸不可尋。\n家貧青史在，身老白雲深。\n掃雪開松逕，疏泉過竹林。\n余生負丘壑，相送亦何心。\n","id":61341,"chapter":"卷四十一","chapternum":41,"title":"送孔徵士","titledesc":"","collection":"","collectiondesc":"","poemindex":67},{"author":"皇甫曾","charstyle":"近體詩","content":"草色隨驄馬，悠悠同出秦。\n水傳雲夢曉，山接洞庭春。\n帆影連三峽，猿聲近四隣。\n青門一分手，難見杜陵人。\n","id":61342,"chapter":"卷四十一","chapternum":41,"title":"送人往荆州〈一作李嘉祐詩〉","titledesc":"","collection":"","collectiondesc":"","poemindex":68},{"author":"皇甫曾","charstyle":"近體詩","content":"石梁人不到，獨往更迢迢。\n乞食山家少，尋鐘野寺遥。\n松門風自掃，瀑布雪難消。\n秋夜聞清梵，餘音逐海潮。\n","id":61343,"chapter":"卷四十一","chapternum":41,"title":"送少微上人東南逰","titledesc":"","collection":"","collectiondesc":"","poemindex":69},{"author":"皇甫曾","charstyle":"近體詩","content":"悠悠千里去，惜此一樽同。\n客散髙樓上，帆飛細雨中。\n山程隨逺水，楚思望青楓。\n共說前期易，滄波處處通。\n","id":61344,"chapter":"卷四十一","chapternum":41,"title":"烏程水樓留别","titledesc":"","collection":"","collectiondesc":"","poemindex":70},{"author":"皇甫曾","charstyle":"近體詩","content":"罷戰回龍節，朝天上鳳池。\n寒生五湖道，春及萬年枝。\n召化多遺愛，胡清已畏知。\n懐恩偏感別，墮涙向旌旗。\n","id":61345,"chapter":"卷四十一","chapternum":41,"title":"送林中丞還京","titledesc":"","collection":"","collectiondesc":"","poemindex":71},{"author":"皇甫曾","charstyle":"近體詩","content":"謝客開山後，郊扉去水通。\n江湖十年别，衰老一樽同。\n返照寒川滿，平田暮雪空。\n滄洲自有趣，不復泣途窮。\n","id":61346,"chapter":"卷四十一","chapternum":41,"title":"過劉長卿碧澗别業","titledesc":"","collection":"","collectiondesc":"","poemindex":72},{"author":"皇甫曾","charstyle":"近體詩","content":"林中雨散早凉生，已有迎秋促織聲。\n三徑荒蕪羞對客，十年衰老愧稱兄。\n愁心自惜江蘺晚，世事方看木槿榮。\n君若罷官㩦手去，尋山莫計白雲程。\n","id":61347,"chapter":"卷四十一","chapternum":41,"title":"張芬見訪郊居作","titledesc":"","collection":"","collectiondesc":"","poemindex":73},{"author":"皇甫曾","charstyle":"近體詩","content":"已見槿花朝委露，獨悲孤鶴在人羣。\n真僧出世心無事，靜夜名香手自焚。\n窗臨絶澗聞流水，客至孤峯掃白雲。\n更想清晨誦經處，獨看松上雪紛紛。\n","id":61348,"chapter":"卷四十一","chapternum":41,"title":"秋夕寄懐契上人","titledesc":"","collection":"","collectiondesc":"","poemindex":74},{"author":"皇甫曾","charstyle":"近體詩","content":"長安雪後見歸鴻，紫禁朝天舞拜同。\n曙色漸分雙闕下，漏聲遥在百花中。\n爐煙乍起開仙仗，玉珮成行引上公。\n共荷發生同雨露，不應黃葉久從風。\n","id":61349,"chapter":"卷四十一","chapternum":41,"title":"早朝日寄所知","titledesc":"","collection":"","collectiondesc":"","poemindex":75},{"author":"皇甫曾","charstyle":"近體詩","content":"漢家仙仗在咸陽，洛水東流出建章。\n野老至今猶望幸，離宫秋樹獨蒼蒼。\n","id":61350,"chapter":"卷四十一","chapternum":41,"title":"蕚嶺四望","titledesc":"","collection":"","collectiondesc":"","poemindex":76},{"author":"韓翃","charstyle":"古體詩","content":"渭城寒食罷，送客歸逺道。\n烏帽背斜暉，青驪踏春草。\n酒醒孤燭夜，衣冷千山早。\n去事沈尚書，應憐詞賦好。\n","id":61351,"chapter":"卷四十一","chapternum":41,"title":"送李明府赴滑州","titledesc":"","collection":"","collectiondesc":"","poemindex":77},{"author":"韓翃","charstyle":"古體詩","content":"春流送客不應賒，南入徐州見栁花。\n朱雀橋邉看淮水，烏衣巷裏問王家。\n千閭萬井無多事，闢户開門向山翠。\n楚雲朝下石頭城，江燕雙飛瓦棺寺。\n吳士風流甚可親，相逄嘉賞日應新。\n從來此地誇羊酪，自有蓴羮味可人。\n","id":61352,"chapter":"卷四十一","chapternum":41,"title":"送客之江寜","titledesc":"","collection":"","collectiondesc":"","poemindex":78},{"author":"韓翃","charstyle":"古體詩","content":"東風香草路南客心容與白晳吳王孫青蛾栁家女都門數騎出河口片帆舉夜簟眠橘洲春衫傍楓嶼山陰政簡甚從容到罷惟求物外蹤落日花邉判溪水晴煙竹裏㑹稽峯才子風流蘇伯玉同官曉暮應相逐加飡共愛鱸魚肥醒酒仍憐甘蔗熟知君錬思本清新季子如今徳有隣他日如尋始寜墅題詩早晚寄西人","id":61353,"chapter":"卷四十一","chapternum":41,"title":"送山隂姚丞㩦妓之任兼寄山陰蘇少府","titledesc":"","collection":"","collectiondesc":"","poemindex":79},{"author":"韓翃","charstyle":"古體詩","content":"還家不落春風後，數日應沽越人酒。\n池畔花深鬭鴨欄，橋邉雨洗藏鴉栁。\n遥憐内舍着新衣，復向隣家醉落暉。\n把手閒歌香橘下，空山一望鷓鴣飛。\n","id":61354,"chapter":"卷四十一","chapternum":41,"title":"送客還江東","titledesc":"","collection":"","collectiondesc":"","poemindex":80},{"author":"韓翃","charstyle":"古體詩","content":"漢相見王陵揚州事張禹風帆木蘭楫水國蓮花府百頃清江十月天寒城鼔角曉鐘前金鑪促膝諸曹吏玉管繁聲羙少年有如過向長干地逺對湖光近山翠好逢南苑看人歸也向西池畱客醉疎桺垂煙橘帶霜朝遊石渚暮横塘紅牋色奪風流座白紵詞傾翰墨塲夫子前年入朝後髙名藉藉時賢口共憐詩興轉清新逺繼家聲在此身屈指待為青𤨏客回頭莫羨白亭人","id":61355,"chapter":"卷四十一","chapternum":41,"title":"送萬巨","titledesc":"","collection":"","collectiondesc":"","poemindex":81},{"author":"韓翃","charstyle":"古體詩","content":"翩翩馬上郎執簡佩銀章西向洛陽歸鄠杜回頭結念蓮花府朝辭芳草萬嵗街暮宿春山一泉塢青青樹色傍行衣乳燕流鶯相間飛逺過三峯臨八水幽尋佳賞偏如此殘花片片細桺風落日疎鐘小槐雨相思掩泣復何如公子門前人漸疎幸有心期當小暑葛衣紗帽望回車","id":61356,"chapter":"卷四十一","chapternum":41,"title":"贈别王侍御赴上都","titledesc":"","collection":"","collectiondesc":"","poemindex":82},{"author":"韓翃","charstyle":"近體詩","content":"南陵八月天，暮色逺峯前。\n楚竹青陽路，吳江赤馬船。\n籝金諸客貴，佩玉主人賢。\n終日應相逐，歸期定幾年。\n","id":61357,"chapter":"卷四十一","chapternum":41,"title":"贈别韋兵曹歸池州","titledesc":"","collection":"","collectiondesc":"","poemindex":83},{"author":"韓翃","charstyle":"近體詩","content":"小縣春生日，公孫吏隠時。\n楚歌催晚醉，蠻語入新詩。\n桂水遥相憶，花源暗有期。\n郢門千里外，莫怪尺書遲。\n","id":61358,"chapter":"卷四十一","chapternum":41,"title":"寄武陵李少府","titledesc":"","collection":"","collectiondesc":"","poemindex":84},{"author":"韓翃","charstyle":"近體詩","content":"結客平陵下，當年倚俠逰。\n傳看轆轤劍，醉脱驌驦裘。\n翠羽雙鬟妾，珠簾百尺樓。\n春風坐相待，晚日莫淹畱。\n","id":61359,"chapter":"卷四十一","chapternum":41,"title":"贈張建","titledesc":"","collection":"","collectiondesc":"","poemindex":85},{"author":"韓翃","charstyle":"近體詩","content":"魯客多歸興，居人悵别情。\n雨餘衫袖冷，風急馬蹄輕。\n秋草靈光殿，寒雲曲阜城。\n知君拜親後，少婦下機迎。\n","id":61360,"chapter":"卷四十一","chapternum":41,"title":"送故人歸魯","titledesc":"","collection":"","collectiondesc":"","poemindex":86},{"author":"韓翃","charstyle":"近體詩","content":"一騎西南逺，翩翩入劍門。\n客衣筒布潤，山舍荔枝繁。\n古廟祠金馬，春江帶白黿。\n自應成旅逸，愛客有王孫。\n","id":61361,"chapter":"卷四十一","chapternum":41,"title":"送故人歸蜀","titledesc":"","collection":"","collectiondesc":"","poemindex":87},{"author":"韓翃","charstyle":"近體詩","content":"長簟迎風早，空城澹月華。\n星河秋一雁，砧杵夜千家。\n節𠉀看應，晚心期卧亦。\n賒向來吟秀，句不覺已鳴。\n","id":61362,"chapter":"卷四十一","chapternum":41,"title":"酬程延秋夜即事見贈","titledesc":"","collection":"","collectiondesc":"","poemindex":88},{"author":"韓翃","charstyle":"近體詩","content":"逺水流春色，回風送落暉。\n人趨雙節近，馬遞百花歸。\n山驛嘗官酒，闗城度客衣。\n從來赤管筆，提向幕中稀。\n","id":61363,"chapter":"卷四十一","chapternum":41,"title":"送髙貟外赴淄青使幕","titledesc":"","collection":"","collectiondesc":"","poemindex":89},{"author":"韓翃","charstyle":"近體詩","content":"渡江秋色裏，詩興與歸心。\n客路隨楓岸，人家掃橘林。\n潮聲當晝起，山翠近南深。\n㡬日華陽洞，寒花引獨尋。\n","id":61364,"chapter":"卷四十一","chapternum":41,"title":"送元詵還江東","titledesc":"","collection":"","collectiondesc":"","poemindex":90},{"author":"韓翃","charstyle":"近體詩","content":"過淮芳草歇，千里又東歸。\n野水吳山出，家林越鳥飛。\n荷香隨去棹，梅雨㸃行衣。\n無數滄江客，如君逹者稀。\n","id":61365,"chapter":"卷四十一","chapternum":41,"title":"送李秀才歸江南","titledesc":"","collection":"","collectiondesc":"","poemindex":91},{"author":"韓翃","charstyle":"近體詩","content":"披衣聞客至，闗鎻此時開。\n鳴磬夕陽盡，捲簾秋色來。\n名香連竹徑，清梵出花臺。\n身在心無住，他方到㡬回。\n","id":61366,"chapter":"卷四十一","chapternum":41,"title":"題慈恩寺振上人房","titledesc":"","collection":"","collectiondesc":"","poemindex":92},{"author":"韓翃","charstyle":"近體詩","content":"平陵車馬客，海上見旌旗。\n舊驛千山下，殘花一路時。\n春衣過水冷，暮雨出闗遲。\n莫道青州客，迢迢在夢思。\n","id":61367,"chapter":"卷四十一","chapternum":41,"title":"送崔過歸淄青幕府","titledesc":"","collection":"","collectiondesc":"","poemindex":93},{"author":"韓翃","charstyle":"近體詩","content":"端笏事龍樓，思閒輙告休。\n新調赭白馬，暫試黒貂裘。\n珠履迎佳客，金錢與莫愁。\n座中豪貴滿，誰道不風流。\n","id":61368,"chapter":"卷四十一","chapternum":41,"title":"贈王逖","titledesc":"","collection":"","collectiondesc":"","poemindex":94},{"author":"韓翃","charstyle":"近體詩","content":"世故他年别，心期此夜同。\n千峯孤燭外，片雨一更中。\n酒客逢山簡，詩人得謝公。\n自憐驅匹馬，拂曙向闗東。\n","id":61369,"chapter":"卷四十一","chapternum":41,"title":"華亭夜宴庾侍御宅","titledesc":"","collection":"","collectiondesc":"","poemindex":95},{"author":"韓翃","charstyle":"近體詩","content":"白羽逐青絲，翩翩南去時。\n巴人迎道路，蠻帥引旌旗。\n暮雨山開少，秋風葉落遲。\n功成冀他日，應見竹郎祠。\n","id":61370,"chapter":"卷四十一","chapternum":41,"title":"送辰州李中丞","titledesc":"","collection":"","collectiondesc":"","poemindex":96},{"author":"韓翃","charstyle":"近體詩","content":"平津東閣在，别是竹林期。\n萬葉秋聲裏，千家落照時。\n門隨深巷靜，窗過逺鐘遲。\n客舍苔生處，依依又賦詩。\n","id":61371,"chapter":"卷四十一","chapternum":41,"title":"題蘇許公林亭","titledesc":"","collection":"","collectiondesc":"","poemindex":97},{"author":"韓翃","charstyle":"近體詩","content":"北客悲秋色，田園憶去來。\n披衣朝易水，匹馬夕燕臺。\n風剪荷花碎，霜迎栗罅開。\n賞心知不淺，累月故人杯。\n","id":61372,"chapter":"卷四十一","chapternum":41,"title":"送客之上谷","titledesc":"","collection":"","collectiondesc":"","poemindex":98},{"author":"韓翃","charstyle":"近體詩","content":"春城乞食還，髙論此中閒。\n僧臘堦前樹，禪心江上山。\n疎簾㸔雪卷，深户映花關。\n晩送門人出，鐘聲杳靄間。\n","id":61373,"chapter":"卷四十一","chapternum":41,"title":"題薦福寺衡嶽暕師房","titledesc":"","collection":"","collectiondesc":"","poemindex":99},{"author":"韓翃","charstyle":"近體詩","content":"縣舍江雲裏，心閒境又偏。\n家貧陶令酒，月俸沈郎錢。\n黄蘖香山路，青楓暮雨天。\n時聞引車騎，竹外向銅泉。\n","id":61374,"chapter":"卷四十一","chapternum":41,"title":"送金華王明府","titledesc":"","collection":"","collectiondesc":"","poemindex":100},{"author":"韓翃","charstyle":"近體詩","content":"寒色凝羅幕同人清夜期玉杯留醉處銀燭送歸時獨坐隔千里空吟對雪詩","id":61375,"chapter":"卷四十一","chapternum":41,"title":"令狐員外宅宴寄中丞","titledesc":"","collection":"","collectiondesc":"","poemindex":101},{"author":"韓翃","charstyle":"近體詩","content":"時輩已爭先吾君未着鞭空嗟鑷鬚日獨是屈腰年不以殊方逺仍論賞地偏襄橙隨客路漢竹引歸船雲外巴東峽林中峴北川池餘騎馬處宅似卧龍邊夜簟千峯月朝窗萬井烟朱荷江女院青稻楚人田縣舍多瀟灑城樓入醉眠黄苞柑正熟紅縷鱠仍鮮坐厭牽絲倦因從解綬旋初辭五斗米唯奉一嚢錢室好生虚白書躭守太玄櫪中嘶欵段階下引潺湲落照淵明桞春風叔夜絃綘紗儒客帳丹訣羽人篇雅論承安石新詩與惠連興清湖見底襟豁霧開天魏闕心猶繫周才道豈捐一丘自無逸三府㑹招賢","id":61376,"chapter":"卷四十一","chapternum":41,"title":"家兄自山南罷歸獻詩叙事","titledesc":"","collection":"","collectiondesc":"","poemindex":102},{"author":"韓翃","charstyle":"近體詩","content":"黄閣開帷幄，丹墀侍冕旒。\n位髙湯左相，權總漢諸侯。\n不改周南化，仍分趙北憂。\n雙旌過易水，千騎入幽州。\n塞草連天暮，邉聲動地秋。\n無因隨逺道，結束佩吳鈎。\n","id":61377,"chapter":"卷四十一","chapternum":41,"title":"奉送王相公赴幽州廵邊","titledesc":"","collection":"","collectiondesc":"","poemindex":103},{"author":"韓翃","charstyle":"近體詩","content":"五馬渭橋東，連嘶逐曉風。\n當年紫髯將，他日黑頭公。\n不異金吾寵，兼齊玉帳雄。\n關營春雪下，吹角暮山空。\n香麝松隂裏，寒猿黛色中。\n郡齋多賞事，好與故人同。\n","id":61378,"chapter":"卷四十一","chapternum":41,"title":"送李中丞赴商州","titledesc":"","collection":"","collectiondesc":"","poemindex":104},{"author":"韓翃","charstyle":"近體詩","content":"故園此日多心賞，窓下泉流竹外雲。\n近舘應逢沈道士，比鄰自識卞田君。\n離宫樹影登山見，上苑鐘聲過雪聞。\n相勸早移丹鳯闕，不須常戀白鷗羣。\n","id":61379,"chapter":"卷四十一","chapternum":41,"title":"送田明府歸終南别業","titledesc":"","collection":"","collectiondesc":"","poemindex":105},{"author":"韓翃","charstyle":"近體詩","content":"主人持節拜荆州，走馬應從一路遊。\n斑竹岡連山雨暗，枇杷門向楚天秋。\n佳期笑把齋中酒，逺意閒登城上樓。\n文體此時㸔又别，吾知小庾甚風流。\n","id":61380,"chapter":"卷四十一","chapternum":41,"title":"送故人赴江陵尋庾牧","titledesc":"","collection":"","collectiondesc":"","poemindex":106},{"author":"韓翃","charstyle":"近體詩","content":"腰佩雕弓漢射聲，東歸銜命見雙旌。\n青絲玉勒康侯馬，孟水金堤滑伯城。\n臘雪夜㸔宜縱飲，寒蕪晝獵不妨行。\n懐君又隔千山逺，别後春風百草生。\n","id":61381,"chapter":"卷四十一","chapternum":41,"title":"送康洗馬歸滑州","titledesc":"","collection":"","collectiondesc":"","poemindex":107},{"author":"韓翃","charstyle":"近體詩","content":"長千道上落花朝，羡爾當年賞事饒。\n下筯巳憐鵞炙美，開籠不奈鴨媒嬌。\n春衣晩入青陽巷，細馬初過皂莢橋。\n相訪不辭千里逺，西風好借木蘭橈。\n","id":61382,"chapter":"卷四十一","chapternum":41,"title":"送丹陽劉太眞","titledesc":"","collection":"","collectiondesc":"","poemindex":108},{"author":"韓翃","charstyle":"近體詩","content":"東歸復得采真游，江水迎君日夜流。\n客舍不離青雀舫，人家舊在白鷗洲。\n風吹山帶遥知雨，露溼荷裳巳報秋。\n聞道泉明居止近，藍輿相訪為淹留。\n","id":61383,"chapter":"卷四十一","chapternum":41,"title":"送客歸江州","titledesc":"","collection":"","collectiondesc":"","poemindex":109},{"author":"韓翃","charstyle":"近體詩","content":"風流不減杜陵時，五十為郎未是遲。\n孺子亦知名下士，樂人爭唱卷中詩。\n身齊吏部還多醉，心顧尚書自有期。\n要路眼看知已在，不應窮巷久低眉。\n","id":61384,"chapter":"卷四十一","chapternum":41,"title":"送鄭員外","titledesc":"","collection":"","collectiondesc":"","poemindex":110},{"author":"韓翃","charstyle":"近體詩","content":"江城五馬楚雲邊，不羨雍容畫省年。\n才子舊稱何水部，使君還繼謝臨川。\n射堂草遍收殘雨，官路人稀對夕天。\n雖卧郡齋千里隔，與君同見月初圓。\n","id":61385,"chapter":"卷四十一","chapternum":41,"title":"寄徐州鄭使君","titledesc":"","collection":"","collectiondesc":"","poemindex":111},{"author":"韓翃","charstyle":"近體詩","content":"都門霽後不飛塵，草色凄凄滿路春。\n雙兎坡東千室吏，三鴉水上一歸人。\n愁眼客舎衣香滿，走渡河橋馬汗新。\n少婦北來多逺望，應知蟢子上羅巾。\n","id":61386,"chapter":"卷四十一","chapternum":41,"title":"送襄垣王君歸南陽别墅","titledesc":"","collection":"","collectiondesc":"","poemindex":112},{"author":"韓翃","charstyle":"近體詩","content":"歸舟一路轉青蘋，㪅欲隨潮向富春。\n吳郡陸機稱地主，錢塘蘇小是鄉親。\n葛花滿把能消酒，梔子同心好贈人。\n早晚重過魚浦宿，遙憐佳句篋中新。\n","id":61387,"chapter":"卷四十一","chapternum":41,"title":"送王少府歸杭州","titledesc":"","collection":"","collectiondesc":"","poemindex":113},{"author":"韓翃","charstyle":"近體詩","content":"仙臺下見五城樓，風物凄凄宿雨收。\n山色遙連秦樹晚，砧聲近報漢宫秋。\n疎松影落空壇静，細草香聞小洞幽。\n何用别尋方外去，人間亦自有丹丘。\n","id":61388,"chapter":"卷四十一","chapternum":41,"title":"題仙遊觀","titledesc":"","collection":"","collectiondesc":"","poemindex":114},{"author":"韓翃","charstyle":"近體詩","content":"征南官屬似君稀，才子當今劉孝威。\n蠻府參軍趨傳舎，交州刺史拜行衣。\n前臨瘴海無人過，却望衡陽少雁飛。\n為報蒼梧雲影道，明年早送客帆歸。\n","id":61389,"chapter":"卷四十一","chapternum":41,"title":"送劉評事赴廣州使幕","titledesc":"","collection":"","collectiondesc":"","poemindex":115},{"author":"韓翃","charstyle":"近體詩","content":"青絲䋏引木蘭船，名遂身歸拜慶年。\n落日澄江烏榜外，秋風疎桞白門前。\n橋通小市家林近，山帶平湖野寺連。\n别後依依寒夢裏，共君攜手在東田。\n","id":61390,"chapter":"卷四十一","chapternum":41,"title":"送冷朝陽還上元","titledesc":"","collection":"","collectiondesc":"","poemindex":116},{"author":"韓翃","charstyle":"近體詩","content":"㡬回奏事建章宫，聖主偏知漢將功。\n身着紫衣趨闕下，口銜丹詔出闗東。\n蟬聲驛路秋山裏，草色河橋落照中。\n逺憶故人滄海别，當年好躍五花驄。\n","id":61391,"chapter":"卷四十一","chapternum":41,"title":"送王光輔歸青州兼寄儲侍郎","titledesc":"","collection":"","collectiondesc":"","poemindex":117},{"author":"韓翃","charstyle":"近體詩","content":"垂楊拂岸草茸茸，繡户簾前花影重。\n鱠下玉盤金縷細，酒開金甕緑醅濃。\n中朝駙馬何平叔，南國詞人陸士龍。\n落日泛舟同醉處，回潭百丈映千峰。\n","id":61392,"chapter":"卷四十一","chapternum":41,"title":"宴楊駙馬山池","titledesc":"","collection":"","collectiondesc":"","poemindex":118},{"author":"韓翃","charstyle":"近體詩","content":"行行獨出故闗遲，南望千山無盡期。\n見舞巴童應暫笑，聞歌蜀客又堪悲。\n孤城晩閉清江上，匹馬寒嘶白露時。\n别後此心君自見，山中何事不相思。\n","id":61393,"chapter":"卷四十一","chapternum":41,"title":"送長史李少府入蜀","titledesc":"","collection":"","collectiondesc":"","poemindex":119},{"author":"韓翃","charstyle":"近體詩","content":"白晳風流似有鬚，一門豪貴領蒼梧。\n三峯亭暗橘邊宿，八桂休香節下趨。\n玉樹羣兒爭翠羽，金盤少妾揀明珠。\n懐君樂事不可見，騣馬翩翩新虎符。\n","id":61394,"chapter":"卷四十一","chapternum":41,"title":"送端州馮使君","titledesc":"","collection":"","collectiondesc":"","poemindex":120},{"author":"韓翃","charstyle":"近體詩","content":"駿馬繡障泥，紅塵撲四蹄。\n歸時何太晚，日照杏花西。\n","id":61395,"chapter":"卷四十一","chapternum":41,"title":"漢宫曲","titledesc":"","collection":"","collectiondesc":"","poemindex":121},{"author":"韓翃","charstyle":"近體詩","content":"繡幕珊瑚鈎，春開翡翠樓。\n深情不𡧓，道嬌倚鈿箜。\n","id":61396,"chapter":"卷四十一","chapternum":41,"title":"漢宫曲","titledesc":"","collection":"","collectiondesc":"","poemindex":122},{"author":"韓翃","charstyle":"近體詩","content":"江口千家帶楚雲，江花亂㸃雪紛紛。\n春風落日誰相見，青翰舟中有鄂君。\n","id":61397,"chapter":"卷四十一","chapternum":41,"title":"送客知鄂州","titledesc":"","collection":"","collectiondesc":"","poemindex":123},{"author":"韓翃","charstyle":"近體詩","content":"春城無處不飛花，寒食東風御桞斜。\n日暮漢宫傳蠟燭，輕烟散入五侯家。\n","id":61398,"chapter":"卷四十一","chapternum":41,"title":"寒食","titledesc":"","collection":"","collectiondesc":"","poemindex":124},{"author":"韓翃","charstyle":"近體詩","content":"駿馬牽來御桞中，鳴鞭欲向渭橋東。\n紅蹄亂踏春城雪，花領驕嘶上苑風。\n","id":61399,"chapter":"卷四十一","chapternum":41,"title":"羽林騎","titledesc":"","collection":"","collectiondesc":"","poemindex":125},{"author":"韓翃","charstyle":"近體詩","content":"鴛鴦赭白齒新齊，晚日花中散碧蹄。\n玉勒乍回初噴沫，金鞭欲下不成嘶。\n","id":61400,"chapter":"卷四十一","chapternum":41,"title":"看調馬","titledesc":"","collection":"","collectiondesc":"","poemindex":126},{"author":"韓翃","charstyle":"近體詩","content":"浮雲不共此山齊，山靄蒼蒼望轉迷。\n曉月暫飛千樹裏，秋河隔在數峯西。\n","id":61401,"chapter":"卷四十一","chapternum":41,"title":"宿石邑山中〈一作李益〉","titledesc":"","collection":"","collectiondesc":"","poemindex":127},{"author":"韓翃","charstyle":"近體詩","content":"長樂花枝雨㸃銷，江城日暮好相邀。\n春樓不閉葳㽔鎖，緑水回通宛轉橋。\n","id":61402,"chapter":"卷四十一","chapternum":41,"title":"江南曲","titledesc":"","collection":"","collectiondesc":"","poemindex":128},{"author":"韓翃","charstyle":"近體詩","content":"蓬萊闕下是天家，上路新回白鼻騧。\n急管晝催平樂酒，春衣夜宿杜陵花。\n","id":61403,"chapter":"卷四十一","chapternum":41,"title":"贈張千牛","titledesc":"","collection":"","collectiondesc":"","poemindex":129},{"author":"韓翃","charstyle":"近體詩","content":"王孫别舍擁朱輪，不羨空名樂此身。\n門外碧潭春洗馬，樓前紅燭夜迎人。\n","id":61404,"chapter":"卷四十一","chapternum":41,"title":"贈李翼","titledesc":"","collection":"","collectiondesc":"","poemindex":130},{"author":"韓翃","charstyle":"近體詩","content":"千㸃斑斕玉勒驄，青絲結尾繡纒鬃。\n揮鞭曉出章臺路，葉葉春衣楊桞風。\n","id":61405,"chapter":"卷四十一","chapternum":41,"title":"少年行","titledesc":"","collection":"","collectiondesc":"","poemindex":131}]