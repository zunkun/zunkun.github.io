[{"author":"黄滔","charstyle":"古體詩","id":19467,"chapter":"卷九十七","chapternum":97,"title":"賈客","titledesc":"","content":"大舟有深利滄海無淺波利深波也深君意竟如何鯨\n鯢齒上路何如少經過","collection":"","collectiondesc":"","poemindex":1},{"author":"黄滔","charstyle":"近體詩","id":19468,"chapter":"卷九十七","chapternum":97,"title":"退居","titledesc":"","content":"老歸江上村孤寂欲何言世亂時人物家貧後子孫青山寒帶雨古木夜啼猿惆悵西川舉戎裝度劍門","collection":"","collectiondesc":"","poemindex":2},{"author":"黄滔","charstyle":"近體詩","id":19469,"chapter":"卷九十七","chapternum":97,"title":"冬暮山舍喜標上人見訪","titledesc":"","content":"寂寞三冬杪深居業盡抛逕松開雪後砌竹忽僧敲茗汲氷消溜鑪燒鵲去巢共談慵僻意微日下林稍","collection":"","collectiondesc":"","poemindex":3},{"author":"黄滔","charstyle":"近體詩","id":19470,"chapter":"卷九十七","chapternum":97,"title":"遊東林寺","titledesc":"","content":"平生愛山水下馬虎溪時已到終嫌晚重遊預作期寺寒三伏雨松偃數朝枝翻譯如曾見白蓮開舊池","collection":"","collectiondesc":"","poemindex":4},{"author":"黄滔","charstyle":"近體詩","id":19471,"chapter":"卷九十七","chapternum":97,"title":"書崔少府居〈文苑英華作贈李補闕〉","titledesc":"","content":"魯史蜀琴旁陶然舉一觴夕陽明島嶼秋水淺池塘世亂憐官替家貧値歲荒前峰亦曾宿知有辟寒方","collection":"","collectiondesc":"","poemindex":5},{"author":"黄滔","charstyle":"近體詩","id":19472,"chapter":"卷九十七","chapternum":97,"title":"敷水盧校書","titledesc":"","content":"九霄無詔下何事近清塵宅帶松蘿僻日唯猿鳥親吟高仙掌月期有洞庭人莫問烟霞句懸知見嶽神","collection":"","collectiondesc":"","poemindex":6},{"author":"黄滔","charstyle":"近體詩","id":19473,"chapter":"卷九十七","chapternum":97,"title":"寄湘中鄭明府","titledesc":"","content":"縣與白雲連滄洲况縣前嶽僧同夜坐江月看秋圓琴拂莎庭石茶擔乳洞泉莫耽雲水興疲俗待君痊","collection":"","collectiondesc":"","poemindex":7},{"author":"黄滔","charstyle":"近體詩","id":19474,"chapter":"卷九十七","chapternum":97,"title":"送李山人往湘中","titledesc":"","content":"漢渚往湘川乘流入逺天新秋無㟁水明月有琴船露坐應通曉萍居恐隔年嶽峰千萬仞知上嘯猿巔","collection":"","collectiondesc":"","poemindex":8},{"author":"黄滔","charstyle":"近體詩","id":19475,"chapter":"卷九十七","chapternum":97,"title":"壺公山〈古老相傳古仙姓陳名壺公於此山成道因而名焉〉","titledesc":"","content":"八面峰巒秀孤高可偶然數人遊頂上滄海見東邊不信無靈洞相傳有古仙橘如珠夏在池象月埀穿〈山頭有池而圓兼橘樹朱實夏在〉髣髴嘗聞樂岧嶢半插天山寒徹三伏松偃出千年樵牧時迷所倉箱歳叠川嚴祠風雨管怪木薜蘿纒青草方中藥蒼苔石裏錢瓊津流乳竇春色駐芝田烏兔中時近龍蛇蟄處膻嘉名光列土秀氣産羣賢瀑鏁瑶臺路溪昇釣浦船鼇頭擎恐沒地軸壓應旋蠲疾寒甘露藏珍起瑞烟畫工飛夢寐詩客寄林泉掘地多雲母縁霜欠木綿井通鰌吐脈僧隔虎棲禪〈山間有井通海盈縮之候貞元中有僧號法通咸通中有僧號弘播於其絶頂獨禪昏行至降虎而法通曾下山遇兩虎爭一牛乃叱而隔之分令各啖之〉危磴千尋拔奇花四季鮮鶴歸玄圃少鳯下碧梧偏桃易炎涼熟茶推醉醒煎村家䝉棗栗俗骨爽猿蟬谷語昇喬鳥陂開共蔕蓮落楓丹葉舞新蕨紫芽拳翠竹雕羌笛懸藤煮蜀牋白雲長掩映流水別潺湲作賦前儒闕冲虚南國先省郎求牧看野老葺齋眠〈潘郎中存實詩云雙旌放青源吟看壺公翠又歐陽矩先輩自闕 刺史蘇君書求泉山之為畫屏云壺公之高洛陽之深夢魂所思〉寺歴興衰創碑須一二鐫清吟思却隠簪紱奈縈牽","collection":"","collectiondesc":"","poemindex":9},{"author":"黄滔","charstyle":"近體詩","id":19476,"chapter":"卷九十七","chapternum":97,"title":"寄獻梓橦山侯侍郎〈時常拾遺諫諍〉","titledesc":"","content":"漢宫行廟略簪笏落民間直道三湘水高情四皓山賜衣僧脫去奏表主批還地得松蘿塢泉通雨雪灣東門添故事南省缺新班〈有新命不起〉片石秋從露幽𥦗夜不關夢餘蟾隠映吟次鳥綿蠻可惜相如作當時事悉閒","collection":"","collectiondesc":"","poemindex":10},{"author":"黄滔","charstyle":"近體詩","id":19477,"chapter":"卷九十七","chapternum":97,"title":"河南府試秋夕聞新雁","titledesc":"","content":"湘南飛去日薊北乍驚秋叫出隴雲夜聞為客子愁一聲初觸夢半白已侵頭旅館移敧枕江城起倚樓餘燈依古壁片月下滄洲寂聽良宵徹躊躇感歲流","collection":"","collectiondesc":"","poemindex":11},{"author":"黄滔","charstyle":"近體詩","id":19478,"chapter":"卷九十七","chapternum":97,"title":"塞上","titledesc":"","content":"塞門關外日光微角怨單于鴈駐飛衝水路從氷解斷踰城人到月明歸燕山臘雪銷金甲秦苑秋風脆錦衣欲弔昭君倍惆悵漢家甥舅竟相違\n疋馬蕭蕭去不前平蕪千里見窮邊關山色死深秋日鼓角聲沈霜重天荒骨或銜殘鐵露驚風時掠暮沙旋隴頭寃氣無歸處化作隂雲飛杳然","collection":"","collectiondesc":"","poemindex":12},{"author":"黄滔","charstyle":"近體詩","id":19479,"chapter":"卷九十七","chapternum":97,"title":"嚴陵釣臺","titledesc":"","content":"終向烟霞作野夫一竿竹不換簪裾直鈎猶逐熊羆起獨是先生真釣魚","collection":"","collectiondesc":"","poemindex":13},{"author":"周朴","charstyle":"近體詩","id":19480,"chapter":"卷九十七","chapternum":97,"title":"邊思","titledesc":"","content":"年高來逺戍白首罷干戎夜色薊門火秋聲邊塞風磧浮悲老馬月滿引新弓百戰山隂去唯添上將雄","collection":"","collectiondesc":"","poemindex":14},{"author":"周朴","charstyle":"近體詩","id":19481,"chapter":"卷九十七","chapternum":97,"title":"董嶺水","titledesc":"","content":"湖州安吉縣門與白雲齊禹力不到處河聲流向西去衙山色逺近水月光低中有髙人在沙中曳杖藜","collection":"","collectiondesc":"","poemindex":15},{"author":"周朴","charstyle":"近體詩","id":19482,"chapter":"卷九十七","chapternum":97,"title":"王霸壇","titledesc":"","content":"王君上昇處信首古居前早樹即須朽白龜應亦全雲間猶一日塵裏已千年碧色壇如黛時人誰可仙","collection":"","collectiondesc":"","poemindex":16},{"author":"周朴","charstyle":"近體詩","id":19483,"chapter":"卷九十七","chapternum":97,"title":"宿玉泉寺","titledesc":"","content":"野寺度殘夏空房欲暮時夜聽猿不睡秋思客先知竹迥煙生薄山髙月上遲又登塵路去難與老僧期","collection":"","collectiondesc":"","poemindex":17},{"author":"周朴","charstyle":"近體詩","id":19484,"chapter":"卷九十七","chapternum":97,"title":"次梧州却寄永州使君","titledesc":"","content":"隨風身不定今夜在蒼梧客淚有時有猿聲無處無潮添瘴海濶烟拂太山孤却憶零陵住吟詩半玉壺","collection":"","collectiondesc":"","poemindex":18},{"author":"周朴","charstyle":"近體詩","id":19485,"chapter":"卷九十七","chapternum":97,"title":"秋夜不寐寄崔温進士","titledesc":"","content":"愁多難得寐展轉讀書牀不是旅人病豈知秋夜長歸鄉憑逺夢無夢更思鄉枕上移𥦗月分明是淚光","collection":"","collectiondesc":"","poemindex":19},{"author":"周朴","charstyle":"近體詩","id":19486,"chapter":"卷九十七","chapternum":97,"title":"哭陳庾","titledesc":"","content":"繫馬向山立一杯聊奠君野烟孤客路寒草故人墳琴韻歸流水詩情寄白雲日斜休哭後松韻不堪聞","collection":"","collectiondesc":"","poemindex":20},{"author":"周朴","charstyle":"近體詩","id":19487,"chapter":"卷九十七","chapternum":97,"title":"春日秦國懷古","titledesc":"","content":"荒郊一望欲消魂涇水縈紆傍逺村牛馬放多春草盡原田耕破古碑存雲和積雪蒼山晚烟伴殘陽緑樹昏數里黄沙行客路不堪回首思秦原","collection":"","collectiondesc":"","poemindex":21},{"author":"周朴","charstyle":"近體詩","id":19488,"chapter":"卷九十七","chapternum":97,"title":"桐柏觀","titledesc":"","content":"東南一境清心目有此千峰插翠微人在下方衝月上鶴從髙處破烟飛巖深水落寒侵骨門靜花開色照衣欲識蓬萊今便是更於何處學忘機","collection":"","collectiondesc":"","poemindex":22},{"author":"周朴","charstyle":"近體詩","id":19489,"chapter":"卷九十七","chapternum":97,"title":"塞上曲","titledesc":"","content":"一隊風來一隊沙有人行處沒人家黄河九曲氷先合紫塞三春不見花","collection":"","collectiondesc":"","poemindex":23},{"author":"【作者】孟賓于","charstyle":"近體詩","id":19490,"chapter":"卷九十七","chapternum":97,"title":"懷連上舊居","titledesc":"","content":"閒思連上景難齊樹遶仙鄉路遶溪明月夜舟漁父唱春風平野鷓鴣啼城邊寄信歸雲外花下傾杯到日西更憶海陽垂釣侣昔年相遇草萋萋","collection":"","collectiondesc":"","poemindex":24},{"author":"【作者】孟賓于","charstyle":"近體詩","id":19491,"chapter":"卷九十七","chapternum":97,"title":"下第詩","titledesc":"","content":"失意從他桃李春嵩陽經過歇行塵雲僧不見城中事問是今年第幾人","collection":"","collectiondesc":"","poemindex":25},{"author":"【作者】孟賓于","charstyle":"近體詩","id":19492,"chapter":"卷九十七","chapternum":97,"title":"獻主司〈六舉登第〉","titledesc":"","content":"那堪雨後更聞蟬溪隔重湖路七千憶昔故園楊柳㟁全家送上渡頭船〈主司得詩自謂得賓于之晚後賓于致仕歸連上過廬陵吉守贈詩有今日還家莫惆悵不同初上渡頭船用此〉","collection":"","collectiondesc":"","poemindex":26},{"author":"張佖","charstyle":"古體詩","id":19493,"chapter":"卷九十七","chapternum":97,"title":"春晚謡","titledesc":"","content":"雨微微烟霏霏小庭半拆紅薔薇鈿箏斜倚畫屏曲零落幾行金雁飛蕭關夢斷無尋處萬疊春波起南浦凌亂楊花撲繡簾晚牕時有流鶯語","collection":"","collectiondesc":"","poemindex":27},{"author":"張佖","charstyle":"古體詩","id":19494,"chapter":"卷九十七","chapternum":97,"title":"春江雨","titledesc":"","content":"雨溟溟風泠泠老松瘦竹臨烟汀空江冷落野雲重雲中孤月微如星夜驚溪上漁人起滴瀝蓬聲滿愁耳子規叫斷獨未眠罨㟁春濤打船尾","collection":"","collectiondesc":"","poemindex":28},{"author":"張佖","charstyle":"近體詩","id":19495,"chapter":"卷九十七","chapternum":97,"title":"碧户","titledesc":"","content":"碧户扃魚鏁蘭牕掩鏡臺落花疑悵望歸燕自徘徊咏絮知難敵傷春不易裁恨從芳草起愁為晚風來衣惹湘雲薄眉分楚岫開香濃眠舊枕夢好醉春杯小障明金鳳幽屏㸃翠苔寳箏横塞雁怨笛落江梅卓氏仍多酒相如正富才莫教琴上意翻作鶴聲哀","collection":"","collectiondesc":"","poemindex":29},{"author":"張佖","charstyle":"近體詩","id":19496,"chapter":"卷九十七","chapternum":97,"title":"惆悵吟","titledesc":"","content":"秋風丹葉動荒城慘澹雲遮日半明晝夢却因惆悵得晚愁多為別離生江淹彩筆空留恨莊叟玄譚未及情千古怨魂消不得一江寒浪若為平","collection":"","collectiondesc":"","poemindex":30},{"author":"張佖","charstyle":"近體詩","id":19497,"chapter":"卷九十七","chapternum":97,"title":"春夕言懷","titledesc":"","content":"風透疎簾月滿庭倚闌無事倍傷情烟垂柳帶纎腰軟露滴花房怨臉明愁逐野雲銷不盡情隨春浪去難平幽牕漫結相思夢欲化西園蝶未成","collection":"","collectiondesc":"","poemindex":31},{"author":"張佖","charstyle":"近體詩","id":19498,"chapter":"卷九十七","chapternum":97,"title":"長安道中蚤行","titledesc":"","content":"客離孤舘一燈殘牢落星河欲曙天雞唱未沈函谷月鴈聲新度灞陵烟浮生已悟莊周夢壯志仍輸祖逖鞭何事悠悠筞羸馬此中辛苦過流年","collection":"","collectiondesc":"","poemindex":32},{"author":"張佖","charstyle":"近體詩","id":19499,"chapter":"卷九十七","chapternum":97,"title":"秋晚過洞庭","titledesc":"","content":"征帆髙掛酒初酣莫景離情兩不堪千里晚霞雲夢北一洲霜橘洞庭南溪風送雨過秋寺磵石驚泉落夜潭莫把羇魂弔湘魄九疑愁絶鎖烟嵐","collection":"","collectiondesc":"","poemindex":33},{"author":"張佖","charstyle":"近體詩","id":19500,"chapter":"卷九十七","chapternum":97,"title":"洞庭阻風〈一作許棠〉","titledesc":"","content":"空江浩蕩景蕭然盡日菰蒲泊釣船青草浪髙三月渡緑楊花撲一溪烟情多莫舉傷春目愁極兼無買酒錢猶有漁人數家住不成村落夕陽邊","collection":"","collectiondesc":"","poemindex":34},{"author":"張佖","charstyle":"近體詩","id":19501,"chapter":"卷九十七","chapternum":97,"title":"春日旅泊桂州","titledesc":"","content":"曉風芳草竟芊綿多病多愁負少年弱柳未勝寒食雨好花爭奈夕陽天溪邊物色宜圖畫林畔鸎聲似管絃獨有離人開淚眼强慿杯酒亦潸然","collection":"","collectiondesc":"","poemindex":35},{"author":"張佖","charstyle":"近體詩","id":19502,"chapter":"卷九十七","chapternum":97,"title":"晩次湘源縣","titledesc":"","content":"烟郭遥聞向晩雞水平舟靜浪聲齊髙林帶雨楊梅熟曲㟁籠雲謝豹啼二女廟荒汀樹老九疑山碧楚天低湘南自古多離怨莫動哀吟易慘悽","collection":"","collectiondesc":"","poemindex":36},{"author":"張佖","charstyle":"近體詩","id":19503,"chapter":"卷九十七","chapternum":97,"title":"邊上","titledesc":"","content":"戍樓吹角起征鴻獵獵寒旌背晩風千里莫烟愁不盡一川秋草恨無窮山河慘澹關城閉人物蕭條市井空只此旅魂招未得更堪回首夕陽中","collection":"","collectiondesc":"","poemindex":37},{"author":"張佖","charstyle":"近體詩","id":19504,"chapter":"卷九十七","chapternum":97,"title":"題華嚴寺木塔","titledesc":"","content":"六街晴色動秋光雨霽憑髙只自傷一曲晚烟浮渭水半橋斜日照咸陽休將世路悲塵事莫指雲山認故鄉回首漢宫樓閣暮數聲鐘鼓自微茫","collection":"","collectiondesc":"","poemindex":38},{"author":"張佖","charstyle":"近體詩","id":19505,"chapter":"卷九十七","chapternum":97,"title":"芍藥","titledesc":"","content":"香清粉澹怨殘春蝶翅蜂鬚戀蕊塵閒倚晚風生悵望靜留遲日學因循休將薜茘為青瑣好與玫瑰作近鄰零落若教為暮雨又應愁殺別離人","collection":"","collectiondesc":"","poemindex":39},{"author":"張佖","charstyle":"近體詩","id":19506,"chapter":"卷九十七","chapternum":97,"title":"經舊遊","titledesc":"","content":"暫別髙唐曉又還丁香結夢水潺潺不知雲雨歸何處歴歴空留十二山","collection":"","collectiondesc":"","poemindex":40},{"author":"張佖","charstyle":"近體詩","id":19507,"chapter":"卷九十七","chapternum":97,"title":"寄人","titledesc":"","content":"別夢依依到謝家小廊回合曲闌斜多情只有春庭月猶為離人照落花\n酷憐風月為多情還到春時別恨生倚柱尋思倍惆悵一塲春夢不分明","collection":"","collectiondesc":"","poemindex":41},{"author":"于鄴","charstyle":"近體詩","id":19508,"chapter":"卷九十七","chapternum":97,"title":"秋夕聞鴈","titledesc":"","content":"星漢欲沈盡誰家砧未休忽聞涼雁至如報杜陵秋千樹又黄葉幾人新白頭洞庭今夜客一半却登舟","collection":"","collectiondesc":"","poemindex":42},{"author":"于鄴","charstyle":"近體詩","id":19509,"chapter":"卷九十七","chapternum":97,"title":"感情","titledesc":"","content":"青山長寂寞南望獨髙歌四海故人盡九原新壠多西沈浮世日東注逝川波不使年華駐此生看幾何","collection":"","collectiondesc":"","poemindex":43},{"author":"陸希聲","charstyle":"近體詩","id":19510,"chapter":"卷九十七","chapternum":97,"title":"寄𧦬光上人","titledesc":"","content":"筆下龍蛇似有神天池雷雨變逡巡寄言昔日不龜手應念江湖洴澼人〈紀事云古之善書鮮有得筆法者希聲得之凡五事擫押鈎格抵用筆雙鈎則㸃畫遒勁而盡妙矣謂之撥鐙法希聲自言昔二王皆傳此法至陽氷亦得之希聲以授沙門𧦬光𧦬光入長安為翰林供奉得幸于昭宗希聲猶未達以詩寄𧦬光云云𧦬光感其言引薦遂得召後至相其力也〉","collection":"","collectiondesc":"","poemindex":44},{"author":"髙蟾","charstyle":"近體詩","id":19511,"chapter":"卷九十七","chapternum":97,"title":"春","titledesc":"","content":"明月斷魂清藹藹平蕪歸思緑迢迢人生莫遣頭如雪縱得東風也不消","collection":"","collectiondesc":"","poemindex":45},{"author":"髙蟾","charstyle":"近體詩","id":19512,"chapter":"卷九十七","chapternum":97,"title":"灞陵亭","titledesc":"","content":"一條歸夢朱絃直一片離心白羽輕明日灞陵新霽後馬頭烟樹緑相迎","collection":"","collectiondesc":"","poemindex":46},{"author":"髙蟾","charstyle":"近體詩","id":19513,"chapter":"卷九十七","chapternum":97,"title":"𤓰洲夜泊","titledesc":"","content":"偶為芳草無情客况是青山有事身一夕孤洲渡頭宿天風吹盡廣陵塵","collection":"","collectiondesc":"","poemindex":47},{"author":"髙蟾","charstyle":"近體詩","id":19514,"chapter":"卷九十七","chapternum":97,"title":"下第後上永崇髙侍郎","titledesc":"","content":"天上碧桃和露種日邊紅杏倚雲裁芙蓉生在秋江上不向東風怨未開","collection":"","collectiondesc":"","poemindex":48},{"author":"錢珝","charstyle":"近體詩","id":19515,"chapter":"卷九十七","chapternum":97,"title":"江行","titledesc":"","content":"江曲全縈楚雲飛半自秦峴山回首望如別故鄉人霧雲疎有葉雨浪細無花穩放扁舟去江天自有涯景夕殘霞落秋寒細雨晴短纓何用濯舟在月中行櫓慢生輕浪帆虚帶白雲客船雖狹小容得瘦將軍","collection":"","collectiondesc":"","poemindex":49},{"author":"王駕","charstyle":"近體詩","id":19516,"chapter":"卷九十七","chapternum":97,"title":"古意〈一作王駕妻〉","titledesc":"","content":"夫戍蕭關妾在吳西風吹妾妾憂夫一行書信千行淚寒到君邊衣到無","collection":"","collectiondesc":"","poemindex":50},{"author":"王駕","charstyle":"近體詩","id":19517,"chapter":"卷九十七","chapternum":97,"title":"社日","titledesc":"","content":"鵝湖山下稻粱肥豚柵雞棲半掩扉桑柘影斜春社散家家扶得醉人歸","collection":"","collectiondesc":"","poemindex":51},{"author":"王駕","charstyle":"近體詩","id":19518,"chapter":"卷九十七","chapternum":97,"title":"雨晴","titledesc":"","content":"雨前初見花間蕋雨後兼無葉裏花蛺蝶飛來過牆去却疑春色在鄰家","collection":"","collectiondesc":"","poemindex":52},{"author":"王駕","charstyle":"近體詩","id":19519,"chapter":"卷九十七","chapternum":97,"title":"亂後曲江","titledesc":"","content":"憶昔爭遊曲水濱未春長有探春人遊春人盡空池在直至春深不似春","collection":"","collectiondesc":"","poemindex":53},{"author":"王貞白","charstyle":"近體詩","id":19520,"chapter":"卷九十七","chapternum":97,"title":"終南山","titledesc":"","content":"終南異五嶽列翠滿長安地去搜揚近人謀隠遁難水通諸苑過雪照一城寒為問紅塵裏誰同駐馬看","collection":"","collectiondesc":"","poemindex":54},{"author":"王貞白","charstyle":"近體詩","id":19521,"chapter":"卷九十七","chapternum":97,"title":"少年行","titledesc":"","content":"遊讌不知厭杜陵狂少年花時輕煖酒春服薄裝綿戲馬上林苑鬬雞寒食天魯儒甘被笑對筞鬢皤然","collection":"","collectiondesc":"","poemindex":55},{"author":"王貞白","charstyle":"近體詩","id":19522,"chapter":"卷九十七","chapternum":97,"title":"晚泊漢陽渡","titledesc":"","content":"落月臨古渡武昌城未開殘燈明市井曉色辨樓臺雲自蒼梧去水從嶓冢來芳洲號鸚鵡用記禰生才","collection":"","collectiondesc":"","poemindex":56},{"author":"王貞白","charstyle":"近體詩","id":19523,"chapter":"卷九十七","chapternum":97,"title":"御溝水","titledesc":"","content":"一派御溝水綠槐相䕃清此中涵帝澤無處濯塵纓鳥道來雖險龍池到自平朝宗心本切願向急流傾〈郡閣雅言云貞白御溝詩此中初作此波以示貫休貫休曰甚好只是剩一字貞白揚袂而去貫休曰此公思敏書一中字于掌頃貞白回曰此中涵帝澤休以掌示之始服〉","collection":"","collectiondesc":"","poemindex":57},{"author":"王貞白","charstyle":"近體詩","id":19524,"chapter":"卷九十七","chapternum":97,"title":"題嚴陵釣臺","titledesc":"","content":"山色四時碧溪光七里清嚴陵愛此景下視漢公卿垂釣月初上放歌風正輕應憐渭濱叟匡國秖論兵","collection":"","collectiondesc":"","poemindex":58},{"author":"王貞白","charstyle":"近體詩","id":19525,"chapter":"卷九十七","chapternum":97,"title":"秋日旅懷寄右省鄭拾遺","titledesc":"","content":"永夕愁不寐草蟲喧客庭半𥦗分曉月當枕落殘星鬢髮遊梁白家山近越青知音在諫省苦調有誰聽","collection":"","collectiondesc":"","poemindex":59},{"author":"王貞白","charstyle":"近體詩","id":19526,"chapter":"卷九十七","chapternum":97,"title":"庾樓晚望","titledesc":"","content":"獨凭朱檻亦凌晨山色初明水色新竹霧曉籠銜嶺月蘋風暖送過江春子城隂處猶殘雪衙鼓聲前未有塵三百年來庾樓上曾經多少望鄉人","collection":"","collectiondesc":"","poemindex":60},{"author":"王轂","charstyle":"古體詩","id":19527,"chapter":"卷九十七","chapternum":97,"title":"吹笙引","titledesc":"","content":"媧皇遺音寄玉笙雙成傳得何凄清丹穴嬌雛七十隻一時飛上秋天鳴水泉迸瀉急相續一束宫商裂寒玉旖旎香風繞指生千聲妙盡神仙曲曲終滿席悄無語巫山冷碧愁雲雨","collection":"","collectiondesc":"","poemindex":61},{"author":"曹松","charstyle":"近體詩","id":19528,"chapter":"卷九十七","chapternum":97,"title":"山中","titledesc":"","content":"此地似商嶺雲霞空往還衰條難定鳥缺月易依山野色耕不盡溪容釣自閒分因多卧退百計少相關","collection":"","collectiondesc":"","poemindex":62},{"author":"曹松","charstyle":"近體詩","id":19529,"chapter":"卷九十七","chapternum":97,"title":"晨起","titledesc":"","content":"曉色教不睡卷簾清氣中林殘數枝月髮冷一梳風並鳥聞鐘語敧荷隔霧空莫徒營白日道路本無窮","collection":"","collectiondesc":"","poemindex":63},{"author":"曹松","charstyle":"近體詩","id":19530,"chapter":"卷九十七","chapternum":97,"title":"長安春日","titledesc":"","content":"浩浩看花晨六街揚逺塵塵中一丈日誰是晏眠人御柳舞着水野鶯啼破春徒云多失意猶自惜離秦","collection":"","collectiondesc":"","poemindex":64},{"author":"曹松","charstyle":"近體詩","id":19531,"chapter":"卷九十七","chapternum":97,"title":"題甘露寺","titledesc":"","content":"香門接巨壘畫角間清鐘北固一何峭西僧多未逢天垂無際海雲白久晴峯旦暮燃燈外濤頭振蟄龍","collection":"","collectiondesc":"","poemindex":65},{"author":"曹松","charstyle":"近體詩","id":19532,"chapter":"卷九十七","chapternum":97,"title":"霍山","titledesc":"","content":"七千七百七十丈丈丈藤蘿勢入天未必展來空似翅不妨開去也成蓮月將河漢分巖轉僧與龍蛇共窟眠直是畫工須閣筆况無名畫可流傳","collection":"","collectiondesc":"","poemindex":66},{"author":"曹松","charstyle":"近體詩","id":19533,"chapter":"卷九十七","chapternum":97,"title":"南海旅次","titledesc":"","content":"憶歸休上越王臺歸思臨髙不易裁為客正當無鴈處故園誰道有書來城頭早角吹霜盡郭裏殘潮蕩月廻心似百花閒未得年年爭發被春催","collection":"","collectiondesc":"","poemindex":67},{"author":"曹松","charstyle":"近體詩","id":19534,"chapter":"卷九十七","chapternum":97,"title":"陪湖南李中丞宴隠溪","titledesc":"","content":"竹林啼鳥不知休羅列飛橋水亂流觸散柳絲廻玉勒約開蓮葉上蘭舟酒邊舊侣真何遜雲裏新聲是莫愁若值主人嫌晝短應陪秉燭夜深遊","collection":"","collectiondesc":"","poemindex":68},{"author":"曹松","charstyle":"近體詩","id":19535,"chapter":"卷九十七","chapternum":97,"title":"已亥嵗","titledesc":"","content":"澤國江山入戰圖生民何計樂樵蘓慿君莫話封侯事一將功成萬骨枯","collection":"","collectiondesc":"","poemindex":69},{"author":"【作者】裴説","charstyle":"古體詩","id":19536,"chapter":"卷九十七","chapternum":97,"title":"寄邊衣〈一作裴羽仙〉","titledesc":"","content":"深閨乍冷開香篋玉筯微微濕紅頰一陣霜風殺柳條濃烟半夜成黄葉重重白練如霜雪獨下閒階轉凄切秖知抱杵擣秋砧不覺髙樓已無月時聞塞鴈聲相喚紗𥦗只有燈相伴幾展齊紈又懶裁離腸恐逐金刀斷細想儀形執牙尺回刀剪破澄江色愁捻銀針信手縫惆悵無人試寛窄時時舉袖勻殘淚紅箋漫有千行字書中不盡心中事一半殷勤託邊使","collection":"","collectiondesc":"","poemindex":70},{"author":"【作者】裴説","charstyle":"近體詩","id":19537,"chapter":"卷九十七","chapternum":97,"title":"冬日作","titledesc":"","content":"糲食擁敗絮苦吟今過冬稍寒人却健太飽事多慵樹老生烟薄牆隂貯雪重安能只如此公道㑹相容","collection":"","collectiondesc":"","poemindex":71},{"author":"【作者】裴説","charstyle":"近體詩","id":19538,"chapter":"卷九十七","chapternum":97,"title":"華山上方","titledesc":"","content":"獨上上方上立髙聊稱心氣衝雲易黑影落縣多隂有雪草不死無風松自吟㑹當求大藥他日復追尋","collection":"","collectiondesc":"","poemindex":72},{"author":"【作者】裴説","charstyle":"近體詩","id":19539,"chapter":"卷九十七","chapternum":97,"title":"旅次衡陽","titledesc":"","content":"欲往幾經年今來意豁然江風長借客岳雨不因天戲鷺飛輕雪驚鴻叫亂烟晚秋紅藕裏十宿寄漁船","collection":"","collectiondesc":"","poemindex":73},{"author":"【作者】裴説","charstyle":"近體詩","id":19540,"chapter":"卷九十七","chapternum":97,"title":"道林寺","titledesc":"","content":"獨立凭危欄髙低落照間寺分一派水僧鎖半房山對面浮世隔垂簾到老閒烟雲與塵土寸步不相關","collection":"","collectiondesc":"","poemindex":74},{"author":"【作者】裴説","charstyle":"近體詩","id":19541,"chapter":"卷九十七","chapternum":97,"title":"題岳州僧舍","titledesc":"","content":"喜到重湖北孤洲横晚烟鷺銜魚入寺鴉接飯隨船松檜君山迥菰蒲夢澤連與師吟論處秋水浸遥天","collection":"","collectiondesc":"","poemindex":75},{"author":"任翻","charstyle":"古體詩","id":19542,"chapter":"卷九十七","chapternum":97,"title":"洛陽道","titledesc":"","content":"憧憧洛陽道塵下生春草行者豈無家無人在家老雞鳴前結束爭去恐不早百年路傍盡白日車中曉求富江海狹取貴山岳小二端立在途奔走無由了","collection":"","collectiondesc":"","poemindex":76},{"author":"任翻","charstyle":"近體詩","id":19543,"chapter":"卷九十七","chapternum":97,"title":"秋晚郊居","titledesc":"","content":"逺聲霜後樹秋色水邊邨野逕無來客寒風自動門海山藏日影江月落潮痕惆悵髙飛晩年年別故園","collection":"","collectiondesc":"","poemindex":77},{"author":"任翻","charstyle":"近體詩","id":19544,"chapter":"卷九十七","chapternum":97,"title":"三遊巾子山寺感述","titledesc":"","content":"清秋絶頂竹房開松鶴何年去不廻惟有前峰明月在夜深猶過半江來","collection":"","collectiondesc":"","poemindex":78},{"author":"任翻","charstyle":"近體詩","id":19545,"chapter":"卷九十七","chapternum":97,"title":"望夫石","titledesc":"","content":"何代提戈去不還獨留形影白雲間肌膚銷盡雪霜色羅綺㸃成苔蘚斑江鷰不能傳逺信野花空解妬愁顏近來豈少征人婦笑採蘼蕪上北山","collection":"","collectiondesc":"","poemindex":79},{"author":"任翻","charstyle":"近體詩","id":19546,"chapter":"卷九十七","chapternum":97,"title":"賦百舌鳥","titledesc":"","content":"此禽輕巧少同倫我聽長疑舌滿身星未没河先報曉柳猶粘雪便迎春頻嫌海燕巢難定却訝林鶯語不真莫倚春風便多事玉樓還有晏眠人","collection":"","collectiondesc":"","poemindex":80},{"author":"鄭巢","charstyle":"近體詩","id":19547,"chapter":"卷九十七","chapternum":97,"title":"秋思","titledesc":"","content":"寒蛩鳴不定郭外水雲幽南浦鴈來日北𥦗人卧秋病身多在逺生計少於愁薄暮西風急清碪響未休","collection":"","collectiondesc":"","poemindex":81},{"author":"鄭巢","charstyle":"近體詩","id":19548,"chapter":"卷九十七","chapternum":97,"title":"泊靈溪舘","titledesc":"","content":"孤吟疎雨絶荒舘亂峯前曉鷺棲危石秋萍滿敗船澑從華頂落樹與赤城連已有求閒意來期在暮年","collection":"","collectiondesc":"","poemindex":82},{"author":"鄭巢","charstyle":"近體詩","id":19549,"chapter":"卷九十七","chapternum":97,"title":"宿天竺寺","titledesc":"","content":"暮過潭上寺獨宿白雲間鐘磬遥連樹星河半隔山石中泉暗落松外户初關却憶終南裡前秋此夕還","collection":"","collectiondesc":"","poemindex":83},{"author":"鄭巢","charstyle":"近體詩","id":19550,"chapter":"卷九十七","chapternum":97,"title":"陳氏園林","titledesc":"","content":"當門三四峰髙興幾人同尋鶴新泉外留僧古木中蟬鳴槐葉雨魚散芰荷風多喜陪幽賞清吟繞石藂","collection":"","collectiondesc":"","poemindex":84},{"author":"鄭巢","charstyle":"近體詩","id":19551,"chapter":"卷九十七","chapternum":97,"title":"題崔中丞北齋","titledesc":"","content":"湖近草侵庭秋來道興生寒潮添井味逺漏帶松聲放卷聽泉坐尋僧踏雪行何年各無事髙論宿青城","collection":"","collectiondesc":"","poemindex":85},{"author":"鄭巢","charstyle":"近體詩","id":19552,"chapter":"卷九十七","chapternum":97,"title":"贈丘先生","titledesc":"","content":"雲泉心不爽垂目坐柴關硯取簷前雨圖開異國山原僧招過宿沙鳥伴長閒地與中峰近殘陽獨不還","collection":"","collectiondesc":"","poemindex":86},{"author":"鄭巢","charstyle":"近體詩","id":19553,"chapter":"卷九十七","chapternum":97,"title":"贈蠻僧","titledesc":"","content":"南海何年過中林一磬微病逢秋雨發心逐暮潮歸久卧前山寺猶縫故國衣近來慵步履石蘚滿柴扉","collection":"","collectiondesc":"","poemindex":87},{"author":"鄭巢","charstyle":"近體詩","id":19554,"chapter":"卷九十七","chapternum":97,"title":"送衡州薛從事","titledesc":"","content":"吟去望雙旌滄洲晚氣清遥分髙岳色亂出逺蟬聲楚霽雲連寺湘寒浪浸城孤猿不可聽一聽白髭生","collection":"","collectiondesc":"","poemindex":88},{"author":"鄭巢","charstyle":"近體詩","id":19555,"chapter":"卷九十七","chapternum":97,"title":"送李式","titledesc":"","content":"瀟湘路杳然清興起秋前去寺多隨磬看山半在船緑雲天外鶴紅樹雨中蟬莫使遊華頂逍遥更過年","collection":"","collectiondesc":"","poemindex":89}]