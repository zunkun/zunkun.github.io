[{"author":"白居易","charstyle":"古體詩","content":"嘖嘖雀引雛，稍稍笋成竹。\n時物感人情，思我故鄉曲。\n故園渭水上，十載事樵牧。\n手種榆栁成，陰陰覆墻屋。\n兎隱豆苗肥，鳥鳴桑椹熟。\n前年當此時，與爾同遊矚。\n詩書課弟姪，農圃資童僕。\n日暮麥登塲，天晴蠶拆簇。\n弄泉南澗坐，待月東亭宿。\n興發飲數杯，悶來棋一局。\n一朝忽分散，萬里仍羈束。\n井鮒思反泉，籠鶯悔出谷。\n九江地卑濕，四月天炎燠。\n苦雨初入梅，瘴雲稍合毒。\n泥秧水畦稻，灰種畬田粟。\n巳訝殊歲時，仍嗟異風俗。\n閒登郡樓望，日落江山綠。\n歸雁拂鄉心，平湖斷人目。\n如我方漂泊，舊里君幽獨。\n何時同一瓢，飲水心亦足。\n","id":63099,"chapter":"卷六十一","chapternum":61,"title":"孟夏思渭村舊居寄舍弟","titledesc":"","collection":"","collectiondesc":"","poemindex":1},{"author":"白居易","charstyle":"古體詩","content":"中庭曬服玩，忽見故鄉履。\n昔贈我者誰，東隣嬋姢子。\n因思贈時語，特用結終始。\n永願如履綦，雙行復雙止。\n自吾謫江郡，漂蕩三千里。\n為感長情人，提擕同到此。\n今朝一惆悵，反覆看未巳。\n人隻履猶雙，何曾得相似。\n可嗟復可惜，錦表繡為裏。\n况經梅雨來，色黯花草死。\n","id":63100,"chapter":"卷六十一","chapternum":61,"title":"感情","titledesc":"","collection":"","collectiondesc":"","poemindex":2},{"author":"白居易","charstyle":"古體詩","content":"九𣲖繞孤城，城髙生逺思。\n人煙半在船，野水多於地。\n穿霞日脚直，驅雁風頭利。\n去國來幾時，江上秋三至。\n夫君亦淪落，此地同漂寄。\n憫然向隅心，摧頽觸籠翅。\n且謀眼前計，莫問胸中事。\n潯陽酒甚濃，相勸時時醉。\n","id":63101,"chapter":"卷六十一","chapternum":61,"title":"早秋晩望兼呈韋侍郎","titledesc":"","collection":"","collectiondesc":"","poemindex":3},{"author":"白居易","charstyle":"古體詩","content":"夜夢歸長安，見我故親友。\n損之在我左，順之在我右。\n云是二月天，春風出擕手。\n同過靖安里，下馬尋元九。\n元九正獨坐，見我笑開口。\n還指西院花，仍開北亭酒。\n如言各有故，似惜歡難久。\n神合俄頃間，神離欠伸後。\n覺來疑在側，求索無所有。\n殘燈影閃墻，斜月光穿牖。\n天明西北望，萬里君知否。\n老去無見期，踟蹰搔白首。\n","id":63102,"chapter":"卷六十一","chapternum":61,"title":"夢與李七庾三十三同訪元九","titledesc":"","collection":"","collectiondesc":"","poemindex":4},{"author":"白居易","charstyle":"古體詩","content":"靈珠産無種，彩雲出無根。\n亦如彼姝子，生此遐陋村。\n至麗物難掩，遽選入君門。\n獨美衆所嫉，終棄如塞垣。\n惟此希代色，豈無一顧恩。\n事排勢須去，不得由至尊。\n白黑既可變，丹青何足論。\n竟埋代北骨，不返巴東魂。\n慘淡晩雲水，依稀舊鄉園。\n妍姿化巳久，但有邨名存。\n村中有遺老，指㸃為我言。\n不取徃者戒，恐貽來者寃。\n至今邨女面，燒灼成瘢㾗。\n","id":63103,"chapter":"卷六十一","chapternum":61,"title":"過昭君村〈邨在歸州東北四十里〉","titledesc":"","collection":"","collectiondesc":"","poemindex":5},{"author":"白居易","charstyle":"古體詩","content":"山東邑居窄，峽牽氣𠉀偏。\n林巒少平地，霧雨多隂天。\n隱隱煮鹽火，漠漠燒畬煙。\n頼此東樓夕，風月得翛然。\n慿軒望所思，目斷心㳙㳙。\n背春有去雁，上水無來船。\n我懐巴東守，乃是闗西賢。\n平生巳不淺，流落重相怜。\n水梗漂萬里，籠禽囚五年。\n新恩同雨露，逺郡隣山川。\n書信雖徃復，封疆徒接連。\n其如美人面，欲見杳無縁。\n","id":63104,"chapter":"卷六十一","chapternum":61,"title":"初到忠州登東樓寄萬州楊八使君","titledesc":"","collection":"","collectiondesc":"","poemindex":6},{"author":"白居易","charstyle":"古體詩","content":"悄悄復悄悄，城隅隱林杪。\n山郭燈火稀，峽天星漢少。\n年光東流水，生計南枝鳥。\n月沒光沉沉，西樓殊未曉。\n","id":63105,"chapter":"卷六十一","chapternum":61,"title":"西樓夜","titledesc":"","collection":"","collectiondesc":"","poemindex":7},{"author":"白居易","charstyle":"古體詩","content":"脉脉復脉脉，東樓無宿客。\n城闇雲霧多，峽深田地窄。\n宵燈尚留焰，晨禽初展翮。\n欲知山髙低，不見東方白。\n","id":63106,"chapter":"卷六十一","chapternum":61,"title":"東樓曉","titledesc":"","collection":"","collectiondesc":"","poemindex":8},{"author":"白居易","charstyle":"古體詩","content":"憶始識君時，愛君世縁薄。\n我亦吏王畿，不為名利着。\n春尋仙遊洞，秋上雲居閤。\n樓觀水潺潺，龍潭花漠漠。\n吟詩石上坐，引酒泉邉酌。\n因話出處心，心期老巗壑。\n忽從風雨别，遂被簪纓縛。\n君作出山雲，我為入籠鶴。\n籠深鶴憔悴，山逺雲飄泊。\n去處雖不同，同負平生約。\n今來各何在，老去隨所託。\n我守巴南城，君佐征西幕。\n年顔漸衰颯，生計仍蕭索。\n方舍去國愁，且羨從軍樂。\n舊遊疑是夢，徃事思如昨。\n相憶春又深，故山花正落。\n","id":63107,"chapter":"卷六十一","chapternum":61,"title":"寄王質夫","titledesc":"","collection":"","collectiondesc":"","poemindex":9},{"author":"白居易","charstyle":"古體詩","content":"山上巴子城，山下巴江水。\n中有窮獨人，强名為刺史。\n時時竊自笑，刺史豈如是。\n倉粟餧家人，黄縑裹妻子〈忠州刺史巳下悉以畬田粟給禄食黄絹支俸〉。\n莓苔翳冠帶，霧雨霾樓雉。\n衙鼓暮復朝，郡齋卧還起。\n回首望南浦，亦在煙波裏。\n而我復何嗟，夫君猶滯此。\n","id":63108,"chapter":"卷六十一","chapternum":61,"title":"南賓郡齋即事寄楊萬川","titledesc":"","collection":"","collectiondesc":"","poemindex":10},{"author":"白居易","charstyle":"古體詩","content":"峽内豈無人，所逢非所思。\n門前亦有客，相對不相知。\n仰望但雲樹，俯顧惟妻兒。\n寢食起居外，端然無所為。\n東郊蕭處士，聊可與開眉。\n能飲滿杯酒，善吟長句詩。\n庭前吏散後，江畔路乾時。\n請君擕竹杖，一赴郡齋期。\n","id":63109,"chapter":"卷六十一","chapternum":61,"title":"招蕭處士","titledesc":"","collection":"","collectiondesc":"","poemindex":11},{"author":"白居易","charstyle":"古體詩","content":"南方繞竹樹，惟有青槐稀。\n十種七八死，縱活亦支離。\n何此郡庭下，一株獨華滋。\n蒙蒙碧煙葉，嫋嫋黄花枝。\n我家渭水上，此樹蔭前墀。\n忽向天涯見，憶在故園時。\n人生有情感，遇物牽所思。\n樹木猶復爾，况見舊親知。\n","id":63110,"chapter":"卷六十一","chapternum":61,"title":"庭槐","titledesc":"","collection":"","collectiondesc":"","poemindex":12},{"author":"白居易","charstyle":"古體詩","content":"瀟灑城東樓，遶樓多修竹。\n森然一萬竿，白粉封青玉。\n捲簾睡初覺，歌枕看未足。\n影轉色入樓，牀席生浮緑。\n空城絶賓客，向夕彌幽獨。\n樓上夜不歸，此君留我宿。\n","id":63111,"chapter":"卷六十一","chapternum":61,"title":"東樓竹","titledesc":"","collection":"","collectiondesc":"","poemindex":13},{"author":"白居易","charstyle":"古體詩","content":"老色日上面，歡情日去心。\n今既不如昔，後當不如今。\n今猶未甚衰，每事力可任。\n花時仍愛出，酒後尚能吟。\n但恐如此興，亦隨日消沉。\n東城春欲老，勉强一來尋。\n","id":63112,"chapter":"卷六十一","chapternum":61,"title":"東城尋春","titledesc":"","collection":"","collectiondesc":"","poemindex":14},{"author":"白居易","charstyle":"古體詩","content":"藹藹江氣春，南賓閏正月。\n梅櫻與桃杏，次第城上發。\n紅房爛簇火，素艶粉圍雪。\n香惜委風飄，愁牽壓枝折。\n樓中老太守，頭上新白髮。\n冷淡病心情，暄和好時節。\n故園音信斷，逺郡親賓絶。\n欲問花前樽，依然為誰設。\n","id":63113,"chapter":"卷六十一","chapternum":61,"title":"花下對酒","titledesc":"","collection":"","collectiondesc":"","poemindex":15},{"author":"白居易","charstyle":"古體詩","content":"引手攀紅櫻，紅櫻落似霰。\n仰首看白日，白日委如箭。\n年芳與時景，頃刻猶衰變。\n况是血肉身，安能長强健。\n人心苦迷執，慕貴憂貧賤。\n愁色常在眉，歡容不上面。\n況吾頭半白，把鏡非不見。\n何必花下杯，更待他人勸。\n","id":63114,"chapter":"卷六十一","chapternum":61,"title":"花下對酒","titledesc":"","collection":"","collectiondesc":"","poemindex":16},{"author":"白居易","charstyle":"古體詩","content":"持錢買花樹，城東坡上栽。\n但搆有花者，不限桃杏梅。\n百果參雜種，千枝次第開。\n天時有早晚，地力無髙低。\n紅者霞艶艶，白者雪皚皚。\n遊蜂逐不去，好鳥亦栖來。\n前有長流水，下有小平臺。\n時拂臺上石，一舉風前杯。\n花枝蔭我頭，花蕊落我懐。\n獨酌復獨咏，不覺月平西。\n巴俗不愛花，竟春無人來。\n惟此醉太守，盡日不能迴。\n","id":63115,"chapter":"卷六十一","chapternum":61,"title":"東坡種花","titledesc":"","collection":"","collectiondesc":"","poemindex":17},{"author":"白居易","charstyle":"古體詩","content":"東坡春向暮，樹木今何如。\n漠漠花落盡，翳翳葉生初。\n每日領童僕，荷鉏仍决渠。\n剗土壅其本，引泉溉其枯。\n小樹低數尺，大樹長丈餘。\n封植未幾時，髙下齊扶疎。\n養樹既如此，養民亦何殊。\n將欲茂枝葉，必先救根株。\n云何救根株，勸農均賦租。\n云何茂枝葉，省事寛刑書。\n移此為郡政，庻幾甿俗蘇。\n","id":63116,"chapter":"卷六十一","chapternum":61,"title":"東坡種花","titledesc":"","collection":"","collectiondesc":"","poemindex":18},{"author":"白居易","charstyle":"古體詩","content":"朝上東坡步，夕上東坡步。\n東坡何所愛，愛此新成樹。\n種植當歲初，滋榮及春暮。\n信意取次栽，無行亦無數。\n綠陰斜景轉，芳氣微風度。\n新葉鳥下來，萎花蝶飛去。\n閒擕斑竹杖，徐曳黄麻屨。\n欲識徃來頻，青苔成白路。\n","id":63117,"chapter":"卷六十一","chapternum":61,"title":"步東坡","titledesc":"","collection":"","collectiondesc":"","poemindex":19},{"author":"白居易","charstyle":"古體詩","content":"常愛𨋹川寺竹窻東北廊一别十餘載見竹未曾忘今春二月初卜居在新昌未暇作廏庫且先營一堂開牕不糊紙種竹不依行意取北簷下窻與竹相當遶屋聲淅淅逼人色蒼蒼煙通杳靄氣月透玲瓏光是時三伏天天氣熱如湯獨此竹窻下朝迴解衣裳輕紗一幅巾小簟六尺牀無客盡日靜有風終夜涼乃知前古人言事頗諳詳清風北窻卧可以傲羲皇","id":63118,"chapter":"卷六十一","chapternum":61,"title":"竹窻","titledesc":"","collection":"","collectiondesc":"","poemindex":20},{"author":"白居易","charstyle":"古體詩","content":"元和二年秋，我年三十七。\n長慶二年秋，我年五十一。\n中間十四年，六年居譴黜。\n窮通與榮悴，委運隨外物。\n遂師廬山逺，重弔湘江屈。\n夜聴竹枝愁，秋看灔堆没。\n近辭巴郡印，又秉綸闈筆。\n晩遇何足言，白髮映朱紱。\n消沉昔意氣，改換舊容質。\n獨有曲江秋，風煙如徃日。\n","id":63119,"chapter":"卷六十一","chapternum":61,"title":"曲江感秋〈并序〉","titledesc":"元和二年三年四年予每歲有曲江感秋詩凡三篇編在第七集卷是時予為左拾遺翰林學士無何貶江州司馬忠州刺史前年遷主客郎中知制誥未周歲授中書舍人今遊曲江又値秋日風物不改人事屢變况予中否後遇昔壯今衰慨然感懐復有此作噫人生多故不知明年秋又何許也時二年七月十日云耳","collection":"","collectiondesc":"","poemindex":21},{"author":"白居易","charstyle":"古體詩","content":"疎蕪南㟁草，蕭颯西風樹。\n秋到未幾時，蟬聲又無數。\n莎平綠茸合，蓮落青房露。\n今日臨望時，徃年感秋處。\n池中水依舊，城上山如故。\n獨我髩間毛，昔黑今垂素。\n榮名與壯齒，相避如朝暮。\n時命始欲來，年顔巳先去。\n當春不歡樂，臨老徒驚悞。\n故作詠懐詩，題於曲江路。\n","id":63120,"chapter":"卷六十一","chapternum":61,"title":"曲江感秋〈并序〉","titledesc":"元和二年三年四年予每歲有曲江感秋詩凡三篇編在第七集卷是時予為左拾遺翰林學士無何貶江州司馬忠州刺史前年遷主客郎中知制誥未周歲授中書舍人今遊曲江又値秋日風物不改人事屢變况予中否後遇昔壯今衰慨然感懐復有此作噫人生多故不知明年秋又何許也時二年七月十日云耳","collection":"","collectiondesc":"","poemindex":22},{"author":"白居易","charstyle":"古體詩","content":"客從江南來，來時月上弦。\n悠悠行旅中，三見清光圓。\n曉隨殘月行，夕與新月宿。\n誰謂月無情，千里逺相逐。\n朝發渭水橋，暮入長安陌。\n不知今夜月，又作誰家客。\n","id":63121,"chapter":"卷六十一","chapternum":61,"title":"客中月","titledesc":"","collection":"","collectiondesc":"","poemindex":23},{"author":"白居易","charstyle":"古體詩","content":"禁署寒氣遲，孟冬菊初拆。\n新黄間繁緑，爛若金照碧。\n仙郎小隱日，心佀陶彭澤。\n秋憐潭上看，日慣籬邉摘。\n今來此地賞，野意潛自適。\n金馬門内花，玉山峰下客。\n寒芳引清句，吟玩煙景夕。\n賜酒色偏宜，握蘭香不敵。\n凄凄百卉死，歲晩氷霜積。\n惟有此花開，殷勤助君惜〈錢嘗居藍田山下故云〉。\n","id":63122,"chapter":"卷六十一","chapternum":61,"title":"和錢貟外早冬翫禁中新菊","titledesc":"","collection":"","collectiondesc":"","poemindex":24},{"author":"白居易","charstyle":"古體詩","content":"昔君夢遊春，夢遊仙山曲。\n怳若有所遇，似愜平生欲。\n因尋菖蒲水，漸入桃花谷。\n到一紅樓家，愛之看不足。\n池流渡清□，草嫩蹋緑蓐。\n門栁闇全低，簷櫻紅半熟。\n轉行深深院，過盡重重屋。\n烏龍卧不驚，青鳥飛相逐。\n漸聞玉珮響，始辨珠履躅。\n遥見窻下人，娉婷十五六。\n霞光抱明月，蓮艶開初旭。\n縹緲雲雨仙，氛氳蘭麝馥。\n風流薄梳洗，時世寛籹束。\n袖輭異文綾，裾輕單絲縠。\n裙腰銀線壓，梳掌金筐蹙。\n帶襭紫蒲萄，袴花紅石竹。\n凝情都未語，付意微相矚。\n眉歛逺山青，鬟低片雲緑。\n帳牽翡翠帶，被解鴛鴦襆。\n秀色似堪飡，穠華如可掬。\n半卷錦頭席，斜鋪繡腰褥。\n朱唇素指勻，粉汗紅錦撲。\n心驚睡易覺，夢斷魂難續。\n籠委獨棲禽，劍分連理木。\n存誠期有感，誓志貞無黷。\n京洛八九春，未曾花裏宿。\n壯年徒自棄，佳會應無復。\n鸞歌不重聞，鳳兆從兹卜。\n韋門女清貴，裴氏甥賢淑。\n羅扇夾花燈，金鞍攢繡轂。\n既傾南國貌，遂坦東床腹。\n劉阮心漸忘，潘楊意方睦。\n新修履信第，初食尚書禄。\n九醖備聖賢，八珍窮水陸。\n秦家重蕭史，彦輔憐衞叔。\n朝饌饋獨盤，夜醪傾百斛。\n親賔盛輝赫，妓樂紛熠煜。\n宿醉纔解酲，朝歡俄枕麴。\n飲過君子争，令甚將軍酷。\n酩酊歌鷓鴣，顚狂舞鴝鵒。\n月流春夜短，日下秋天速。\n謝傅隙過駒，蕭娘風送燭。\n全凋蕣花折，半死梧桐秃。\n闇鏡對孤鸞，哀絃留寡鵠。\n凄凄隔幽顯，冉冉移寒燠。\n萬事此時休，百身何處贖。\n提擕小兒女，將領舊姻族。\n再入朱門行，一傍青樓哭。\n櫪空無廐馬，水涸失池鶩。\n揺落廢井梧，荒涼故籬菊。\n莓苔上几閣，塵土生琴筑。\n舞榭綴蠨蛸，歌梁聚蝙蝠。\n嫁分紅粉妾，賣散蒼頭僕。\n門客思傍徨，家人泣吚噢。\n心期正蕭索，宦序仍拘跼。\n懐䇿入崤函，驅車辭郟鄏。\n逢時念既濟，聚學思大畜。\n端詳筮仕蓍，磨拭穿楊鏃。\n始從讐校職，首中賢良目。\n一拔侍瑶墀，再升紆繡服。\n誓酬君王寵，願使朝廷肅。\n密勿奏封章，清明操憲牘。\n鷹韝中病下，豸角當邪觸。\n糺謬盡東周，申寃動南蜀。\n危言詆閽寺，直氣忤鈞軸。\n不忍曲作鈎，乍能折為玉。\n捫心無愧畏，騰口有謗讟。\n只要明是非，何曾虞禍福。\n車摧太行路，劍落豐城獄。\n襄漢問修途，荆蠻指殊俗。\n謫為江府掾，遣事荆州牧。\n趨走謁麾幢，喧煩視鞭扑。\n簿書常自領，縲囚每親鞫。\n竟日坐官曹，經旬曠休沐。\n宅荒渚宫草，馬痩畬田粟。\n薄俸等涓毫，微官同桎梏。\n月中照形影，天際辭骨肉。\n鶴病翅羽垂，獸窮𤓰牙縮。\n行看鬚間白，誰勸杯中綠。\n時傷大野麟，命問長沙鵩。\n夏梅山雨漬，秋瘴海雲毒。\n巴水白茫茫，楚山青簇簇。\n吟君七十韻，是我心所蓄。\n既去誠莫追，將來幸前朂。\n欲除憂惱病，當取禪經讀。\n須悟事皆空，無令念將屬。\n請思遊春夢，此夢何閃倐。\n艶色即空花，浮生乃焦榖。\n良姻在佳偶，頃刻為單獨。\n入仕欲榮身，須㬰成黜辱。\n合者離之始，樂兮憂所伏。\n愁恨僧祇長，歡樂刹那促。\n覺悟因傍喻，迷執由當局。\n膏明誘闇蛾，陽焱〈以贈切〉奔癡鹿。\n貪為苦聚落，愛是悲林麓。\n水蕩無明波，輪迴死生輻。\n塵應甘露灑，垢待醍醐浴。\n障要智燈燒，魔須慧刀戮。\n外熏性易染，内戰心難衂。\n法句與心王，期君日三復〈微之常以法句及心王頭陀經相示故申言以卒其志也〉。\n","id":63123,"chapter":"卷六十一","chapternum":61,"title":"和夢遊春詩一百韻〈并序〉","titledesc":"微之既到江陵又以夢遊春詩七十韻寄予且題其序曰斯言也不可使不知吾者知知吾者亦不可使不知樂天知吾者吾不敢不使吾子知予辱斯言三復其㫖大抵悔既徃而悟將來也然予以為茍不悔不悟則已若悔於此則宜悟於彼也反於彼而悟於妄則宜歸於眞也况與足下外服儒風内宗梵行者有日矣而今而後非覺路之返也非空門之歸也將安返乎將安歸乎今所和者其章㫖卒歸於此夫感不甚則悔不熟感不至則悟不深故廣足下七十韻為一百韻重為足下陳夢遊之中所以甚感者叙婚仕之際所以至感者欲使曲盡其妄周知其非然後返乎眞歸乎實亦猶法華經序火宅偈化城維摩經入婬舍過酒肆之義也微之微之予斯文也猶不可使不知吾者知幸藏之云爾","collection":"","collectiondesc":"","poemindex":25},{"author":"白居易","charstyle":"古體詩","content":"蒼然兩片石，厥狀怪且醜。\n俗用無所堪，時人嫌不取。\n結從胚渾始，得自洞庭口。\n萬古遺水濱，一朝入吾手。\n擔舁來郡内，洗刷去泥垢。\n孔黑煙㾗深，罅青苔色厚。\n老蛟蟠作足，古劍挿為首。\n忽疑天上落，不似人間有。\n一可支吾琴，一可貯吾酒。\n峭絶髙數尺，坳泓容一斗。\n五絃倚其左，一杯置其右。\n窪樽酌未空，玉山頹已久。\n人皆有所好，物各求其偶。\n漸恐少年塲，不容垂白叟。\n迴頭問雙石，能伴老夫否。\n石雖不能言，許我為三友。\n","id":63124,"chapter":"卷六十一","chapternum":61,"title":"雙石","titledesc":"","collection":"","collectiondesc":"","poemindex":26},{"author":"白居易","charstyle":"古體詩","content":"温温土罏火，耿耿紗籠燭。\n獨抱一張琴，夜入東齋宿。\n窻聲度殘漏，簾影浮初旭。\n頭癢曉梳多，眼昏春睡足。\n負暄簷宇下，散步池塘曲。\n南雁去未迴，東風來何速。\n雪依瓦溝白，草遶墻根緑。\n何言萬户州，太守常幽獨。\n","id":63125,"chapter":"卷六十一","chapternum":61,"title":"宿東亭曉興","titledesc":"","collection":"","collectiondesc":"","poemindex":27},{"author":"白居易","charstyle":"古體詩","content":"身閒無所為，心閒無所思。\n况當故園夜，復此新秋池。\n㟁闇鳥棲後，橋明月出時。\n菱風香散漫，桂露光參差。\n静境多獨得，幽懐竟誰知。\n悠然心中語，自問來何遲。\n","id":63126,"chapter":"卷六十一","chapternum":61,"title":"秋池","titledesc":"","collection":"","collectiondesc":"","poemindex":28},{"author":"白居易","charstyle":"古體詩","content":"朝衣薄且徤，晩簟清仍滑。\n社近燕影稀，雨餘蟬聲歇。\n閒中得詩境，此境幽難説。\n露荷珠自傾，風竹玉相戞。\n誰能一同宿，共翫新秋月。\n暑退涼早歸，池邉好時節。\n","id":63127,"chapter":"卷六十一","chapternum":61,"title":"秋池","titledesc":"","collection":"","collectiondesc":"","poemindex":29},{"author":"白居易","charstyle":"古體詩","content":"日出起盥櫛振衣入道塲寂然無他念但對一爐香日髙始就食食亦非膏粱精粗隨所有亦足飽充腸日午脫巾簪燕息牕下牀清風颯然至卧可致羲皇日西引杖屨散步遊林塘或飲茶一盞或吟詩一章日入多不食有時惟命觴何以送閒夜一曲秋霓裳一日分五時作息率有常自喜老後徤不嫌閒中忙是非一以貫身世交相忘若問此何許此是無何鄉","id":63128,"chapter":"卷六十一","chapternum":61,"title":"偶作","titledesc":"","collection":"","collectiondesc":"","poemindex":30},{"author":"白居易","charstyle":"古體詩","content":"陋巷掩𡚁廬，高居敞華屋。\n新昌七株松，依仁萬莖竹。\n松前月臺白，竹下風池緑。\n君向我齋眠，我在君亭宿。\n平生有微尚，彼此多幽獨。\n何必求主人，兩心聊自足。\n","id":63129,"chapter":"卷六十一","chapternum":61,"title":"閒崔十八宿於新昌𡚁宅時予亦宿崔家依仁新亭一宵偶同兩興暗合因而成咏聊以寫懐","titledesc":"","collection":"","collectiondesc":"","poemindex":31},{"author":"白居易","charstyle":"古體詩","content":"架上非無書，眼慵不能看。\n匣中亦有琴，手慵不能彈。\n腰慵不能帶，頭慵不能冠。\n午後恣情寢，午時隨意餐。\n一餐終日飽，一寢至夜安。\n饑寒亦閒事，况乃不饑寒。\n","id":63130,"chapter":"卷六十一","chapternum":61,"title":"慵不能","titledesc":"","collection":"","collectiondesc":"","poemindex":32},{"author":"白居易","charstyle":"古體詩","content":"解印出公府，抖擻塵土衣。\n百吏放爾散，雙鶴隨我歸。\n歸來履道宅，下馬入柴扉。\n馬嘶返舊櫪，鶴舞還故池。\n鷄犬何忻忻，隣里亦依依。\n年顔老去日，生計勝前時。\n有帛禦冬寒，有穀防歲饑。\n飽於東方朔，樂於榮啓期。\n人生且如此，此外吾不知。\n","id":63131,"chapter":"卷六十一","chapternum":61,"title":"解印出公府","titledesc":"","collection":"詠興五首〈并序〉","collectiondesc":"七年四月予罷河南府歸履道第廬舍自給衣儲自充無欲無營或歌或舞頽然自適葢河洛間一幸人也遇興發詠偶成五章各以首句命為題目","poemindex":33},{"author":"白居易","charstyle":"古體詩","content":"出府歸吾廬，静然安且逸。\n更無客干謁，時有僧問疾。\n家僮十餘人，櫪馬三四匹。\n慵發經旬卧，興來連日出。\n出遊愛何處，嵩碧伊瑟瑟。\n况有清和天，正當疎散日。\n身閒自為貴，何必居榮秩。\n心足即非貧，豈惟金滿室。\n吾觀權勢者，苦以身徇物。\n炙手外炎炎，履氷中慄慄。\n朝饑口忘味，夕惕心憂失。\n但有富貴名，而無富貴實。\n","id":63132,"chapter":"卷六十一","chapternum":61,"title":"出府歸吾廬","titledesc":"","collection":"詠興五首〈并序〉","collectiondesc":"七年四月予罷河南府歸履道第廬舍自給衣儲自充無欲無營或歌或舞頽然自適葢河洛間一幸人也遇興發詠偶成五章各以首句命為題目","poemindex":34},{"author":"白居易","charstyle":"古體詩","content":"池上有小舟，舟中有胡牀。\n牀前有新酒，獨酌還獨嘗。\n熏若春日氣，皎如秋水光。\n可洗機巧心，可蕩塵垢腸。\n㟁曲舟行遲，一曲進一觴。\n未知幾曲醉，醉入無何鄉。\n夤緣潭島間，水竹深青蒼。\n身閒心無事，白日為我長。\n我若未忘世，雖閒心亦忙。\n世若未忘我，雖退身難藏。\n我今異於是，身世交相忘。\n","id":63133,"chapter":"卷六十一","chapternum":61,"title":"池上有小舟","titledesc":"","collection":"詠興五首〈并序〉","collectiondesc":"七年四月予罷河南府歸履道第廬舍自給衣儲自充無欲無營或歌或舞頽然自適葢河洛間一幸人也遇興發詠偶成五章各以首句命為題目","poemindex":35},{"author":"白居易","charstyle":"古體詩","content":"四月池水滿，龜遊魚躍出。\n吾亦愛吾池，池邉開一室。\n人魚雖異族，其樂歸於一。\n且與爾為徒，逍遥同過日。\n爾無羨滄海，蒲藻可委質。\n吾亦忘青雲，衡茅足容膝。\n况吾與爾輩，本非蛟龍匹。\n假如雲雨來，秖是池中物。\n","id":63134,"chapter":"卷六十一","chapternum":61,"title":"四月池水滿","titledesc":"","collection":"詠興五首〈并序〉","collectiondesc":"七年四月予罷河南府歸履道第廬舍自給衣儲自充無欲無營或歌或舞頽然自適葢河洛間一幸人也遇興發詠偶成五章各以首句命為題目","poemindex":36},{"author":"白居易","charstyle":"古體詩","content":"小庭亦有月小院亦有花可憐好風景不解嫌貧家菱角執笙簧谷兒抹琵琶紅綃信手舞紫綃隨意歌村歌與社舞客哂主人誇但問樂不樂豈在鐘鼓多客告暮將歸主稱日未斜請客稍深酌願見朱顔酡客知主意厚分數隨後加堂上燭未秉坐中冠已峩左顧短紅袖右命小青娥長跪謝貴客蓬門勞見過客散有餘興醉卧獨吟哦幕天而席地誰奈劉伶何","id":63135,"chapter":"卷六十一","chapternum":61,"title":"小庭亦有月","titledesc":"","collection":"詠興五首〈并序〉","collectiondesc":"七年四月予罷河南府歸履道第廬舍自給衣儲自充無欲無營或歌或舞頽然自適葢河洛間一幸人也遇興發詠偶成五章各以首句命為題目","poemindex":37},{"author":"白居易","charstyle":"古體詩","content":"殘暑晝猶長，早涼秋尚嫩。\n露荷散清香，風竹含疎韻。\n幽閒竟日卧，衰病無人問。\n薄暮宅門前，槐花深一寸。\n","id":63136,"chapter":"卷六十一","chapternum":61,"title":"秋涼閒卧","titledesc":"","collection":"","collectiondesc":"","poemindex":38},{"author":"白居易","charstyle":"古體詩","content":"雙鬟垂未合，三十纔過半。\n本是綺羅人，今為山水伴。\n春泉共揮弄，好樹同攀翫。\n笑容花底迷，酒思風前亂。\n紅凝舞袖急，黛慘歌聲緩。\n莫唱楊栁枝，無腸與君斷。\n","id":63137,"chapter":"卷六十一","chapternum":61,"title":"山遊示小妓","titledesc":"","collection":"","collectiondesc":"","poemindex":39},{"author":"白居易","charstyle":"古體詩","content":"三江路千里，五湖天一涯。\n何如集賢地，中有平津池。\n池勝主見覺，景新人未知。\n竹森翠琅玕，水深洞琉璃。\n水竹以為質，質立而文隨。\n文之者何人，公來親指麾。\n疎鑿出人意，結搆得地宜。\n靈襟一捜索，勝槩無遁遺。\n因下漲沼沚，依高築堦基。\n嵩峰見數片，伊水分一支。\n南溪修且直，長波碧逶迤。\n北館壯復麗，倒影紅參差。\n東島號晨光，泉曜迎朝曦。\n西嶺召夕陽，香曖留落暉。\n前有水心亭，動蕩架漣漪。\n後有開闔堂，寒温變天時。\n幽泉鏡泓澄，怪石山欹危。\n春葩雪漠漠，夏果珠離離。\n主人命方舟，宛在水中坻。\n親賔次第至，酒樂前後施。\n解䌫始登汎，山遊仍水嬉。\n㳂洄無滯礙，向背窮幽竒。\n瞥過逺橋下，飄旋深澗陲。\n管絃去縹緲，羅綺來霏微。\n棹風逐舞迴，梁塵隨歌飛。\n宴餘日云暮，醉客未放歸。\n髙聲索彩牋，大笑催金巵。\n唱和筆走疾，問答杯行遲。\n一詠清兩耳，一酣暢四肢。\n主客忘貴賤，不知俱是誰。\n客有詩魔者，吟哦不知疲。\n乞公殘紙墨，一掃狂歌詞。\n維云社稷臣，赫赫文武姿。\n十授丞相印，五建大將旗。\n四朝致勛華，一身冠臯䕫。\n去年才七十，决赴懸車期。\n公志不可奪，君恩亦難希。\n從容就中道，俛僶來保釐。\n貂蟬雖未脫，鸞凰已不羈。\n厯徴今與古，獨步無等夷。\n陸賈功業少，二疏官秩卑。\n乘舟范蠡懼，辟穀留侯饑。\n豈若公今日，身安家國肥。\n羊祜在漢南，空留峴首碑。\n栁惲在江南，秖賦汀洲詩。\n謝安入東山，但說擕蛾眉。\n山簡醉髙陽，唯聞倒接䍦。\n豈如公今日，餘力兼有之。\n願公壽如山，安樂長在兹。\n願我此蒲稗，永得相因依。\n","id":63138,"chapter":"卷六十一","chapternum":61,"title":"裴侍中晉公以集賢林亭即事詩二十六韻見贈猥蒙徴和才拙詞繁輙廣為五百言以申酬獻","titledesc":"","collection":"","collectiondesc":"","poemindex":40},{"author":"白居易","charstyle":"古體詩","content":"我年日巳老，我身日已閒。\n閒出都門望，但見水與山。\n闕塞碧巖巖，伊流清潺潺。\n中有古精舍，軒户無扄闗。\n㟁草歇可藉，逕蘿行可攀。\n朝隨浮雲出，夕與飛鳥還。\n我道本迂拙，世途多險艱。\n嘗聞𥞇吕輩，尤悔生疎頑。\n巢悟入箕潁，皓知返商顚。\n豈惟樂肥遁，聊復袪憂患。\n吾亦從此去，終老伊嵩間。\n","id":63139,"chapter":"卷六十一","chapternum":61,"title":"晩歸香山寺因詠所懐","titledesc":"","collection":"","collectiondesc":"","poemindex":41},{"author":"白居易","charstyle":"古體詩","content":"今朝一壺酒，言送漳州牧。\n半自要閒遊，愛花憐草緑。\n花前下鞍馬，草上擕絲竹。\n行客飲數杯，主人歌一曲。\n端居惜風景，屢出勞僮僕。\n獨醉似無名，借君作題目。\n","id":63140,"chapter":"卷六十一","chapternum":61,"title":"送吕漳州","titledesc":"","collection":"","collectiondesc":"","poemindex":42},{"author":"白居易","charstyle":"古體詩","content":"洛陽有愚叟，白黑無分别。\n浪跡雖似狂，謀身亦不拙。\n㸃撿盤中飯，非精亦非糲。\n點撿身上衣，無餘亦無闕。\n天時方得所，不寒復不熱。\n體氣正調和，不饑仍不渴。\n閒將酒壺出，醉向人家歇。\n野食或烹鮮，寓眠多擁褐。\n抱琴榮啟樂，荷挿劉伶達。\n放眼看青山，任頭生白髮。\n不知天地内，更得幾年活。\n從此到終身，盡為閒日月。\n","id":63141,"chapter":"卷六十一","chapternum":61,"title":"洛陽有愚叟","titledesc":"","collection":"","collectiondesc":"","poemindex":43},{"author":"白居易","charstyle":"古體詩","content":"池館清且幽，髙懐亦如此。\n有時簾動風，盡日橋照水。\n静將鶴為伴，閒與雲相似。\n何必學留侯，﨑嶇覔松子。\n","id":63142,"chapter":"卷六十一","chapternum":61,"title":"和裴侍中南園靜興見示","titledesc":"","collection":"","collectiondesc":"","poemindex":44},{"author":"白居易","charstyle":"古體詩","content":"昨晩飲太多嵬峩〈並上聲〉連宵醉今朝飱又飽爛漫移睡睡足摩挲眼眼前無一事信脚遶池行偶然得幽致婆娑綠陰樹斑駮青苔地此處置繩床傍邉洗茶器白瓷甌甚潔紅爐炭方熾沫下麴塵香花浮魚眼沸盛來有佳色嚥罷餘芳氣不見楊慕巢誰人知此味","id":63143,"chapter":"卷六十一","chapternum":61,"title":"睡後茶興憶楊同州","titledesc":"","collection":"","collectiondesc":"","poemindex":45},{"author":"白居易","charstyle":"古體詩","content":"彤雲散不雨，赫日吁可畏。\n端坐猶揮汗，出門豈容易。\n忽思公府内，青衫折腰吏。\n復想驛路中，紅塵走馬使。\n征夫更辛苦，逐客彌顦顇。\n日入尚趨程，宵分不遑寐。\n安知北牕叟，偃卧風颯至。\n簟拂碧龍鱗，扇揺白鶴翅。\n豈惟身所得，兼示心無事。\n誰言苦熱天，元有清涼地。\n","id":63144,"chapter":"卷六十一","chapternum":61,"title":"旱熱","titledesc":"","collection":"","collectiondesc":"","poemindex":46},{"author":"白居易","charstyle":"古體詩","content":"勃勃旱塵氣，炎炎赤日光。\n飛禽颭將墜，行人渴欲狂。\n壯者不耐饑，饑火燒其腸。\n肥者不禁熱，喘息汗如漿。\n此時方自悟，老叟亦何妨。\n肉輕足徤逸，髮少頭清涼。\n薄食不饑渴，端居省衣裳。\n數匙粱飯冷，一領綃衫香。\n持此聊過日，焉知畏景長。\n","id":63145,"chapter":"卷六十一","chapternum":61,"title":"旱熱","titledesc":"","collection":"","collectiondesc":"","poemindex":47},{"author":"白居易","charstyle":"古體詩","content":"上馬臨出門，出門復逡巡。\n迴頭問妻子，應怪春遊頻。\n誠知春遊頻，其奈老大身。\n朱顔去復去，自髮新更新。\n請君屈十指，為我數交親。\n大限年百歲，幾人及七旬。\n我今六十五，走若下坂輪。\n假使得七十，秖有五度春。\n逢春不遊樂，但恐是癡人。\n","id":63146,"chapter":"卷六十一","chapternum":61,"title":"春遊","titledesc":"","collection":"","collectiondesc":"","poemindex":48},{"author":"白居易","charstyle":"古體詩","content":"雜芳澗草合，繁緑巖樹新。\n山深景𠉀晩，四月有餘春。\n竹寺過微雨，石逕無纎塵。\n白衣一居士，方袍四道人。\n地是佛國土，人非俗交親。\n城中山下别，相送亦殷勤。\n","id":63147,"chapter":"卷六十一","chapternum":61,"title":"題天竺南院贈閒元旻清四上人","titledesc":"","collection":"","collectiondesc":"","poemindex":49},{"author":"白居易","charstyle":"古體詩","content":"吾為爾先生，爾為吾弟子。\n孔門有遺訓，復坐吾告爾。\n先生饌酒食，弟子服勞止。\n孝敬不在他，在兹而已矣。\n欲我少憂愁，欲我多歡喜。\n無如醖好酒，酒須多且㫖。\n㫖即賔可留，多即罍不恥。\n吾更有一言，爾宜聴入耳。\n人老多憂貧，人病多憂死。\n我今雖老病，所憂不在此。\n憂在半酣時，樽空坐客起。\n","id":63148,"chapter":"卷六十一","chapternum":61,"title":"飲後戲示弟子","titledesc":"","collection":"","collectiondesc":"","poemindex":50},{"author":"白居易","charstyle":"古體詩","content":"皤然一老子，擁裘仍隱几。\n坐穩夜忘眠，卧安朝不起。\n起來無可作，閉目時叩齒。\n静對銅爐香，暖潄銀缾水。\n午齋何儉潔，餅與蔬而已。\n西寺講楞伽，閒行一隨喜。\n","id":63149,"chapter":"卷六十一","chapternum":61,"title":"晩起閒行","titledesc":"","collection":"","collectiondesc":"","poemindex":51},{"author":"白居易","charstyle":"古體詩","content":"睡足肢體暢，晨起開中堂。\n初旭泛簾幕，微風拂衣裳。\n二婢扶盥櫛，雙童舁簟牀。\n庭東有茂樹，其下多陰涼。\n前月事齋戒，昨日散道塲。\n以我久蔬素，加籩仍異糧。\n魴鱗如白雪，蒸炙加桂薑。\n稻飯紅似花，調沃新酪漿。\n佐以脯醢味，間之椒薤芳。\n老憐口尚美，病喜鼻聞香。\n嬌騃三四孫，索哺遶我傍。\n山妻未舉案，饞叟已先嘗。\n憶同牢巹初，家貧共糟糠。\n今食且如此，何必烹猪羊。\n况觀姻族間，夫妻半存亡。\n偕老不易得，白頭何足傷。\n食罷酒一杯，醉飽吟又狂。\n緬想梁髙士，樂道喜文章。\n徒誇五噫作，不解贈孟光。\n","id":63150,"chapter":"卷六十一","chapternum":61,"title":"二年三月五日齋畢開素當食偶吟贈妻弘農郡君","titledesc":"","collection":"","collectiondesc":"","poemindex":52},{"author":"白居易","charstyle":"古體詩","content":"彌月不出門，永日無來賔。\n食飽更拂牀，睡起一嚬伸。\n輕箑白鳥羽，新簟青箭筠。\n方寸方丈室，空然兩無塵。\n披衣腰不帶，散髮頭不巾。\n袒跣北牕下，葛天之遺民。\n一日亦自足，况得以終身。\n不知天壤内，目我為何人。\n","id":63151,"chapter":"卷六十一","chapternum":61,"title":"不出門","titledesc":"","collection":"","collectiondesc":"","poemindex":53}]