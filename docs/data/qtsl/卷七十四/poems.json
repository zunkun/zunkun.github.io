[
  {
    "id": 64223,
    "uid": "poem-74-1",
    "chapter": "卷七十四",
    "chapternum": 74,
    "charstyle": "近體詩",
    "title": "長安雜題",
    "titledesc": "",
    "collection": "",
    "collectiondesc": "",
    "poemindex": 1,
    "author": "杜牧",
    "content": "觚稜金碧照山髙，萬國珪璋捧赭袍。\n䑛筆和鈆欺賈馬，讃功論道鄙蕭曹。\n東南樓日珠簾捲，西北天宛玉厄豪。\n四海一家無一事，將軍攜鏡泣霜毛。\n"
  },
  {
    "id": 64224,
    "uid": "poem-74-2",
    "chapter": "卷七十四",
    "chapternum": 74,
    "charstyle": "近體詩",
    "title": "長安雜題",
    "titledesc": "",
    "collection": "",
    "collectiondesc": "",
    "poemindex": 2,
    "author": "杜牧",
    "content": "晴雲似絮惹低空，紫陌微微弄袖風。\n韓嫣金丸莎覆緑，許公韀汗杏粘紅。\n煙生窈窕深東第，輪撼流蘇下北宫。\n自笑苦無樓䕶智，可憐鈆槧竟何功。\n"
  },
  {
    "id": 64225,
    "uid": "poem-74-3",
    "chapter": "卷七十四",
    "chapternum": 74,
    "charstyle": "近體詩",
    "title": "長安雜題",
    "titledesc": "",
    "collection": "",
    "collectiondesc": "",
    "poemindex": 3,
    "author": "杜牧",
    "content": "雨晴九陌鋪江練，嵐嫩千峯叠海濤。\n南苑草芳眠錦雉，夾城雲暖下霓旄。\n少年羈絡青紋玉，遊女花簮紫蔕桃。\n江碧柳深人盡醉，一瓢顔巷日空髙。\n"
  },
  {
    "id": 64226,
    "uid": "poem-74-4",
    "chapter": "卷七十四",
    "chapternum": 74,
    "charstyle": "近體詩",
    "title": "長安雜題",
    "titledesc": "",
    "collection": "",
    "collectiondesc": "",
    "poemindex": 4,
    "author": "杜牧",
    "content": "束帶謬趨文石陛，有章曽拜皂嚢封。\n期嚴無奈睡留癖，勢窘猶為酒泥慵。\n偷釣侯家池上雨，醉吟隋寺日沉鐘。\n九原可作吾誰與，師友瑯琊邴曼容。\n"
  },
  {
    "id": 64227,
    "uid": "poem-74-5",
    "chapter": "卷七十四",
    "chapternum": 74,
    "charstyle": "近體詩",
    "title": "長安雜題",
    "titledesc": "",
    "collection": "",
    "collectiondesc": "",
    "poemindex": 5,
    "author": "杜牧",
    "content": "洪河清渭天池濬，太白終南地軸横。\n祥雲輝映漢宫紫，春光繡畫秦川明。\n草妬佳人鈿朶色，風迴公子玉銜聲。\n六飛南幸芙蓉苑，十里飄香入夾城。\n"
  },
  {
    "id": 64228,
    "uid": "poem-74-6",
    "chapter": "卷七十四",
    "chapternum": 74,
    "charstyle": "近體詩",
    "title": "長安雜題",
    "titledesc": "",
    "collection": "",
    "collectiondesc": "",
    "poemindex": 6,
    "author": "杜牧",
    "content": "豐貂長組金張輩，駟馬文衣許史家。\n白鹿原頭迴獵騎，紫雲樓下醉江花。\n九重樹影連清漢，萬夀山光學翠華。\n誰識大君謙譲徳〈聖上不受徽號〉，一毫名利鬭鼃蟇。\n"
  },
  {
    "id": 64229,
    "uid": "poem-74-7",
    "chapter": "卷七十四",
    "chapternum": 74,
    "charstyle": "近體詩",
    "title": "街西長句",
    "titledesc": "",
    "collection": "",
    "collectiondesc": "",
    "poemindex": 7,
    "author": "杜牧",
    "content": "碧池新漲浴嬌鴉，分鏁長安富貴家。\n遊騎偶同人鬭酒，名園相倚杏交花。\n銀鞦騕裊嘶宛馬，繡鞅𤧚瓏走鈿車。\n一曲將軍何處笛，連雲芳樹日初斜。\n"
  },
  {
    "id": 64230,
    "uid": "poem-74-8",
    "chapter": "卷七十四",
    "chapternum": 74,
    "charstyle": "近體詩",
    "title": "懐鍾陵舊遊",
    "titledesc": "",
    "collection": "",
    "collectiondesc": "",
    "poemindex": 8,
    "author": "杜牧",
    "content": "一謁征南最少年，虞卿雙璧截肪鮮。\n歌謡千里春長暖，絲管髙臺月正圓。\n玉帳軍籌羅俊彦，絳帷環珮立神仙。\n陸公餘徳機雲在，如我酬恩合執鞭。\n"
  },
  {
    "id": 64231,
    "uid": "poem-74-9",
    "chapter": "卷七十四",
    "chapternum": 74,
    "charstyle": "近體詩",
    "title": "懐鍾陵舊遊",
    "titledesc": "",
    "collection": "",
    "collectiondesc": "",
    "poemindex": 9,
    "author": "杜牧",
    "content": "榺閣中春綺席開，柘枝蠻鼓殷晴雷。\n垂樓萬幕青雲合，破浪千帆陣馬來。\n未掘雙龍牛斗氣，髙懸一榻棟梁材。\n連巴控越知何有，珠翠沉檀處處堆。\n"
  },
  {
    "id": 64232,
    "uid": "poem-74-10",
    "chapter": "卷七十四",
    "chapternum": 74,
    "charstyle": "近體詩",
    "title": "懐鍾陵舊遊",
    "titledesc": "",
    "collection": "",
    "collectiondesc": "",
    "poemindex": 10,
    "author": "杜牧",
    "content": "十頃平湖堤柳合，岸秋蘭芷綠纎纎。\n一聲明月采蓮女，四面朱樓卷畫簾。\n白鷺煙分光的的，微漣風定翠湉湉。\n斜暉更落西山影，千步虹橋氣象兼。\n"
  },
  {
    "id": 64233,
    "uid": "poem-74-11",
    "chapter": "卷七十四",
    "chapternum": 74,
    "charstyle": "近體詩",
    "title": "懐鍾陵舊遊",
    "titledesc": "",
    "collection": "",
    "collectiondesc": "",
    "poemindex": 11,
    "author": "杜牧",
    "content": "控壓平江十萬家，秋來江静鏡新磨。\n城頭晚鼓雷霆後，橋上遊人笑語多。\n日落汀痕千里色，月當樓午一聲歌。\n昔年行樂穠桃畔，醉與龍沙㨂蜀羅。\n"
  },
  {
    "id": 64234,
    "uid": "poem-74-12",
    "chapter": "卷七十四",
    "chapternum": 74,
    "charstyle": "近體詩",
    "title": "潤州",
    "titledesc": "",
    "collection": "",
    "collectiondesc": "",
    "poemindex": 12,
    "author": "杜牧",
    "content": "句吳亭東千里秋，放歌曽作昔年遊。\n青苔寺裏無馬跡，綠水橋邊多酒樓。\n大扺南朝皆曠達，可憐東晉最風流。\n月明更想桓伊在，一笛閒吹出塞愁。\n"
  },
  {
    "id": 64235,
    "uid": "poem-74-13",
    "chapter": "卷七十四",
    "chapternum": 74,
    "charstyle": "近體詩",
    "title": "潤州",
    "titledesc": "",
    "collection": "",
    "collectiondesc": "",
    "poemindex": 13,
    "author": "杜牧",
    "content": "謝朓詩中佳麗地，夫差傳裏水犀軍。\n城髙鐵瓮横强弩，柳暗朱樓多夢雲。\n畫角愛飄江北去，釣歌長向月中聞。\n揚州塵土試迴首，不惜千金借與君。\n"
  },
  {
    "id": 64236,
    "uid": "poem-74-14",
    "chapter": "卷七十四",
    "chapternum": 74,
    "charstyle": "近體詩",
    "title": "九日齊安登髙",
    "titledesc": "",
    "collection": "",
    "collectiondesc": "",
    "poemindex": 14,
    "author": "杜牧",
    "content": "江涵秋影鴈初飛，與客攜壺上翠微。\n塵世難逢開口笑，菊花須挿滿頭歸。\n但將酩酊酬佳節，不用登臨恨落暉。\n古徃今來只如此，牛山何必獨霑衣。\n"
  },
  {
    "id": 64237,
    "uid": "poem-74-15",
    "chapter": "卷七十四",
    "chapternum": 74,
    "charstyle": "近體詩",
    "title": "登池州九峯樓寄張祜",
    "titledesc": "",
    "collection": "",
    "collectiondesc": "",
    "poemindex": 15,
    "author": "杜牧",
    "content": "百感中來不自由，角聲孤起夕陽樓。\n碧山終日思無盡，芳草何年恨即休。\n睫在目前長不見，道非身外更何求。\n誰人得似張公子，千首詩輕萬户侯。\n"
  },
  {
    "id": 64238,
    "uid": "poem-74-16",
    "chapter": "卷七十四",
    "chapternum": 74,
    "charstyle": "近體詩",
    "title": "八月十二日得替後移居霅溪館因題長句四韻",
    "titledesc": "",
    "collection": "",
    "collectiondesc": "",
    "poemindex": 16,
    "author": "杜牧",
    "content": "萬家相慶喜秋成，處處樓臺歌板聲。\n千嵗鶴歸猶有恨，一年人住豈無情。\n夜涼溪館留僧話，風定蘇潭看月生。\n景物登臨閒始見，願為閒客此閒行。\n"
  },
  {
    "id": 64239,
    "uid": "poem-74-17",
    "chapter": "卷七十四",
    "chapternum": 74,
    "charstyle": "近體詩",
    "title": "題青雲館",
    "titledesc": "",
    "collection": "",
    "collectiondesc": "",
    "poemindex": 17,
    "author": "杜牧",
    "content": "虬蟠千仞劇羊腸，天府由來百二强。\n四皓有芝輕漢祖，張儀無地與懐王。\n雲連帳影蘿陰合，枕遶泉聲客夢涼。\n深處㑹容髙尚者，水苖三頃百株桑。\n"
  },
  {
    "id": 64240,
    "uid": "poem-74-18",
    "chapter": "卷七十四",
    "chapternum": 74,
    "charstyle": "近體詩",
    "title": "題宣州開元寺水閣閣下宛溪夾溪居人",
    "titledesc": "",
    "collection": "",
    "collectiondesc": "",
    "poemindex": 18,
    "author": "杜牧",
    "content": "六朝文物草連空，天澹雲閒今古同。\n鳥去鳥來山色裏，人歌人哭水聲中。\n深秋簾幙千家雨，落日樓臺一笛風。\n惆悵無因見范蠡，㕘差煙樹五湖東。\n"
  },
  {
    "id": 64241,
    "uid": "poem-74-19",
    "chapter": "卷七十四",
    "chapternum": 74,
    "charstyle": "近體詩",
    "title": "寄題甘露寺北軒",
    "titledesc": "",
    "collection": "",
    "collectiondesc": "",
    "poemindex": 19,
    "author": "杜牧",
    "content": "曽向蓬萊宫裏行，北軒欄檻最留情。\n孤髙堪弄桓伊笛，縹緲宜聞子晉笙。\n天接海門秋水色，烟籠隋苑暮鐘聲。\n他年㑹着荷衣去，不向山僧道姓名。\n"
  },
  {
    "id": 64242,
    "uid": "poem-74-20",
    "chapter": "卷七十四",
    "chapternum": 74,
    "charstyle": "近體詩",
    "title": "今皇帝陛下一詔徵兵不日功集河湟諸郡次第歸降臣獲覩聖功輒獻歌詠",
    "titledesc": "",
    "collection": "",
    "collectiondesc": "",
    "poemindex": 20,
    "author": "杜牧",
    "content": "捷書皆應睿謀期，十萬曽無一鏃遺。\n漢武慚誇朔方地，宣王休道太原師。\n威加塞外寒來早，恩入河源凍合遲。\n聴取滿城歌舞曲，涼州聲韻喜㕘差。\n"
  },
  {
    "id": 64243,
    "uid": "poem-74-21",
    "chapter": "卷七十四",
    "chapternum": 74,
    "charstyle": "近體詩",
    "title": "奉和白相公聖徳和平致兹休運嵗終功就合詠盛明呈上三相公長句四韻",
    "titledesc": "",
    "collection": "",
    "collectiondesc": "",
    "poemindex": 21,
    "author": "杜牧",
    "content": "行看臘破好年光，萬夀南山對未央。\n黠戞可汗修職貢，文思天子復河湟。\n應須日御西巡狩，不假星弧北射狼。\n吉甫裁詩歌盛業，一篇江漢羨宣王。\n"
  },
  {
    "id": 64244,
    "uid": "poem-74-22",
    "chapter": "卷七十四",
    "chapternum": 74,
    "charstyle": "近體詩",
    "title": "正初酬歙州刺史邢羣",
    "titledesc": "",
    "collection": "",
    "collectiondesc": "",
    "poemindex": 22,
    "author": "杜牧",
    "content": "翠巖千尺倚溪斜，曽得嚴光作釣家。\n越嶂逺分丁字水，臘梅遲見二年花。\n明時刀尺君須用，幽處田園我有涯。\n一壑風烟陽羨里，解龜休去路非賒。\n"
  },
  {
    "id": 64245,
    "uid": "poem-74-23",
    "chapter": "卷七十四",
    "chapternum": 74,
    "charstyle": "近體詩",
    "title": "酬張祜處士見寄長句四韻",
    "titledesc": "",
    "collection": "",
    "collectiondesc": "",
    "poemindex": 23,
    "author": "杜牧",
    "content": "七子論詩誰似公，曹劉須在指揮中。\n薦衡昔日知文舉〈令狐相公曽表薦處士〉，乞火無人作蒯通。\n北極樓臺長掛夢，西江波浪逺吞空。\n可憐故國三千里，虚唱歌詞滿六宫〈處士詩曰故國三千里深宫二十年一聲河滿子雙涙落君前〉。\n"
  },
  {
    "id": 64246,
    "uid": "poem-74-24",
    "chapter": "卷七十四",
    "chapternum": 74,
    "charstyle": "近體詩",
    "title": "湖南正初招李郢秀才",
    "titledesc": "",
    "collection": "",
    "collectiondesc": "",
    "poemindex": 24,
    "author": "杜牧",
    "content": "行樂及時時巳晩，對酒當歌歌不成。\n千里暮山重叠翠，一溪寒水淺深清。\n髙人以飲為忙事，浮世除詩盡强名。\n看看白蘋芽欲吐，雪舟相訪勝閒行。\n"
  },
  {
    "id": 64247,
    "uid": "poem-74-25",
    "chapter": "卷七十四",
    "chapternum": 74,
    "charstyle": "近體詩",
    "title": "初春雨中舟次和州横江裴使君見迎李趙二秀才同來因書四韻兼寄江南許渾先輩",
    "titledesc": "",
    "collection": "",
    "collectiondesc": "",
    "poemindex": 25,
    "author": "杜牧",
    "content": "芳草渡頭微雨時，萬株楊柳拂波垂。\n蒲根水暖雁初浴，梅徑香寒蜂未知。\n詞客倚風吟黯淡，使君迴馬濕旌旗。\n江南仲蔚多情調，悵望春陰幾首詩。\n"
  },
  {
    "id": 64248,
    "uid": "poem-74-26",
    "chapter": "卷七十四",
    "chapternum": 74,
    "charstyle": "近體詩",
    "title": "早鴈",
    "titledesc": "",
    "collection": "",
    "collectiondesc": "",
    "poemindex": 26,
    "author": "杜牧",
    "content": "金河秋半鹵弦開，雲外驚飛四散哀。\n仙掌月明孤影過，長門燈暗數聲來。\n須知胡騎紛紛在，豈逐春風一一迴。\n莫厭瀟湘少人處，水多菰米岸莓苔。\n"
  },
  {
    "id": 64249,
    "uid": "poem-74-27",
    "chapter": "卷七十四",
    "chapternum": 74,
    "charstyle": "近體詩",
    "title": "聞慶州趙縱使君與黨項戰中箭身死長句",
    "titledesc": "",
    "collection": "",
    "collectiondesc": "",
    "poemindex": 27,
    "author": "杜牧",
    "content": "將軍獨乗鐵驄馬，榆溪戰中金僕姑。\n死綏却是古來有，驍將自驚今日無。\n青史文章争㸃筆，朱門歌舞笑捐軀。\n誰知我亦輕生者，不得君王丈二殳。\n"
  },
  {
    "id": 64250,
    "uid": "poem-74-28",
    "chapter": "卷七十四",
    "chapternum": 74,
    "charstyle": "近體詩",
    "title": "殘春獨來南亭因寄張祜",
    "titledesc": "",
    "collection": "",
    "collectiondesc": "",
    "poemindex": 28,
    "author": "杜牧",
    "content": "煖雲如粉草如茵，獨步長堤不見人。\n一嶺桃花紅錦黦，半溪山水碧羅新。\n髙枝百舌猶欺鳥，帶葉梨花獨送春。\n仲蔚欲知何處在，苦吟林下拂詩塵。\n"
  },
  {
    "id": 64251,
    "uid": "poem-74-29",
    "chapter": "卷七十四",
    "chapternum": 74,
    "charstyle": "近體詩",
    "title": "送杜顗赴潤州幕",
    "titledesc": "",
    "collection": "",
    "collectiondesc": "",
    "poemindex": 29,
    "author": "杜牧",
    "content": "少年才俊赴知音，丞相門欄不覺深。\n直道事人男子業，異鄉加飯弟兄心。\n還須整理韋弦佩，莫獨矜誇玳瑁簮。\n若去上元懐古處，謝安墳下與沉吟。\n"
  },
  {
    "id": 64252,
    "uid": "poem-74-30",
    "chapter": "卷七十四",
    "chapternum": 74,
    "charstyle": "近體詩",
    "title": "閨情代作",
    "titledesc": "",
    "collection": "",
    "collectiondesc": "",
    "poemindex": 30,
    "author": "杜牧",
    "content": "梧桐葉落雁初歸，迢遞無因寄逺衣。\n月照石泉金㸃冷，鳳酣簫管玉聲微。\n佳人力杵秋風外，蕩子從征夢寐稀。\n遥望戍樓天欲曉，滿城鼕鼓白雲飛。\n"
  },
  {
    "id": 64253,
    "uid": "poem-74-31",
    "chapter": "卷七十四",
    "chapternum": 74,
    "charstyle": "近體詩",
    "title": "宣州留贈",
    "titledesc": "",
    "collection": "",
    "collectiondesc": "",
    "poemindex": 31,
    "author": "杜牧",
    "content": "紅鈆濕盡半羅裙，洞府人間手欲分。\n滿面風流雖似玉，四年夫壻恰如雲。\n當春離恨杯長滿，倚柱闗情日漸曛。\n為報眼波須穏當，五陵遊蕩莫知聞。\n"
  },
  {
    "id": 64254,
    "uid": "poem-74-32",
    "chapter": "卷七十四",
    "chapternum": 74,
    "charstyle": "近體詩",
    "title": "長安秋望",
    "titledesc": "",
    "collection": "",
    "collectiondesc": "",
    "poemindex": 32,
    "author": "杜牧",
    "content": "樓倚霜樹外，鏡天無一毫。\n南山與秋色，氣勢兩相髙。\n"
  },
  {
    "id": 64255,
    "uid": "poem-74-33",
    "chapter": "卷七十四",
    "chapternum": 74,
    "charstyle": "近體詩",
    "title": "江樓",
    "titledesc": "",
    "collection": "",
    "collectiondesc": "",
    "poemindex": 33,
    "author": "杜牧",
    "content": "獨酌芳春酒，登樓已半醺。\n誰驚一行雁，衝㫁過江雲。\n"
  },
  {
    "id": 64256,
    "uid": "poem-74-34",
    "chapter": "卷七十四",
    "chapternum": 74,
    "charstyle": "近體詩",
    "title": "將赴吳興登樂遊原",
    "titledesc": "",
    "collection": "",
    "collectiondesc": "",
    "poemindex": 34,
    "author": "杜牧",
    "content": "清時有味是無能，閒愛孤雲静愛僧。\n欲把一麾江海去，樂遊原上望昭陵。\n"
  },
  {
    "id": 64257,
    "uid": "poem-74-35",
    "chapter": "卷七十四",
    "chapternum": 74,
    "charstyle": "近體詩",
    "title": "秋浦途中",
    "titledesc": "",
    "collection": "",
    "collectiondesc": "",
    "poemindex": 35,
    "author": "杜牧",
    "content": "蕭蕭山路窮秋雨，淅淅溪風一岸蒲。\n為問寒沙新到雁，來時還下杜陵無。\n"
  },
  {
    "id": 64258,
    "uid": "poem-74-36",
    "chapter": "卷七十四",
    "chapternum": 74,
    "charstyle": "近體詩",
    "title": "江南春",
    "titledesc": "",
    "collection": "",
    "collectiondesc": "",
    "poemindex": 36,
    "author": "杜牧",
    "content": "千里鶯啼緑映紅，水村山郭酒旗風。\n南朝四百八十寺，多少樓臺煙雨中。\n"
  },
  {
    "id": 64259,
    "uid": "poem-74-37",
    "chapter": "卷七十四",
    "chapternum": 74,
    "charstyle": "近體詩",
    "title": "齊安郡中偶題",
    "titledesc": "",
    "collection": "",
    "collectiondesc": "",
    "poemindex": 37,
    "author": "杜牧",
    "content": "兩竿落日溪橋上，半縷輕烟柳影中。\n多少緑荷相倚恨，一時迴首背西風。\n"
  },
  {
    "id": 64260,
    "uid": "poem-74-38",
    "chapter": "卷七十四",
    "chapternum": 74,
    "charstyle": "近體詩",
    "title": "齊安郡中偶題",
    "titledesc": "",
    "collection": "",
    "collectiondesc": "",
    "poemindex": 38,
    "author": "杜牧",
    "content": "秋聲無不攪離心，夢澤蒹葭楚雨深。\n自滴堦前大梧葉，干君何事動哀吟。\n"
  },
  {
    "id": 64261,
    "uid": "poem-74-39",
    "chapter": "卷七十四",
    "chapternum": 74,
    "charstyle": "近體詩",
    "title": "題齊安城樓",
    "titledesc": "",
    "collection": "",
    "collectiondesc": "",
    "poemindex": 39,
    "author": "杜牧",
    "content": "嗚軋江樓角一聲，微陽㶑㶑落寒汀。\n不用憑欄苦回首，故鄉七十五長亭。\n"
  },
  {
    "id": 64262,
    "uid": "poem-74-40",
    "chapter": "卷七十四",
    "chapternum": 74,
    "charstyle": "近體詩",
    "title": "村舎燕",
    "titledesc": "",
    "collection": "",
    "collectiondesc": "",
    "poemindex": 40,
    "author": "杜牧",
    "content": "漢宫一百四十五，多下珠簾閉瑣窓。\n何處營巢夏將半，茅簷烟裏語雙雙。\n"
  },
  {
    "id": 64263,
    "uid": "poem-74-41",
    "chapter": "卷七十四",
    "chapternum": 74,
    "charstyle": "近體詩",
    "title": "入茶山下題水口草市",
    "titledesc": "",
    "collection": "",
    "collectiondesc": "",
    "poemindex": 41,
    "author": "杜牧",
    "content": "倚溪侵嶺多髙樹，誇酒書旗有小樓。\n驚起鴛鴦豈無恨，一雙飛去却迴頭。\n"
  },
  {
    "id": 64264,
    "uid": "poem-74-42",
    "chapter": "卷七十四",
    "chapternum": 74,
    "charstyle": "近體詩",
    "title": "漢江",
    "titledesc": "",
    "collection": "",
    "collectiondesc": "",
    "poemindex": 42,
    "author": "杜牧",
    "content": "溶溶漾漾白鷗飛，緑浄春深好染衣。\n南去北來人自老，夕陽長送釣船歸。\n"
  },
  {
    "id": 64265,
    "uid": "poem-74-43",
    "chapter": "卷七十四",
    "chapternum": 74,
    "charstyle": "近體詩",
    "title": "念昔遊",
    "titledesc": "",
    "collection": "",
    "collectiondesc": "",
    "poemindex": 43,
    "author": "杜牧",
    "content": "十載飄然繩檢外，罇前自獻自為酬。\n秋山春雨閒吟處，倚遍江南寺寺樓。\n"
  },
  {
    "id": 64266,
    "uid": "poem-74-44",
    "chapter": "卷七十四",
    "chapternum": 74,
    "charstyle": "近體詩",
    "title": "念昔遊",
    "titledesc": "",
    "collection": "",
    "collectiondesc": "",
    "poemindex": 44,
    "author": "杜牧",
    "content": "李白題詩水西寺〈宣州溼縣〉，古木迴巖樓閣風。\n半醒半醉遊三日，紅白花開山雨中。\n"
  },
  {
    "id": 64267,
    "uid": "poem-74-45",
    "chapter": "卷七十四",
    "chapternum": 74,
    "charstyle": "近體詩",
    "title": "題禪院",
    "titledesc": "",
    "collection": "",
    "collectiondesc": "",
    "poemindex": 45,
    "author": "杜牧",
    "content": "觥船一棹百分空，十嵗青春不負公。\n今日鬢絲禪榻畔，茶煙輕颺落花風。\n"
  },
  {
    "id": 64268,
    "uid": "poem-74-46",
    "chapter": "卷七十四",
    "chapternum": 74,
    "charstyle": "近體詩",
    "title": "春申君",
    "titledesc": "",
    "collection": "",
    "collectiondesc": "",
    "poemindex": 46,
    "author": "杜牧",
    "content": "烈士思酬國士恩，春申誰與快寃魂。\n三千賔客總朱履，欲使何人殺李園。\n"
  },
  {
    "id": 64269,
    "uid": "poem-74-47",
    "chapter": "卷七十四",
    "chapternum": 74,
    "charstyle": "近體詩",
    "title": "題烏江亭",
    "titledesc": "",
    "collection": "",
    "collectiondesc": "",
    "poemindex": 47,
    "author": "杜牧",
    "content": "勝敗兵家事不期，包羞忍恥是男兒。\n江東子弟多才俊，捲土重來未可知。\n"
  },
  {
    "id": 64270,
    "uid": "poem-74-48",
    "chapter": "卷七十四",
    "chapternum": 74,
    "charstyle": "近體詩",
    "title": "登樂遊原",
    "titledesc": "",
    "collection": "",
    "collectiondesc": "",
    "poemindex": 48,
    "author": "杜牧",
    "content": "長空澹澹孤鳥没，萬古消沈向此中。\n看取漢家何似業，五陵無樹起秋風。\n"
  },
  {
    "id": 64271,
    "uid": "poem-74-49",
    "chapter": "卷七十四",
    "chapternum": 74,
    "charstyle": "近體詩",
    "title": "赤壁",
    "titledesc": "",
    "collection": "",
    "collectiondesc": "",
    "poemindex": 49,
    "author": "杜牧",
    "content": "折㦸沉沙鐵未銷，自將磨洗認前朝。\n東風不與周郎便，銅雀春深鎖二喬。\n"
  },
  {
    "id": 64272,
    "uid": "poem-74-50",
    "chapter": "卷七十四",
    "chapternum": 74,
    "charstyle": "近體詩",
    "title": "題横江館",
    "titledesc": "",
    "collection": "",
    "collectiondesc": "",
    "poemindex": 50,
    "author": "杜牧",
    "content": "孫家兄弟晉龍驤，馳騁功名業帝王。\n至竟江山誰是主，蒼磯空屬釣魚郎。\n"
  },
  {
    "id": 64273,
    "uid": "poem-74-51",
    "chapter": "卷七十四",
    "chapternum": 74,
    "charstyle": "近體詩",
    "title": "泊秦淮",
    "titledesc": "",
    "collection": "",
    "collectiondesc": "",
    "poemindex": 51,
    "author": "杜牧",
    "content": "烟籠寒水月籠沙，夜泊秦淮近酒家。\n商女不知亡國恨，隔江猶唱後庭花。\n"
  },
  {
    "id": 64274,
    "uid": "poem-74-52",
    "chapter": "卷七十四",
    "chapternum": 74,
    "charstyle": "近體詩",
    "title": "過勤政樓",
    "titledesc": "",
    "collection": "",
    "collectiondesc": "",
    "poemindex": 52,
    "author": "杜牧",
    "content": "千秋佳節名空在，承露絲嚢世巳無。\n唯有紫苔偏稱意，年年因雨上金鋪。\n"
  },
  {
    "id": 64275,
    "uid": "poem-74-53",
    "chapter": "卷七十四",
    "chapternum": 74,
    "charstyle": "近體詩",
    "title": "過華清宫",
    "titledesc": "",
    "collection": "",
    "collectiondesc": "",
    "poemindex": 53,
    "author": "杜牧",
    "content": "長安迴望繡成堆，山頂千門次第開。\n一騎紅塵妃子笑，無人知是荔枝來。\n"
  },
  {
    "id": 64276,
    "uid": "poem-74-54",
    "chapter": "卷七十四",
    "chapternum": 74,
    "charstyle": "近體詩",
    "title": "過華清宫",
    "titledesc": "",
    "collection": "",
    "collectiondesc": "",
    "poemindex": 54,
    "author": "杜牧",
    "content": "新豐緑樹起黄埃，數騎漁陽探使迴。\n霓裳一曲千峯上，舞破中原始下來。\n"
  },
  {
    "id": 64277,
    "uid": "poem-74-55",
    "chapter": "卷七十四",
    "chapternum": 74,
    "charstyle": "近體詩",
    "title": "題桃花夫人〈即息夫人〉",
    "titledesc": "",
    "collection": "",
    "collectiondesc": "",
    "poemindex": 55,
    "author": "杜牧",
    "content": "細腰宫裏露桃新，脉脉無言度幾春。\n至竟息亡縁底事，可憐金谷墮樓人。\n"
  },
  {
    "id": 64278,
    "uid": "poem-74-56",
    "chapter": "卷七十四",
    "chapternum": 74,
    "charstyle": "近體詩",
    "title": "題木蘭廟",
    "titledesc": "",
    "collection": "",
    "collectiondesc": "",
    "poemindex": 56,
    "author": "杜牧",
    "content": "彎弓征戰作男兒，夢裏曽經與畫眉。\n幾度思歸還把酒，拂雲堆上祝明妃。\n"
  },
  {
    "id": 64279,
    "uid": "poem-74-57",
    "chapter": "卷七十四",
    "chapternum": 74,
    "charstyle": "近體詩",
    "title": "讀韓杜集",
    "titledesc": "",
    "collection": "",
    "collectiondesc": "",
    "poemindex": 57,
    "author": "杜牧",
    "content": "杜詩韓集愁來讀，似倩麻姑癢處㧓。\n天外鳳凰誰得髓，無人解合續弦膠。\n"
  },
  {
    "id": 64280,
    "uid": "poem-74-58",
    "chapter": "卷七十四",
    "chapternum": 74,
    "charstyle": "近體詩",
    "title": "出宫人",
    "titledesc": "",
    "collection": "",
    "collectiondesc": "",
    "poemindex": 58,
    "author": "杜牧",
    "content": "閒吹玉殿昭華管，醉折梨園縹蔕花。\n十年一夢歸人世，絳縷猶封繫臂紗。\n"
  },
  {
    "id": 64281,
    "uid": "poem-74-59",
    "chapter": "卷七十四",
    "chapternum": 74,
    "charstyle": "近體詩",
    "title": "鄭瓘協律",
    "titledesc": "",
    "collection": "",
    "collectiondesc": "",
    "poemindex": 59,
    "author": "杜牧",
    "content": "廣文遺韻留樗散，雞犬圖書共一船。\n自説江湖不歸事，阻風中酒過年年。\n"
  },
  {
    "id": 64282,
    "uid": "poem-74-60",
    "chapter": "卷七十四",
    "chapternum": 74,
    "charstyle": "近體詩",
    "title": "贈朱道靈",
    "titledesc": "",
    "collection": "",
    "collectiondesc": "",
    "poemindex": 60,
    "author": "杜牧",
    "content": "劉根丹篆三千字，郭璞青嚢兩卷書。\n牛渚磯南謝山北，白雲深處有巖居。\n"
  },
  {
    "id": 64283,
    "uid": "poem-74-61",
    "chapter": "卷七十四",
    "chapternum": 74,
    "charstyle": "近體詩",
    "title": "寄揚州韓綽判官",
    "titledesc": "",
    "collection": "",
    "collectiondesc": "",
    "poemindex": 61,
    "author": "杜牧",
    "content": "青山隠隠水迢迢，秋盡江南草木凋。\n二十四橋明月夜，玉人何處教吹簫。\n"
  },
  {
    "id": 64284,
    "uid": "poem-74-62",
    "chapter": "卷七十四",
    "chapternum": 74,
    "charstyle": "近體詩",
    "title": "送李羣玉赴舉",
    "titledesc": "",
    "collection": "",
    "collectiondesc": "",
    "poemindex": 62,
    "author": "杜牧",
    "content": "故人别來面如雪，一榻拂雲秋影中。\n玉白花紅三百首，五陵誰唱與春風。\n"
  },
  {
    "id": 64285,
    "uid": "poem-74-63",
    "chapter": "卷七十四",
    "chapternum": 74,
    "charstyle": "近體詩",
    "title": "送隠者",
    "titledesc": "",
    "collection": "",
    "collectiondesc": "",
    "poemindex": 63,
    "author": "杜牧",
    "content": "無媒徑路草蕭蕭，自古雲林逺市朝。\n公道世間唯白髪，貴人頭上不曽饒。\n"
  },
  {
    "id": 64286,
    "uid": "poem-74-64",
    "chapter": "卷七十四",
    "chapternum": 74,
    "charstyle": "近體詩",
    "title": "贈别",
    "titledesc": "",
    "collection": "",
    "collectiondesc": "",
    "poemindex": 64,
    "author": "杜牧",
    "content": "娉娉裊裊十三餘，荳蔻梢頭二月初。\n春風十里揚州路，卷上珠簾總不如。\n"
  },
  {
    "id": 64287,
    "uid": "poem-74-65",
    "chapter": "卷七十四",
    "chapternum": 74,
    "charstyle": "近體詩",
    "title": "贈别",
    "titledesc": "",
    "collection": "",
    "collectiondesc": "",
    "poemindex": 65,
    "author": "杜牧",
    "content": "多情却似總無情，惟覺罇前笑不成。\n蠟燭有心還惜别，替人垂淚到天明。\n"
  },
  {
    "id": 64288,
    "uid": "poem-74-66",
    "chapter": "卷七十四",
    "chapternum": 74,
    "charstyle": "近體詩",
    "title": "宫詞",
    "titledesc": "",
    "collection": "",
    "collectiondesc": "",
    "poemindex": 66,
    "author": "杜牧",
    "content": "監宫引出暫開門，隨例須朝不是恩。\n銀鑰却收金鎖合，月明花落又黄昏。\n"
  },
  {
    "id": 64289,
    "uid": "poem-74-67",
    "chapter": "卷七十四",
    "chapternum": 74,
    "charstyle": "近體詩",
    "title": "秋夕",
    "titledesc": "",
    "collection": "",
    "collectiondesc": "",
    "poemindex": 67,
    "author": "杜牧",
    "content": "銀燭秋光冷畫屏，輕羅小扇撲流螢。\n天階夜色涼如水，卧㸔牽牛織女星。\n"
  },
  {
    "id": 64290,
    "uid": "poem-74-68",
    "chapter": "卷七十四",
    "chapternum": 74,
    "charstyle": "近體詩",
    "title": "山行",
    "titledesc": "",
    "collection": "",
    "collectiondesc": "",
    "poemindex": 68,
    "author": "杜牧",
    "content": "逺上寒山石徑斜，白雲生處有人家。\n停車坐愛楓林晩，霜葉紅於二月花。\n"
  },
  {
    "id": 64291,
    "uid": "poem-74-69",
    "chapter": "卷七十四",
    "chapternum": 74,
    "charstyle": "近體詩",
    "title": "南陵道中",
    "titledesc": "",
    "collection": "",
    "collectiondesc": "",
    "poemindex": 69,
    "author": "杜牧",
    "content": "南陵水面漫悠悠，風𦂳雲輕欲變秋。\n正是客心孤迥處，誰家紅袖凭江樓。\n"
  },
  {
    "id": 64292,
    "uid": "poem-74-70",
    "chapter": "卷七十四",
    "chapternum": 74,
    "charstyle": "近體詩",
    "title": "遊邊",
    "titledesc": "",
    "collection": "",
    "collectiondesc": "",
    "poemindex": 70,
    "author": "杜牧",
    "content": "黄沙連海路無塵，邊草長枯不見春。\n日暮拂雲堆下過，馬前逢著射雕人。\n"
  },
  {
    "id": 64293,
    "uid": "poem-74-71",
    "chapter": "卷七十四",
    "chapternum": 74,
    "charstyle": "近體詩",
    "title": "早春題真上人院",
    "titledesc": "",
    "collection": "",
    "collectiondesc": "",
    "poemindex": 71,
    "author": "杜牧",
    "content": "清羸已近百年身，古寺風煙又一春。\n寰海自成戎馬地，唯師曽是太平人。\n"
  },
  {
    "id": 64294,
    "uid": "poem-74-72",
    "chapter": "卷七十四",
    "chapternum": 74,
    "charstyle": "近體詩",
    "title": "金谷園",
    "titledesc": "",
    "collection": "",
    "collectiondesc": "",
    "poemindex": 72,
    "author": "杜牧",
    "content": "繁華事散逐香塵，流水無情草自春。\n日暮東風怨啼鳥，落花猶似墮樓人。\n"
  },
  {
    "id": 64295,
    "uid": "poem-74-73",
    "chapter": "卷七十四",
    "chapternum": 74,
    "charstyle": "近體詩",
    "title": "華清宫",
    "titledesc": "",
    "collection": "",
    "collectiondesc": "",
    "poemindex": 73,
    "author": "杜牧",
    "content": "零葉翻紅萬樹霜，玉蓮開蕊暖泉香。\n行雲不下朝元閣，一曲淋鈴涙數行。\n"
  },
  {
    "id": 64296,
    "uid": "poem-74-74",
    "chapter": "卷七十四",
    "chapternum": 74,
    "charstyle": "近體詩",
    "title": "贈獵騎",
    "titledesc": "",
    "collection": "",
    "collectiondesc": "",
    "poemindex": 74,
    "author": "杜牧",
    "content": "已落雙雕血尚新，鳴鞭走馬又翻身。\n憑君莫射南來雁，恐有家書寄逺人。\n"
  },
  {
    "id": 64297,
    "uid": "poem-74-75",
    "chapter": "卷七十四",
    "chapternum": 74,
    "charstyle": "近體詩",
    "title": "贈漁父",
    "titledesc": "",
    "collection": "",
    "collectiondesc": "",
    "poemindex": 75,
    "author": "杜牧",
    "content": "蘆花深澤静垂綸，月夕烟朝幾十春。\n自説孤舟寒水畔，不曽逢着獨醒人。\n"
  },
  {
    "id": 64298,
    "uid": "poem-74-76",
    "chapter": "卷七十四",
    "chapternum": 74,
    "charstyle": "近體詩",
    "title": "贈終南蘭若僧",
    "titledesc": "",
    "collection": "",
    "collectiondesc": "",
    "poemindex": 76,
    "author": "杜牧",
    "content": "北闕南山是故鄉，兩枝仙桂一時芳。\n休公都不知名姓，始覺禪門氣味長。\n"
  },
  {
    "id": 64299,
    "uid": "poem-74-77",
    "chapter": "卷七十四",
    "chapternum": 74,
    "charstyle": "近體詩",
    "title": "江上",
    "titledesc": "",
    "collection": "",
    "collectiondesc": "",
    "poemindex": 77,
    "author": "杜牧",
    "content": "楚鄉寒食橘花時，野渡臨風駐綵旗。\n草色連雲人去住，水紋如縠燕㕘差。\n"
  },
  {
    "id": 64300,
    "uid": "poem-74-78",
    "chapter": "卷七十四",
    "chapternum": 74,
    "charstyle": "近體詩",
    "title": "許秀才至辱李蘄州絶句問㫁酒之情因寄",
    "titledesc": "",
    "collection": "",
    "collectiondesc": "",
    "poemindex": 78,
    "author": "杜牧",
    "content": "有客南來話所思，故人遥枉醉中詩。\n暫因微疾須防酒，不是歡情减舊時。\n"
  },
  {
    "id": 64301,
    "uid": "poem-74-79",
    "chapter": "卷七十四",
    "chapternum": 74,
    "charstyle": "近體詩",
    "title": "懐吳中馮秀才",
    "titledesc": "",
    "collection": "",
    "collectiondesc": "",
    "poemindex": 79,
    "author": "杜牧",
    "content": "長洲苑外草蕭蕭，却算遊程嵗月遥。\n唯有别時今不忘，暮烟秋雨過楓橋。\n"
  },
  {
    "id": 64302,
    "uid": "poem-74-80",
    "chapter": "卷七十四",
    "chapternum": 74,
    "charstyle": "近體詩",
    "title": "閒題",
    "titledesc": "",
    "collection": "",
    "collectiondesc": "",
    "poemindex": 80,
    "author": "杜牧",
    "content": "男兒所在即為家，百鎰黄金一朶花。\n借問春風何處好，緑楊深巷馬頭斜。\n"
  },
  {
    "id": 64303,
    "uid": "poem-74-81",
    "chapter": "卷七十四",
    "chapternum": 74,
    "charstyle": "近體詩",
    "title": "偶見",
    "titledesc": "",
    "collection": "",
    "collectiondesc": "",
    "poemindex": 81,
    "author": "杜牧",
    "content": "朔風髙𦂳掠河樓，白鼻騧郎白罽裘。\n有箇當壚明似月，馬鞭斜揖笑回頭。\n"
  },
  {
    "id": 64304,
    "uid": "poem-74-82",
    "chapter": "卷七十四",
    "chapternum": 74,
    "charstyle": "近體詩",
    "title": "歎花",
    "titledesc": "",
    "collection": "",
    "collectiondesc": "",
    "poemindex": 82,
    "author": "杜牧",
    "content": "自是尋春去校遲，不須惆悵怨芳時。\n狂風落盡深紅色，緑葉成陰子滿枝〈摭言云牧佐宣城幕遊湖州刺史崔君張水戲使州人畢觀令牧間行閱竒麗得垂髫者十餘嵗後十四年牧刺湖州其人已嫁生子矣乃悵而為詩〉。\n"
  },
  {
    "id": 64305,
    "uid": "poem-74-83",
    "chapter": "卷七十四",
    "chapternum": 74,
    "charstyle": "近體詩",
    "title": "李尚書席上作",
    "titledesc": "",
    "collection": "",
    "collectiondesc": "",
    "poemindex": 83,
    "author": "杜牧",
    "content": "華堂今日綺筵開，誰喚分司御史來。\n偶發狂言驚滿座，兩行粉面一時回。\n"
  },
  {
    "id": 64306,
    "uid": "poem-74-84",
    "chapter": "卷七十四",
    "chapternum": 74,
    "charstyle": "近體詩",
    "title": "遣懐",
    "titledesc": "",
    "collection": "",
    "collectiondesc": "",
    "poemindex": 84,
    "author": "杜牧",
    "content": "落魄江湖載酒行，楚腰纎細掌中情。\n十年一覺揚州夢，贏得青樓薄倖名。\n"
  },
  {
    "id": 64307,
    "uid": "poem-74-85",
    "chapter": "卷七十四",
    "chapternum": 74,
    "charstyle": "近體詩",
    "title": "月",
    "titledesc": "",
    "collection": "",
    "collectiondesc": "",
    "poemindex": 85,
    "author": "杜牧",
    "content": "三十六宫秋夜深，昭陽歌㫁信沉沉。\n唯應獨伴陳皇后，照見長門望幸心。\n"
  },
  {
    "id": 64308,
    "uid": "poem-74-86",
    "chapter": "卷七十四",
    "chapternum": 74,
    "charstyle": "近體詩",
    "title": "斑竹筒簟",
    "titledesc": "",
    "collection": "",
    "collectiondesc": "",
    "poemindex": 86,
    "author": "杜牧",
    "content": "血染斑斑成錦紋，昔年遺恨至今存。\n分明知是湘妃泣，何忍將身卧涙痕。\n"
  },
  {
    "id": 64309,
    "uid": "poem-74-87",
    "chapter": "卷七十四",
    "chapternum": 74,
    "charstyle": "近體詩",
    "title": "邊上聞胡笳",
    "titledesc": "",
    "collection": "",
    "collectiondesc": "",
    "poemindex": 87,
    "author": "杜牧",
    "content": "何處吹笳薄暮天，塞垣髙鳥没狼烟。\n遊人一聴頭堪白，蘇武曽經十九年。\n"
  },
  {
    "id": 64310,
    "uid": "poem-74-88",
    "chapter": "卷七十四",
    "chapternum": 74,
    "charstyle": "近體詩",
    "title": "子規",
    "titledesc": "",
    "collection": "",
    "collectiondesc": "",
    "poemindex": 88,
    "author": "杜牧",
    "content": "蜀地曽聞子規鳥，宣城又見杜鵑花。\n一呌一回腸一㫁，三春三月憶三巴。\n"
  },
  {
    "id": 64311,
    "uid": "poem-74-89",
    "chapter": "卷七十四",
    "chapternum": 74,
    "charstyle": "聯句詩",
    "title": "同趙二十二訪張明府郊居聯句",
    "titledesc": "",
    "collection": "",
    "collectiondesc": "",
    "poemindex": 89,
    "author": "杜牧",
    "content": "陶潜官罷酒缾空，門掩楊花一夜風〈牧〉。\n\n古調詩吟山色，裏無絃琴在月明。\n中〈嘏〉\n逺簷髙樹宜，幽鳥出岫孤雲逐。\n晩虹〈牧〉\n别後東籬，數枝菊不知閒醉。\n與誰同〈嘏〉，"
  }
]