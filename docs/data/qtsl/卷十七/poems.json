[{"author":"儲光羲","charstyle":"古體詩","content":"嘖嘖野田雀不知軀體㣲閒穿深叢裏爭食復爭飛窮老一穨舎棗多桑樹稀無棗猶可食無桑何以衣蕭條空倉暮相引時來歸斜路豈不捷渚田豈不肥水長路且壞惻惻與心違","id":58892,"chapter":"卷十七","chapternum":17,"title":"野田黄雀行","titledesc":"","collection":"","collectiondesc":"","poemindex":1},{"author":"儲光羲","charstyle":"古體詩","content":"山北饒朽木山南多枯枝枯枝作采薪爨室私自知詰朝礪斧尋視暮行歌歸先雪隱薜蘿迎暄卧茅茨清澗日濯足喬林時曝衣終年登險阻不復憂安危蕩漾與神遊莫知是與非","id":58893,"chapter":"卷十七","chapternum":17,"title":"樵父詞","titledesc":"","collection":"","collectiondesc":"","poemindex":2},{"author":"儲光羲","charstyle":"古體詩","content":"澤魚好鳴水谿魚好上流漁梁不得意下渚潛垂鈎亂荇時礙楫新蘆復隱舟靜言念終始安坐看沈浮素髪隨風揚逺心與雲遊逆浪還極浦信潮下滄洲非為狥行役所樂在行休","id":58894,"chapter":"卷十七","chapternum":17,"title":"漁父詞","titledesc":"","collection":"","collectiondesc":"","poemindex":3},{"author":"儲光羲","charstyle":"古體詩","content":"不言牧田逺不道牧陂深所念牛馴擾不亂牧童心圓笠覆我首長蓑披我襟方將憂暑雨亦以懼寒陰大牛隱層坂小牛穿近林同類相鼓舞觸物成謳吟取樂須㬰間寧問聲與音","id":58895,"chapter":"卷十七","chapternum":17,"title":"牧童詞","titledesc":"","collection":"","collectiondesc":"","poemindex":4},{"author":"儲光羲","charstyle":"古體詩","content":"淺渚荇花繁，深潭茭葉疎。\n獨往方自得，恥邀淇上姝。\n廣江無術阡，大澤絶方隅。\n浪中海童語，流下鮫人居。\n春荻時隱舟，新萍復滿湖。\n采采乗日養，不思賢與愚。\n","id":58896,"chapter":"卷十七","chapternum":17,"title":"采蓮詞","titledesc":"","collection":"","collectiondesc":"","poemindex":5},{"author":"儲光羲","charstyle":"古體詩","content":"濁水菱葉肥，清水菱葉鮮。\n義不遊濁水，志士多苦言。\n潮没具區數，潦深雲夢田。\n朝隨北風去，暮逐南風旋。\n浦口多漁家，相與邀我船。\n飯稻以終日，羮蓴將永年。\n方冬水物窮，又欲休山樊。\n盡室相隨從，所貴無憂患。\n","id":58897,"chapter":"卷十七","chapternum":17,"title":"采菱詞","titledesc":"","collection":"","collectiondesc":"","poemindex":6},{"author":"儲光羲","charstyle":"古體詩","content":"曝暄理新翳，迎春射鳴雉。\n原田遙一色，臯陸曠千里。\n遙聞咿喔聲，時見雙飛起。\n羃䍥疎蒿下，毰毸深麥裏。\n顧敵乃忘生，爭雄方決死。\n仁心貴勇義，豈復能傷此。\n超遙下故墟，迢遞回高畤。\n大夫昔何苦，取笑歡妻子。\n","id":58898,"chapter":"卷十七","chapternum":17,"title":"射雉詞","titledesc":"","collection":"","collectiondesc":"","poemindex":7},{"author":"儲光羲","charstyle":"古體詩","content":"寒亦不憂雪，飢亦不食人。\n人肉豈不甘，所惡傷明神。\n太室為我宅，孟門為我鄰。\n百獸為我膳，五龍為我賔。\n䝉馬一何威，浮江一以仁。\n彩章耀朝日，爪牙雄武臣。\n高雲逐氣浮，厚地隨聲震。\n君能賈餘勇，日夕長相親。\n","id":58899,"chapter":"卷十七","chapternum":17,"title":"猛虎詞","titledesc":"","collection":"","collectiondesc":"","poemindex":8},{"author":"儲光羲","charstyle":"古體詩","content":"混沌本無象末路多是非達士志寥廓所在能忘機耕鑿時未至還山聊采薇虎豹對我蹲鸑鷟傍我飛仙人空中來謂我勿復歸格澤為君駕雲霓為君衣西遊崑崙墟可以世人違","id":58900,"chapter":"卷十七","chapternum":17,"title":"雜詩","titledesc":"","collection":"","collectiondesc":"","poemindex":9},{"author":"儲光羲","charstyle":"古體詩","content":"秋氣肅天地太行高崔嵬猨狖清夜吟其聲一何哀寂寥掩圭蓽夢寐遊蓬萊琪樹逺亭亭玉堂雲中開洪崖吹簫管玉女飄颻來雨師既先後道路無纎埃鄙哉楚襄王獨如雲陽臺","id":58901,"chapter":"卷十七","chapternum":17,"title":"雜詩","titledesc":"","collection":"","collectiondesc":"","poemindex":10},{"author":"儲光羲","charstyle":"古體詩","content":"晨登涼風臺暮走邯鄲道曜靈何赫烈四野無青草大軍北集燕天子西居鎬婦人役州縣丁男事征討老幼相别離哭泣無昏早稼穡既殄絶川澤復枯槁曠哉逺此憂冥冥商山皓","id":58902,"chapter":"卷十七","chapternum":17,"title":"效古","titledesc":"","collection":"","collectiondesc":"","poemindex":11},{"author":"儲光羲","charstyle":"古體詩","content":"東風吹大河河水如倒流河洲塵沙起有若黄雲浮赬霞燒廣澤洪曜赫高丘野老泣相語無地可蔭休翰林有客卿獨負蒼生憂中夜起躑躅思欲獻厥謀君門峻且深踠足空夷猶","id":58903,"chapter":"卷十七","chapternum":17,"title":"效古","titledesc":"","collection":"","collectiondesc":"","poemindex":12},{"author":"儲光羲","charstyle":"古體詩","content":"校文在仙掖，每有滄洲心。\n況以北𥦗，下夢遊清溪。\n隂春看湖口，漫夜入迴塘。\n深往往纜垂，葛出舟望前。\n林山人松下，飯釣客蘆中。\n吟小隱何足，貴長年固可。\n尋還車首東，道惠言若黄。\n金以我采薇，意傳之天姥。\n","id":58904,"chapter":"卷十七","chapternum":17,"title":"酬綦母校書夢遊耶溪見贈之作","titledesc":"","collection":"","collectiondesc":"","poemindex":13},{"author":"儲光羲","charstyle":"古體詩","content":"烏雀知天雪羣飛復羣鳴原田無遺粟日暮滿空城達士憂世務鄙夫念王程晨過彈箏峽馬足凌兢行雙壁隱靈曜莫能知晦明皚皚堅氷白漫漫陰雲平始信古人言苦節不可貞","id":58905,"chapter":"卷十七","chapternum":17,"title":"使過彈箏峽作","titledesc":"","collection":"","collectiondesc":"","poemindex":14},{"author":"儲光羲","charstyle":"古體詩","content":"上在蓬萊宫莫若居華清朝朝禮玄閣日日聞體輕大聖不私已精禋為羣氓","id":58906,"chapter":"卷十七","chapternum":17,"title":"述華清宫〈天寶六載冬十月皇帝如驪山温泉宫名其宫曰華清〉","titledesc":"","collection":"","collectiondesc":"","poemindex":15},{"author":"儲光羲","charstyle":"古體詩","content":"上出蓬萊時六龍儼齊首長道舒羽儀彤雲映前後天聲殷宇宙眞氣到林藪","id":58907,"chapter":"卷十七","chapternum":17,"title":"述華清宫〈天寶六載冬十月皇帝如驪山温泉宫名其宫曰華清〉","titledesc":"","collection":"","collectiondesc":"","poemindex":16},{"author":"儲光羲","charstyle":"古體詩","content":"昔在軒轅朝五城十二樓今我神泉宫獨在驪山陬羣芳趣順動百辟隨天遊","id":58908,"chapter":"卷十七","chapternum":17,"title":"述華清宫〈天寶六載冬十月皇帝如驪山温泉宫名其宫曰華清〉","titledesc":"","collection":"","collectiondesc":"","poemindex":17},{"author":"儲光羲","charstyle":"古體詩","content":"正月開陽和通門緝元化穆穆睟容歸豈為明燈夜髙山大風起肅肅隨龍駕","id":58909,"chapter":"卷十七","chapternum":17,"title":"述華清宫〈天寶六載冬十月皇帝如驪山温泉宫名其宫曰華清〉","titledesc":"","collection":"","collectiondesc":"","poemindex":18},{"author":"儲光羲","charstyle":"古體詩","content":"上林神君宫此地即明庭山開鴻濛色天轉招搖星三雪報大有孰謂非我靈","id":58910,"chapter":"卷十七","chapternum":17,"title":"述華清宫〈天寶六載冬十月皇帝如驪山温泉宫名其宫曰華清〉","titledesc":"","collection":"","collectiondesc":"","poemindex":19},{"author":"儲光羲","charstyle":"古體詩","content":"舞鶴傍池邊水清毛羽鮮立如依岸雪飛似向池泉江海雖言曠無如君子前","id":58911,"chapter":"卷十七","chapternum":17,"title":"池邊鶴","titledesc":"","collection":"","collectiondesc":"","poemindex":20},{"author":"儲光羲","charstyle":"古體詩","content":"垂釣緑灣春春深杏花亂潭清疑水淺荷動知魚散日暮待情人維舟緑楊岸","id":58912,"chapter":"卷十七","chapternum":17,"title":"釣魚灣","titledesc":"","collection":"","collectiondesc":"","poemindex":21},{"author":"儲光羲","charstyle":"古體詩","content":"門外車馬喧門裏宫殿清行即翳若木坐即吹玉笙所喧既非我眞道其冥冥","id":58913,"chapter":"卷十七","chapternum":17,"title":"題太玄觀","titledesc":"","collection":"","collectiondesc":"","poemindex":22},{"author":"儲光羲","charstyle":"古體詩","content":"當晝暑氣盛鳥雀靜不飛念君髙梧陰復解山中衣數片逺雲度曾不蔽炎暉淹留膳茶粥共我飯蕨薇敝廬既不逺日暮徐徐歸","id":58914,"chapter":"卷十七","chapternum":17,"title":"喫茗粥作","titledesc":"","collection":"","collectiondesc":"","poemindex":23},{"author":"儲光羲","charstyle":"古體詩","content":"清晨登仙峯峯逺行未極江海霽初景草木含新色而我任天和此時聊動息望鄉白雲裏發棹清谿側松栢生深山無心自貞直","id":58915,"chapter":"卷十七","chapternum":17,"title":"泛茅山東谿","titledesc":"","collection":"","collectiondesc":"","poemindex":24},{"author":"儲光羲","charstyle":"古體詩","content":"西下長樂坂，東入新豐道。\n雨多車馬稀，道上生秋草。\n太陰蔽皋陸，莫知晚與早。\n雷雨杳冥冥，川谷漫浩浩。\n詔書植嘉木，衆言桃李好。\n自愧無此容，歸從漢陰老。\n","id":58916,"chapter":"卷十七","chapternum":17,"title":"過新豐道中〈二十八年有詔種果〉","titledesc":"","collection":"","collectiondesc":"","poemindex":25},{"author":"儲光羲","charstyle":"古體詩","content":"行子苦風潮維舟未能發宵分卷前幔卧視清秋月四澤葭葦深中洲煙火絶蒼蒼水霧起落落疎星没所遇盡漁商與言多楚越其如念極浦又以思明哲常若千里餘況之異鄉別","id":58917,"chapter":"卷十七","chapternum":17,"title":"泊舟貽潘少府〈時潘在後浦〉","titledesc":"","collection":"","collectiondesc":"","poemindex":26},{"author":"儲光羲","charstyle":"古體詩","content":"方塘深且廣伊昔俯吾廬環岸垂緑栁盈潭發紅蕖上延北原秀下屬幽人居暑雨若混沌晴明如空虚此鄉多隱逸水陸見樵漁廢賞亦何貴為歡良易攄且言重觀國當此賦歸歟","id":58918,"chapter":"卷十七","chapternum":17,"title":"仲夏入園中東陂","titledesc":"","collection":"","collectiondesc":"","poemindex":27},{"author":"儲光羲","charstyle":"古體詩","content":"暮春天氣和登嶺望層城朝日懸清景巍峩宫殿明聖君常臨朝達士復懸衡道近無良足歸來卧山楹靈堦曝仙書深室鍊金英春巖松栢秀晨路鵾雞鳴羽化既有言無然悲不成","id":58919,"chapter":"卷十七","chapternum":17,"title":"終南幽居獻蘓侍郎〈時拜太祝未上〉","titledesc":"","collection":"","collectiondesc":"","poemindex":28},{"author":"儲光羲","charstyle":"古體詩","content":"中嵗尚㣲道始知將谷神抗䇿還南山水木自相親深林門一道青嶂成四鄰平明去採薇日入行刈薪雲歸萬壑暗雪罷千巖春始看玄鳥來已見瑤華新寄言搴芳者無乃後時人","id":58920,"chapter":"卷十七","chapternum":17,"title":"終南幽居獻蘓侍郎〈時拜太祝未上〉","titledesc":"","collection":"","collectiondesc":"","poemindex":29},{"author":"儲光羲","charstyle":"古體詩","content":"卜築青巖裏雲蘿四垂陰虚室若無人喬木自成林時有清風至側聞樵采音鳯凰鳴高岡望望隔層岑既言山路逺復道谿谷深偓佺空中遊虬龍水間吟何當見輕翼為我達逺心","id":58921,"chapter":"卷十七","chapternum":17,"title":"終南幽居獻蘓侍郎〈時拜太祝未上〉","titledesc":"","collection":"","collectiondesc":"","poemindex":30},{"author":"儲光羲","charstyle":"古體詩","content":"蒲葉日已長，荇花日已滋。\n老農要看此，貴不違天時。\n迎晨起飯牛，雙駕耕東菑。\n蚯蚓土中出，田烏隨我飛。\n羣合亂啄噪，嗷嗷如道饑。\n我心多惻隱，顧此兩傷悲。\n撥食與田烏，日暮空筐歸。\n親戚更相誚，我心終不移。\n","id":58922,"chapter":"卷十七","chapternum":17,"title":"田家即事","titledesc":"","collection":"","collectiondesc":"","poemindex":31},{"author":"儲光羲","charstyle":"古體詩","content":"仲夏日中時草木看欲焦田家惜功力把鋤來東皋顧望浮雲陰往往誤傷苗歸來悲困極兄嫂共相饒無錢可沽酒何以解劬勞夜深星漢明庭宇虚寥寥高栁三五株可以獨逍遙","id":58923,"chapter":"卷十七","chapternum":17,"title":"同王十三維偶然作","titledesc":"","collection":"","collectiondesc":"","poemindex":32},{"author":"儲光羲","charstyle":"古體詩","content":"北山種松栢南山種蒺藜出入雖同趣所尚各有宜孔丘貴仁義老氏好無為我心若虚空此道將安施暫過伊闕間晼晩三伏時高閣入雲中芙蓉滿清池要自非我室還望南山陲","id":58924,"chapter":"卷十七","chapternum":17,"title":"同王十三維偶然作","titledesc":"","collection":"","collectiondesc":"","poemindex":33},{"author":"儲光羲","charstyle":"古體詩","content":"野老本貧賤冒雨鋤瓜田一畦未及終樹下髙枕眠荷蓧者誰子皤皤來息肩不復問鄉墟相見但依然腹中無一物髙話羲皇年落日臨層隅逍遙望晴川使婦提蠶筐呼兒榜漁船悠悠泛緑水去摘浦中蓮蓮花艷且美使我不能還","id":58925,"chapter":"卷十七","chapternum":17,"title":"同王十三維偶然作","titledesc":"","collection":"","collectiondesc":"","poemindex":34},{"author":"儲光羲","charstyle":"古體詩","content":"浮雲在空虚，隨風復卷舒。\n我心方處順，動作何憂虞。\n但言嬰世網，不復得閒居。\n迢遞别東國，超遙來西都。\n見人乃恭敬，曾不問賢愚。\n雖若不能言，中心亦難誣。\n故鄉滿親戚，道逺情日疎。\n偶欲陳此意，復無南飛鳬。\n","id":58926,"chapter":"卷十七","chapternum":17,"title":"同王十三維偶然作","titledesc":"","collection":"","collectiondesc":"","poemindex":35},{"author":"儲光羲","charstyle":"古體詩","content":"黃河流向東弱水流向西趨舎各有異造化安能齊妾本邯鄲女生長在叢臺〈叶〉既聞容見寵復想元為妻刻畫尚風流幸㑹君招攜逶迤歌舞座婉戀芙蓉閨日月方向除恩愛忽焉暌棄置誰復道但悲生不諧羨彼匹婦意偕老常同棲","id":58927,"chapter":"卷十七","chapternum":17,"title":"同王十三維偶然作","titledesc":"","collection":"","collectiondesc":"","poemindex":36},{"author":"儲光羲","charstyle":"古體詩","content":"日暮登春山，山鮮雲復輕。\n逺近看春色，踟蹰新月明。\n仙人浮丘公，對月時吹笙。\n丹鳥飛熠熠，蒼蠅亂營營。\n羣動汩我眞，訛言傷我情。\n安得如子晉，與之遊太清。\n","id":58928,"chapter":"卷十七","chapternum":17,"title":"同王十三維偶然作","titledesc":"","collection":"","collectiondesc":"","poemindex":37},{"author":"儲光羲","charstyle":"古體詩","content":"空山暮雨來衆鳥竟棲息斯須照夕陽雙雙復撫翼我念天時好東田有稼穡浮雲蔽川原新流集溝洫徘徊顧衡宇僮僕邀我食卧覽牀頭書睡看機中織想見明膏煎中夜起唧唧","id":58929,"chapter":"卷十七","chapternum":17,"title":"同王十三維偶然作","titledesc":"","collection":"","collectiondesc":"","poemindex":38},{"author":"儲光羲","charstyle":"古體詩","content":"春至鶬鶊鳴薄言向田墅不能自力作黽勉娶鄰女既念生子孫方思廣園圃閒時相顧笑喜悦好禾黍夜夜登嘯臺南望洞庭渚百草被霜露秋山響砧杵却羨故年時中情無所取","id":58930,"chapter":"卷十七","chapternum":17,"title":"田家雜興","titledesc":"","collection":"","collectiondesc":"","poemindex":39},{"author":"儲光羲","charstyle":"古體詩","content":"衆人恥貧賤相與尚膏腴我情既浩蕩所樂在畋漁山澤時晦暝歸家暫閒居滿園植葵藿繞屋樹桑榆禽雀知我閒翔集依我廬所願在優游州縣莫相呼日與南山老兀然傾一壺","id":58931,"chapter":"卷十七","chapternum":17,"title":"田家雜興","titledesc":"","collection":"","collectiondesc":"","poemindex":40},{"author":"儲光羲","charstyle":"古體詩","content":"逍遙阡陌上逺近無相識落日照秋山千巖同一色網罟繞深莽鷹鸇始輕翼獵馬既如風奔獸莫敢息駐旗滄海畔犒士吳宫側楚國有夫人性情本貞直鮮禽徒自致終嵗竟不食","id":58932,"chapter":"卷十七","chapternum":17,"title":"田家雜興","titledesc":"","collection":"","collectiondesc":"","poemindex":41},{"author":"儲光羲","charstyle":"古體詩","content":"田家趣隴畆當晝掩虚闗鄰里無煙火兒童共幽閒桔橰懸空圃雞犬滿桑間須㬰農事隙採藥遊名山但願所采多不言路險艱人生如蜉蝣一往不可攀君看西王母千嵗美容顔","id":58933,"chapter":"卷十七","chapternum":17,"title":"田家雜興","titledesc":"","collection":"","collectiondesc":"","poemindex":42},{"author":"儲光羲","charstyle":"古體詩","content":"貧士養情性不復知憂樂去年行賣畚留滯南陽郭秋至黍苗黄無人可刈穫孺子朝來飯把竿逐鳥雀忽見梁將軍乗車出宛洛意氣軼道路光輝滿墟落安知負薪者咥咥笑輕薄","id":58934,"chapter":"卷十七","chapternum":17,"title":"田家雜興","titledesc":"","collection":"","collectiondesc":"","poemindex":43},{"author":"儲光羲","charstyle":"古體詩","content":"楚山有高士，梁國有遺老。\n築室既相鄰，同田復同道。\n糗糒常共飯，兒孫每更抱。\n忘此耕耨勞，愧彼風雨好。\n蟪蛄鳴空澤，鶗鴂傷秋草。\n日夕寒風來，衣裳苦不早。\n","id":58935,"chapter":"卷十七","chapternum":17,"title":"田家雜興","titledesc":"","collection":"","collectiondesc":"","poemindex":44},{"author":"儲光羲","charstyle":"古體詩","content":"梧桐蔭我門，薜荔網我屋。\n超超兩夫婦，朝出暮還宿。\n稼穡既自種，牛羊還自牧。\n日旰嬾耕鋤，登髙望川陸。\n空山足禽獸，墟落多喬木。\n白馬誰家兒，聮翩相馳逐。\n","id":58936,"chapter":"卷十七","chapternum":17,"title":"田家雜興","titledesc":"","collection":"","collectiondesc":"","poemindex":45},{"author":"儲光羲","charstyle":"古體詩","content":"種桑百餘樹，種黍三十畆。\n衣食既有餘，時時㑹親友。\n夏來菰米飯，秋至菊花酒。\n孺人喜〈一作善〉逢迎，稚子解趨走。\n日暮閒園裏，團團蔭榆栁。\n酩酊乗夜歸，涼風吹户牖。\n清淺望河漢，低昂看北斗。\n數罋猶未開，明朝能飲否。\n","id":58937,"chapter":"卷十七","chapternum":17,"title":"田家雜興","titledesc":"","collection":"","collectiondesc":"","poemindex":46},{"author":"儲光羲","charstyle":"古體詩","content":"朝隨秋雲陰，乃至青松林。\n花閣空中逺，方池巖下深。\n竹風亂天語，谿響成龍吟。\n試問眞君子，遊山非世心。\n","id":58938,"chapter":"卷十七","chapternum":17,"title":"題辨覺精舎","titledesc":"","collection":"","collectiondesc":"","poemindex":47},{"author":"儲光羲","charstyle":"古體詩","content":"田家俯長道，邀我避炎氛。\n當暑日方晝，髙天無片雲。\n桑間禾黍氣，栁下牛羊羣。\n野雀棲空屋，晨風不復聞。\n前登澳梁坂，極望温泉分。\n逆旅方三舎，西山猶未曛。\n","id":58939,"chapter":"卷十七","chapternum":17,"title":"行次田家澳梁作","titledesc":"","collection":"","collectiondesc":"","poemindex":48},{"author":"儲光羲","charstyle":"古體詩","content":"橘柚植寒陵芙蓉蔕修坂無言不得意得意何由展況我行且徒而君往猶蹇既傷人事近復言天道逺薄暮入空亭中夜不能飯南聽鴻雁盡西見招搖轉千門漢主宫百里周王苑杲杲初景出油油鮮雲卷㑹朝幸嵗正校獵從秋獮念君久京國雙涕如露泫無人薦子雲太息竟誰辨","id":58940,"chapter":"卷十七","chapternum":17,"title":"秋次灞亭寄申大","titledesc":"","collection":"","collectiondesc":"","poemindex":49},{"author":"儲光羲","charstyle":"古體詩","content":"五月黄梅時陰氣蔽逺邇煙雲連晦朔菰菜生鄰里落日燒霞明農夫知雨止㡬悲袵席濕長歎垣牆毁曭朗天宇開家族躍以喜渙汗發大號坤元更資始散衣出中園小徑尚滑履池光搖萬象倐忽滅復起嘉樹如我心欣欣豈云已","id":58941,"chapter":"卷十七","chapternum":17,"title":"晩霽中園喜赦作","titledesc":"","collection":"","collectiondesc":"","poemindex":50},{"author":"儲光羲","charstyle":"古體詩","content":"東望春明門駕言聊出遊南行小徑盡緑竹臨清流君出罷六安居此澹忘憂園林與城市閭井隨人幽披顔闢衡闈置酒登崇丘山河臨咫尺宇宙窮寸眸是時春載陽佳氣滿皇州宫殿碧雲裏鴛鴦初命儔良辰方在兹志士安得休成名茍有地何必東陵侯","id":58942,"chapter":"卷十七","chapternum":17,"title":"夏日尋藍田唐丞登髙宴集","titledesc":"","collection":"","collectiondesc":"","poemindex":51},{"author":"儲光羲","charstyle":"古體詩","content":"金祠起眞宇直上青雲垂地靜我亦閒登之清秋時蒼蕪宜春苑片碧昆明池誰道天漢髙逍遙方在兹虚形賔太極攜手行翠㣲雷雨傍杳冥鬼神中躨跜靈變在倐忽莫能窮天涯冠上閶闔開履下鴻雁飛宫室低邐迤羣山小參差俯仰宇宙空庶隨了義歸崱屴非大厦久居亦以危","id":58943,"chapter":"卷十七","chapternum":17,"title":"同諸公登慈恩寺塔","titledesc":"","collection":"","collectiondesc":"","poemindex":52},{"author":"儲光羲","charstyle":"古體詩","content":"天靜終南髙俯映江水明有若蓬萊下淺深見澄瀛羣峯懸中流石壁如瑤瓊魚龍隱蒼翠鳥獸遊清泠菰蒲林下秋薜荔波中輕山戛浴蘭沚水若居雲屏嵐氣浮渚宫孤光隨曜靈陰陰豫章館宛宛百花亭大君及羣臣宴樂方嚶鳴吾黨二三子蕭晨怡性情逍遙滄洲時乃在長安城","id":58944,"chapter":"卷十七","chapternum":17,"title":"同諸公秋霽曲江俯見南山","titledesc":"","collection":"","collectiondesc":"","poemindex":53},{"author":"儲光羲","charstyle":"古體詩","content":"夙駕出東城城傍早霞散初日照龍闕峩峩在天半壯哉麗百常美矣崇兩觀俯視趨朝客簪珮何璀璨而我送將歸徘徊灞陵岸北雲去吳越南雁離江漢伊昔蹈丘園翩翩理文翰髙談閔仲叔逸氣劉公幹每言竹栢貞常輕朝市玩山晝猿狖靜谿曛魚鳥亂寧止卧崆峒直云期汗漫聖君既理歴族士咸炳煥矯首來天地振羽泛漪瀾元淑命不達伯鸞吟可歎東去姑蘓臺乃過陟陽館舎轡函闗道浮舟滄海畔耳目曠暄涼懷抱盈悲惋沈沈青嵗晚靄靄秋雲換自言永遯棲無復從羈絆揮手謝知已知已莫能讃","id":58945,"chapter":"卷十七","chapternum":17,"title":"貽劉髙士别","titledesc":"","collection":"","collectiondesc":"","poemindex":54},{"author":"儲光羲","charstyle":"古體詩","content":"恍惚登髙嶺徘徊看落日遙想仲長園如親幼安室春渚菖蒲登山中播穀鳴相思不道逺太息未知情意君來此地時復疎林薄中夜掃衡門迎晨閉菌閣屣履清池上家僮奉信歸憂隨落花散目送歸雲飛故交在天末新知復千里無人蹔往來獨作中林士","id":58946,"chapter":"卷十七","chapternum":17,"title":"山中貽崔六琪華","titledesc":"","collection":"","collectiondesc":"","poemindex":55},{"author":"儲光羲","charstyle":"古體詩","content":"初年雨𠉀，遲鞏洛河流。\n小搖搖芳草，岸屢見春山。\n曉清露洗雲，林輕波戲魚。\n鳥唯言故人，逺不念鄉川。\n眇舟檝去縈，迴湍溆行奔。\n峭寄書千里，路莫道南鴻。\n","id":58947,"chapter":"卷十七","chapternum":17,"title":"鞏城南河作寄徐三景暉","titledesc":"","collection":"","collectiondesc":"","poemindex":56},{"author":"儲光羲","charstyle":"古體詩","content":"朝行敷水上，暮出華山東。\n髙館宿初靜，長亭秋轉空。\n日餘久淪汩，重此聞霜風。\n淅瀝入谿樹，颼飀驚夕鴻。\n悽然望伊洛，如見息陽宫。\n舊識無髙位，新知盡固窮。\n夫君獨輕舉，逺近善文雄。\n豈念千里駕，﨑嶇秦塞中。\n","id":58948,"chapter":"卷十七","chapternum":17,"title":"華陰作貽祖三詠","titledesc":"","collection":"","collectiondesc":"","poemindex":57},{"author":"儲光羲","charstyle":"古體詩","content":"薄遊何所愧，所愧在閒居。\n親故不來往，中園時讀書。\n步櫩滴餘雪，春塘抽新蒲。\n梧桐漸覆井，時鳥自相呼。\n悠然念故鄉，乃在天一隅。\n安得如浮雲，來往方須㬰。\n","id":58949,"chapter":"卷十七","chapternum":17,"title":"閒居","titledesc":"","collection":"","collectiondesc":"","poemindex":58},{"author":"儲光羲","charstyle":"古體詩","content":"生理無不盡念君在中年遊道雖未深舉世莫能賢筮仕苦貧賤為客少田園膏腴不可求乃在許西偏四鄰盡桑柘咫步開牆垣内艱未及虞形影隨化遷茅茨俯苫蓋雙殯兩楹間時聞孤女號迥出陌與阡慈烏亂飛鳴猛獸亦以跧故人王夫子靜念無生篇哀樂久已絶聞之將泫然太陽蔽空虚雨雪浮蒼山迢遞親靈櫬顧予悲絶絃處順與安時至此乃空言","id":58950,"chapter":"卷十七","chapternum":17,"title":"同王十三維哭殷遙","titledesc":"","collection":"","collectiondesc":"","poemindex":59},{"author":"儲光羲","charstyle":"古體詩","content":"新豐主人新酒熟，舊客還歸舊堂宿。\n滿酌香含北砌花，盈樽色泛南軒竹。\n雲散天髙秋月明，東家少婦解秦箏。\n醉來忘却巴陵道，夢中疑是洛陽城。\n","id":58951,"chapter":"卷十七","chapternum":17,"title":"新豐主人","titledesc":"","collection":"","collectiondesc":"","poemindex":60},{"author":"儲光羲","charstyle":"古體詩","content":"裊裊長數尋青青不作林一莖獨秀當庭心數枝分作滿庭陰春日遲遲將欲半庭影離離正堪玩枝上嬌鶯不畏人葉底飛蛾自相亂秦家女兒愛芳菲畫眉相喚采葳蕤髙處紅鬚欲就手低邊緑刺已牽衣蒲葡架上朝光滿楊栁園中冥鳥飛連袂踏歌從此去風吹香氣逐人歸","id":58952,"chapter":"卷十七","chapternum":17,"title":"薔薇篇","titledesc":"","collection":"","collectiondesc":"","poemindex":61},{"author":"儲光羲","charstyle":"近體詩","content":"晉家南作帝，京鎭北為闗。\n江水中分地，城樓下帶山。\n金陵事已往，青蓋理無還。\n落日空亭上，愁看龍尾灣。\n","id":58953,"chapter":"卷十七","chapternum":17,"title":"臨江亭五咏〈并序〉","titledesc":"建業為都舊矣晉主來此而禮物盡備雖云在徳亦云在險京口其地也嗚呼有邦國者有廢興焉自晉及陳五世遞嬗以今懷古五篇為咏臨江亭得其勝槩寄以興言雖未及乎辯士亦其志也","collection":"","collectiondesc":"","poemindex":62},{"author":"儲光羲","charstyle":"近體詩","content":"山横小苑前，路盡大江邊。\n此地興王業，無如宋主賢。\n潮生建業水，風散廣陵煙。\n直望清波裏，祗言别有天。\n","id":58954,"chapter":"卷十七","chapternum":17,"title":"臨江亭五咏〈并序〉","titledesc":"建業為都舊矣晉主來此而禮物盡備雖云在徳亦云在險京口其地也嗚呼有邦國者有廢興焉自晉及陳五世遞嬗以今懷古五篇為咏臨江亭得其勝槩寄以興言雖未及乎辯士亦其志也","collection":"","collectiondesc":"","poemindex":63},{"author":"儲光羲","charstyle":"近體詩","content":"城頭落暮暉，城外搗秋衣。\n江水青雲挹，蘆花白雪飛。\n南州王氣疾，東國海風㣲。\n借問商歌客，年年何處歸。\n","id":58955,"chapter":"卷十七","chapternum":17,"title":"臨江亭五咏〈并序〉","titledesc":"建業為都舊矣晉主來此而禮物盡備雖云在徳亦云在險京口其地也嗚呼有邦國者有廢興焉自晉及陳五世遞嬗以今懷古五篇為咏臨江亭得其勝槩寄以興言雖未及乎辯士亦其志也","collection":"","collectiondesc":"","poemindex":64},{"author":"儲光羲","charstyle":"近體詩","content":"古木嘯寒禽，層城帶夕陰。\n梁園多緑樹，楚國盡楓林。\n山際空為險，江流長自深。\n平生何以恨，天地本無心。\n","id":58956,"chapter":"卷十七","chapternum":17,"title":"臨江亭五咏〈并序〉","titledesc":"建業為都舊矣晉主來此而禮物盡備雖云在徳亦云在險京口其地也嗚呼有邦國者有廢興焉自晉及陳五世遞嬗以今懷古五篇為咏臨江亭得其勝槩寄以興言雖未及乎辯士亦其志也","collection":"","collectiondesc":"","poemindex":65},{"author":"儲光羲","charstyle":"近體詩","content":"京山千里過，孤憤望中來。\n江勢將天合，城門向水開。\n落霞明楚岸，夕露濕吳臺。\n去去無相識，陳皇安在哉。\n","id":58957,"chapter":"卷十七","chapternum":17,"title":"臨江亭五咏〈并序〉","titledesc":"建業為都舊矣晉主來此而禮物盡備雖云在徳亦云在險京口其地也嗚呼有邦國者有廢興焉自晉及陳五世遞嬗以今懷古五篇為咏臨江亭得其勝槩寄以興言雖未及乎辯士亦其志也","collection":"","collectiondesc":"","poemindex":66},{"author":"儲光羲","charstyle":"近體詩","content":"明月掛青天，遙遙如目前。\n故人遊畫閣，却望似雲邊。\n水宿依漁父，歌聲和采蓮。\n采蓮江上曲，今夕為君傳。\n","id":58958,"chapter":"卷十七","chapternum":17,"title":"泊江潭貽馬校書","titledesc":"","collection":"","collectiondesc":"","poemindex":67},{"author":"儲光羲","charstyle":"近體詩","content":"白雪宜新舞，清宵召楚妃。\n嬌童攜錦薦，侍女整羅衣。\n花映垂鬟轉，香迎步履飛。\n徐徐斂長袖，雙燭送將歸。\n","id":58959,"chapter":"卷十七","chapternum":17,"title":"夜觀妓","titledesc":"","collection":"","collectiondesc":"","poemindex":68},{"author":"儲光羲","charstyle":"近體詩","content":"落日吹簫管，清池發棹歌。\n船爭先後渡，岸激去來波。\n水葉藏魚鳥，林花間綺羅。\n踟蹰仙女去，猶似望天河。\n","id":58960,"chapter":"卷十七","chapternum":17,"title":"官莊池觀競渡","titledesc":"","collection":"","collectiondesc":"","poemindex":69},{"author":"儲光羲","charstyle":"近體詩","content":"髙天風雨散，清氣在園林。\n況我夜初靜，當軒鳴緑琴。\n雲開北堂月，庭滿南山陰。\n不見長裾者，空歌遊子唫。\n","id":58961,"chapter":"卷十七","chapternum":17,"title":"霽後貽馬十二巽","titledesc":"","collection":"","collectiondesc":"","poemindex":70},{"author":"儲光羲","charstyle":"近體詩","content":"山中有流水，借問不知名。\n映地為天色，飛空作雨聲。\n轉來深澗滿，分出小池平。\n恬澹無人見，年年長自清。\n","id":58962,"chapter":"卷十七","chapternum":17,"title":"題山中流泉","titledesc":"","collection":"","collectiondesc":"","poemindex":71},{"author":"儲光羲","charstyle":"近體詩","content":"暮聲雜初雁，夜色涵早秋。\n獨見海中月，照君池上樓。\n山雲拂髙棟，天漢入雲流。\n不惜朝光滿，其如千里遊。\n","id":58963,"chapter":"卷十七","chapternum":17,"title":"題陸山人樓","titledesc":"","collection":"","collectiondesc":"","poemindex":72},{"author":"儲光羲","charstyle":"近體詩","content":"楚國千里逺，孰知方寸違。\n春遊歡有客，夕寢賦無衣。\n江水帶氷緑，桃花隨雨飛。\n九歌有深意，捐珮乃言歸。\n","id":58964,"chapter":"卷十七","chapternum":17,"title":"漢陽即事","titledesc":"","collection":"","collectiondesc":"","poemindex":73},{"author":"儲光羲","charstyle":"近體詩","content":"寒潮信未起，出浦纜孤舟。\n一夜苦風浪，自然增旅愁。\n吳山遲海月，楚火照江流。\n欲有知音者，異鄉誰可求。\n","id":58965,"chapter":"卷十七","chapternum":17,"title":"寒夜江口泊舟","titledesc":"","collection":"","collectiondesc":"","poemindex":74},{"author":"儲光羲","charstyle":"近體詩","content":"朝遊天苑外，忽見法筵開。\n山勢當空出，雲陰滿地來。\n疎鐘清月殿，幽梵靜花臺。\n日暮香林下，飄飄仙步迴。\n","id":58966,"chapter":"卷十七","chapternum":17,"title":"苑外至龍興院作","titledesc":"","collection":"","collectiondesc":"","poemindex":75},{"author":"儲光羲","charstyle":"近體詩","content":"相送隴山頭，東西隴水流。\n從來心膽盛，今日為君愁。\n暗雪迷征路，寒雲隱戍樓。\n唯餘旌斾影，相逐去悠悠。\n","id":58967,"chapter":"卷十七","chapternum":17,"title":"隴頭水送别","titledesc":"","collection":"","collectiondesc":"","poemindex":76},{"author":"儲光羲","charstyle":"近體詩","content":"河橋送客舟，河水正安流。\n逺見輕橈動，遙憐故國遊。\n海禽逢早雁，江水值新秋。\n一聽南津曲，分明散别愁。\n","id":58968,"chapter":"卷十七","chapternum":17,"title":"洛橋送别","titledesc":"","collection":"","collectiondesc":"","poemindex":77},{"author":"儲光羲","charstyle":"近體詩","content":"清洛帶芝田，東流入大川。\n舟輕水復急，别望杳如仙。\n細草生春岸，明霞散早天。\n送君唯一曲，當是白華篇。\n","id":58969,"chapter":"卷十七","chapternum":17,"title":"洛潭送人覲省","titledesc":"","collection":"","collectiondesc":"","poemindex":78},{"author":"儲光羲","charstyle":"近體詩","content":"縣官清且儉，深谷有人家。\n一徑入寒竹，小橋穿野花。\n碓喧春澗滿，梯倚緑桑斜。\n自説年來稔，前村酒可賒。\n","id":58970,"chapter":"卷十七","chapternum":17,"title":"張谷田舎","titledesc":"","collection":"","collectiondesc":"","poemindex":79},{"author":"儲光羲","charstyle":"近體詩","content":"山中人不見，雲去夕陽過。\n淺瀨寒魚少，叢蘭秋蝶多。\n老年疎世事，幽性樂天和。\n酒熟思才子，谿頭望玉珂。\n","id":58971,"chapter":"卷十七","chapternum":17,"title":"藍上芳茨期王維補闕〈見王維集〉","titledesc":"","collection":"","collectiondesc":"","poemindex":80},{"author":"儲光羲","charstyle":"近體詩","content":"桑柘悠悠水蘸堤，晩風晴景不妨犁。\n髙機猶織卧蠶子，下坂饑逢餉饁妻。\n杏色滿林羊酪熟，麥涼浮壠雉媒低。\n生時樂死皆由命，事在旻天迥不迷。\n","id":58972,"chapter":"卷十七","chapternum":17,"title":"田家即事","titledesc":"","collection":"","collectiondesc":"","poemindex":81},{"author":"儲光羲","charstyle":"近體詩","content":"鳴鞭過酒肆，袨服遊倡門。\n百萬一時盡，含情無片言。\n","id":58973,"chapter":"卷十七","chapternum":17,"title":"長安道","titledesc":"","collection":"","collectiondesc":"","poemindex":82},{"author":"儲光羲","charstyle":"近體詩","content":"西行一千里，暝色生寒樹。\n暗聞歌吹聲，知是長安路。\n","id":58974,"chapter":"卷十七","chapternum":17,"title":"長安道","titledesc":"","collection":"","collectiondesc":"","poemindex":83},{"author":"儲光羲","charstyle":"近體詩","content":"洛水春氷開，洛城春樹緑。\n朝看大道上，落花亂馬足。\n","id":58975,"chapter":"卷十七","chapternum":17,"title":"洛陽道獻吕四郎中","titledesc":"","collection":"","collectiondesc":"","poemindex":84},{"author":"儲光羲","charstyle":"近體詩","content":"春風二月時，道傍栁堪把。\n上枝覆官閣，下枝拂車馬。\n","id":58976,"chapter":"卷十七","chapternum":17,"title":"洛陽道獻吕四郎中","titledesc":"","collection":"","collectiondesc":"","poemindex":85},{"author":"儲光羲","charstyle":"近體詩","content":"洛水照千門，千門碧空裏。\n少年不得志，走馬遊新市。\n","id":58977,"chapter":"卷十七","chapternum":17,"title":"洛陽道獻吕四郎中","titledesc":"","collection":"","collectiondesc":"","poemindex":86},{"author":"儲光羲","charstyle":"近體詩","content":"緑江深見底，髙浪直翻空。\n慣是湖邊住，舟輕不畏風。\n","id":58978,"chapter":"卷十七","chapternum":17,"title":"江南曲","titledesc":"","collection":"","collectiondesc":"","poemindex":87},{"author":"儲光羲","charstyle":"近體詩","content":"逐流牽荇葉，縁岸摘蘆苗。\n為惜鴛鴦鳥，輕輕動畫橈。\n","id":58979,"chapter":"卷十七","chapternum":17,"title":"江南曲","titledesc":"","collection":"","collectiondesc":"","poemindex":88},{"author":"儲光羲","charstyle":"近體詩","content":"日暮長江裏，相邀歸渡頭。\n落花如有意，來去逐船流。\n","id":58980,"chapter":"卷十七","chapternum":17,"title":"江南曲","titledesc":"","collection":"","collectiondesc":"","poemindex":89},{"author":"儲光羲","charstyle":"近體詩","content":"隔江看樹色，沿月聽歌聲。\n不是長干住，那從此路行。\n","id":58981,"chapter":"卷十七","chapternum":17,"title":"江南曲","titledesc":"","collection":"","collectiondesc":"","poemindex":90},{"author":"儲光羲","charstyle":"近體詩","content":"竹吹留歌扇，蓮香入舞衣。\n前溪多曲溆，乗興莫先歸。\n","id":58982,"chapter":"卷十七","chapternum":17,"title":"同武平一員外遊湖","titledesc":"","collection":"","collectiondesc":"","poemindex":91},{"author":"儲光羲","charstyle":"近體詩","content":"日暮驚沙亂雪飛，傍人相勸易羅衣。\n强來前殿看歌舞，共待單于夜獵歸。\n","id":58983,"chapter":"卷十七","chapternum":17,"title":"明妃曲","titledesc":"","collection":"","collectiondesc":"","poemindex":92},{"author":"儲光羲","charstyle":"近體詩","content":"青林碧嶼暗相期，緩楫揮觥欲賦詩。\n借問髙歌凡㡬轉，河低月落五更時。\n","id":58984,"chapter":"卷十七","chapternum":17,"title":"同武平一員外遊湖","titledesc":"","collection":"","collectiondesc":"","poemindex":93},{"author":"儲光羲","charstyle":"近體詩","content":"朝來仙閣聽絃歌，暝入花亭見綺羅。\n池邊命酒憐風月，浦口迴船惜芰荷。\n","id":58985,"chapter":"卷十七","chapternum":17,"title":"同武平一員外遊湖","titledesc":"","collection":"","collectiondesc":"","poemindex":94},{"author":"儲光羲","charstyle":"近體詩","content":"朦朧竹影蔽巖扉，淡蕩荷風飄舞衣。\n舟尋緑水宵將半，月隱青林人未歸。\n","id":58986,"chapter":"卷十七","chapternum":17,"title":"同武平一員外遊湖","titledesc":"","collection":"","collectiondesc":"","poemindex":95},{"author":"儲光羲","charstyle":"近體詩","content":"花潭竹嶼傍幽溪，畫楫浮空入夜谿。\n芰荷覆水船難進，歌舞留人月易低。\n","id":58987,"chapter":"卷十七","chapternum":17,"title":"同武平一員外遊湖","titledesc":"","collection":"","collectiondesc":"","poemindex":96},{"author":"儲光羲","charstyle":"近體詩","content":"新林二月孤舟還，水滿清江花滿山。\n借問故園隱君子，時時來往在人間。\n","id":58988,"chapter":"卷十七","chapternum":17,"title":"寄孫山人","titledesc":"","collection":"","collectiondesc":"","poemindex":97},{"author":"嚴武","charstyle":"古體詩","content":"楚江長流對楚寺，楠木幽生赤崕背。\n臨谿插石盤老根，苔色青蒼山雨痕。\n髙枝閙葉鳥不度，半掩白雲朝與暮。\n香殿蕭條轉宻隂，花龕滴瀝垂清露。\n聞道偏多越水頭，煙生霽歛使人愁。\n月明忽憶湘川夜，猿叫還思鄂渚秋。\n看君幽靄㡬千丈，寂寞窮山今遇賞。\n亦知鐘梵報黄昏，猶卧禪牀戀竒響。\n","id":58989,"chapter":"卷十七","chapternum":17,"title":"題巴州光禄寺楠木","titledesc":"","collection":"","collectiondesc":"","poemindex":98},{"author":"嚴武","charstyle":"近體詩","content":"獨逢堯典日再覩漢官時未效風霜勁空慙雨露私夜鐘清萬户曙漏拂千旗並向殊庭謁俱承别館追斗城憐舊路鍋水惜歸期峯樹還相伴江雲更對垂試迴滄海棹莫妬敬亭詩秪是書應寄無忘酒共持但令心事在未肯鬢毛衰最悵巴山裏清猿醒夢思","id":58990,"chapter":"卷十七","chapternum":17,"title":"酬别杜二","titledesc":"","collection":"","collectiondesc":"","poemindex":99},{"author":"嚴武","charstyle":"近體詩","content":"漫向江頭把釣竿，懶眠沙草愛風湍。\n莫倚善題鸚鵡賦，何須不著鵕䴊冠。\n腹中書籍幽時曬，肘後醫方靜處看。\n興發㑹能馳駿馬，應須直到使君灘。\n","id":58991,"chapter":"卷十七","chapternum":17,"title":"寄題杜拾遺錦江野亭","titledesc":"","collection":"","collectiondesc":"","poemindex":100},{"author":"嚴武","charstyle":"近體詩","content":"卧向巴山落月時，兩鄉千里夢相思。\n可但步兵偏愛酒，也知光禄最能詩。\n江頭赤葉楓愁客，籬外黄花菊對誰。\n跂馬望君非一度，冷猿秋雁不勝悲。\n","id":58992,"chapter":"卷十七","chapternum":17,"title":"巴嶺答杜二見憶","titledesc":"","collection":"","collectiondesc":"","poemindex":101},{"author":"嚴武","charstyle":"近體詩","content":"昨夜秋風入漢闗，朔雲邊月滿西山。\n更催飛將追逃虜，莫遣沙場匹馬還。\n","id":58993,"chapter":"卷十七","chapternum":17,"title":"軍城早秋","titledesc":"","collection":"","collectiondesc":"","poemindex":102},{"author":"鄭䖍","charstyle":"近體詩","content":"銀鑰開香閣，金臺㸃夜燈。\n長征君自慣，獨卧妾何曾。\n","id":58994,"chapter":"卷十七","chapternum":17,"title":"閨情","titledesc":"","collection":"","collectiondesc":"","poemindex":103},{"author":"崔成甫","charstyle":"近體詩","content":"我是瀟湘放逐臣，君辭明主漢江濵。\n天外常求太白老，金陵捉得酒仙人。\n","id":58995,"chapter":"卷十七","chapternum":17,"title":"贈李十二白","titledesc":"","collection":"","collectiondesc":"","poemindex":104},{"author":"奚賈","charstyle":"近體詩","content":"桃源若逺近，漁子棹輕舟。\n川路行難盡，人家到漸幽。\n山禽拂席起，溪水入庭流。\n名是何年隱，如今成白頭。\n","id":58996,"chapter":"卷十七","chapternum":17,"title":"尋許山人亭子","titledesc":"","collection":"","collectiondesc":"","poemindex":105},{"author":"李康成","charstyle":"古體詩","content":"采蓮去月没春江曙翠鈿紅袖水中央青荷蓮子雜衣香雲起風生歸路長歸路長那得久各迴船兩搖手","id":58997,"chapter":"卷十七","chapternum":17,"title":"采蓮曲","titledesc":"","collection":"","collectiondesc":"","poemindex":106},{"author":"李康成","charstyle":"古體詩","content":"自君之出矣，絃吹絶無聲。\n思君如百草，撩亂逐春生。\n","id":58998,"chapter":"卷十七","chapternum":17,"title":"自君之出矣","titledesc":"","collection":"","collectiondesc":"","poemindex":107}]