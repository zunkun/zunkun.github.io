[{"author":"王季友","charstyle":"古體詩","id":5030,"chapter":"卷十九","chapternum":19,"title":"雜詩","titledesc":"","content":"采山仍采隱在山不在深持斧事逺遊固悲匠者心翳翳青桐枝樵爨日所侵撨聲出巗壑四聽無知音豈為鼎下薪當復堂上琴鳯鳥久不棲且與枳棘林","collection":"","collectiondesc":"","poemindex":1},{"author":"王季友","charstyle":"古體詩","id":5031,"chapter":"卷十九","chapternum":19,"title":"滑中贈崔髙士瓘","titledesc":"","content":"夫子保藥命外身得无咎日月不能老化腸為筋否十年前見君甲子過我夀于何今相逢華髮在我後近而知其逺少見今白首遙信蓬萊宫不死世世有元石采盈擔神方秘其肘問家惟指雲愛氣常言酒攝生固如此履道當不朽未能太元同願與天地久實腹以芝术賤體仍芻狗自勉將勉余良藥在苦口","collection":"","collectiondesc":"","poemindex":2},{"author":"王季友","charstyle":"古體詩","id":5032,"chapter":"卷十九","chapternum":19,"title":"寄韋子春秘書","titledesc":"","content":"出山秘芸署山木已再春食我山中藥不憶山中人山中誰余宻白髮日相親雀鼠晝夜無知我厨廩貧有情盡捐棄土石為周身依依舎北松不厭我南鄰夫子質千尋天澤枝葉新余以不材夀非智免斧斤","collection":"","collectiondesc":"","poemindex":3},{"author":"王季友","charstyle":"古體詩","id":5033,"chapter":"卷十九","chapternum":19,"title":"還山留别長安知已","titledesc":"","content":"出山不見家還山見家在山門是門前此去長樵採青谿誰招隱白髮自相待惟餘澗底松依依色不改","collection":"","collectiondesc":"","poemindex":4},{"author":"王季友","charstyle":"古體詩","id":5034,"chapter":"卷十九","chapternum":19,"title":"代賀若令譽贈沈千運","titledesc":"","content":"相逢問姓名亦存别時無子今有孫山上雙松長不改百家唯有三家村村南村西車馬道一宿通舟水浩浩澗中磊磊十里石河上淤泥種桑麥平坡冢墓皆我親滿田主人是舊客舉聲酸鼻問同年十人七人歸下泉分手如何更此地回頭不語淚澘然","collection":"","collectiondesc":"","poemindex":5},{"author":"王季友","charstyle":"古體詩","id":5035,"chapter":"卷十九","chapternum":19,"title":"酬李十六岐","titledesc":"","content":"鍊丹文武火未成賣藥販履俱逃名出谷迷行洛陽道乗流醉卧滑臺城城下故人久離怨一歡適我兩家願朝飲杖懸沽酒錢暮餐嚢有松花飯于何車馬日憧憧李膺門館爭登龍千賔揖對若流水五經發難如叩鐘下筆新詩行滿壁立談古人坐在席問我草堂有卧雲知我山儲無儋石自耕自刈食為天如鹿如麋飲野泉亦知世上公卿貴且養丘中草木年","collection":"","collectiondesc":"","poemindex":6},{"author":"王季友","charstyle":"古體詩","id":5036,"chapter":"卷十九","chapternum":19,"title":"宿東谿李十五山亭","titledesc":"","content":"上山下山入山谷谿中落日留我宿松石依依當主人主人不在意亦足名花出地兩重階絶頂平天一小齋本意由來是山水何用相逢語舊懷","collection":"","collectiondesc":"","poemindex":7},{"author":"王季友","charstyle":"古體詩","id":5037,"chapter":"卷十九","chapternum":19,"title":"觀于舎人壁畫山水","titledesc":"","content":"野人宿在人家少朝見此山謂山曉半壁仍棲嶺上雲開簾欲放湖中鳥獨坐長松是阿誰再三招手起來遲于公大笑向予説小弟丹青能爾為","collection":"","collectiondesc":"","poemindex":8},{"author":"張志和","charstyle":"古體詩","id":5038,"chapter":"卷十九","chapternum":19,"title":"漁父歌","titledesc":"","content":"西塞山前白鷺飛桃花流水鱖魚肥青篛笠緑蓑衣斜風細雨不須歸\n釣臺漁父褐為裘兩兩三三舴艋舟能縱棹慣乗流長江白浪不曾憂\n霅谿灣裏釣漁翁舴艋為家西復東江上雪浦邊風笑著荷衣不歎窮\n松江蟹舎主人歡菰飯蒓羮亦共餐楓葉落荻花乾醉宿漁舟不覺寒\n青草湖中月正圓巴陵漁父棹歌連釣車子橛頭船樂在風波不用仙","collection":"","collectiondesc":"","poemindex":9},{"author":"張志和","charstyle":"近體詩","id":5039,"chapter":"卷十九","chapternum":19,"title":"漁父","titledesc":"","content":"八月九月蘆花飛南谿老人垂釣歸秋山入簾翠滴滴野艇倚檻雲依依却把漁竿尋小逕閒梳鶴髮對斜暉翻嫌四皓曾多事出為儲皇定是非","collection":"","collectiondesc":"","poemindex":10},{"author":"沈千運","charstyle":"古體詩","id":5040,"chapter":"卷十九","chapternum":19,"title":"贈史修文","titledesc":"","content":"故人阻千里㑹面非前期握手於此地當歡反成悲念離宛猶昨俄已二十朞疇昔皆少年别來鬢如絲不道舊姓名相逢知是誰曩遊盡騫翥與君仍布衣豈曰無其才命理應有時别路漸欲少不覺生涕洟","collection":"","collectiondesc":"","poemindex":11},{"author":"沈千運","charstyle":"古體詩","id":5041,"chapter":"卷十九","chapternum":19,"title":"汝墳示弟妹","titledesc":"","content":"今日天氣暖東風杏花坼筋力久不如却羨澗中石神仙杳難信中夀稀滿百近世多夭傷喜見鬢髮白杖藜竹樹間宛見舊行跡豈知林園主却是林園客兄弟所存半空為亡者惜𡨋𡨋無再期哀哀望松栢骨肉能㡬人年大自疎隔性情誰免此與我不相易唯念得爾輩相看慰朝夕平生兹巳矣此外盡非適","collection":"","collectiondesc":"","poemindex":12},{"author":"沈千運","charstyle":"古體詩","id":5042,"chapter":"卷十九","chapternum":19,"title":"濮中言懷","titledesc":"","content":"聖朝優賢良草澤無遺匿人生各有命在余胡不淑一生但區區五十無寸禄衰退當棄捐貧賤招毁讟栖栖去久世屯躓日窮迫不如守田園嵗晏望豐熟壯年失宜盡老大無筋力始愴前計非將貽後生福童兒新學稼少女未能織顧此煩知已終日求衣食","collection":"","collectiondesc":"","poemindex":13},{"author":"沈千運","charstyle":"古體詩","id":5043,"chapter":"卷十九","chapternum":19,"title":"山中作","titledesc":"","content":"棲隱别無事所願離風塵不辭城邑遊禮樂拘束人邇來歸山林庶事皆吾身何者為形骸誰是智與仁寂莫了閑事而後知天眞咳唾矜榮華迂俯相屈伸何如巢與由天子不得臣","collection":"","collectiondesc":"","poemindex":14},{"author":"沈千運","charstyle":"古體詩","id":5044,"chapter":"卷十九","chapternum":19,"title":"古歌","titledesc":"","content":"北邙不種田但種松與栢松栢未生處留待市朝客","collection":"","collectiondesc":"","poemindex":15},{"author":"孟雲卿","charstyle":"古體詩","id":5045,"chapter":"卷十九","chapternum":19,"title":"古别離","titledesc":"","content":"朝日上髙臺離人怨秋草但見萬里天不見萬里道君行本迢逺苦樂良難保宿昔夢同衾憂心常傾倒含酸欲誰訴展轉傷懷抱結髪年已遲征行去何早寒暄有時謝憔悴難再好人皆算年夀死者何曾老少壯無見期水深風浩浩","collection":"","collectiondesc":"","poemindex":16},{"author":"孟雲卿","charstyle":"古體詩","id":5046,"chapter":"卷十九","chapternum":19,"title":"今别離","titledesc":"","content":"結髮生别離相思復相保如何日已久五變中庭草𣺌𣺌大海途悠悠吳江島但恐不出門出門無逺道逺道行既難家貧衣復單嚴風吹積雪晨起鼻何酸人生各有志豈不懷所安分明天上日生死願同歡","collection":"","collectiondesc":"","poemindex":17},{"author":"孟雲卿","charstyle":"古體詩","id":5047,"chapter":"卷十九","chapternum":19,"title":"鄴城懷古","titledesc":"","content":"朝發淇水南將尋北燕路魏家舊城闕寥落無人住伊昔天地屯曹公獨中據羣臣將北面白日忽西暮三臺竟寂莫萬事良難固雄豪安在哉衰草沾霜露崔巍長河北尚見應劉墓古樹藏龍蛇荒茅伏狐兔永懷故池館數子連章句逸興驅山河雄詞變雲霧我行覩遺跡精爽如可遇斗酒將酹君悲風白楊樹","collection":"","collectiondesc":"","poemindex":18},{"author":"孟雲卿","charstyle":"古體詩","id":5048,"chapter":"卷十九","chapternum":19,"title":"傷懷贈故人","titledesc":"","content":"稍稍晨鳥翔淅淅草上霜人生早罹苦夀命恐不長二十學已成三十名不彰豈無同門友貴賤易中腸驅馬行萬里悠悠過帝鄉幸因絃歌末得上君子堂衆樂互喧奏獨子備笙簧坐中無知音安得神揚揚願因髙風起上感白日光","collection":"","collectiondesc":"","poemindex":19},{"author":"孟雲卿","charstyle":"古體詩","id":5049,"chapter":"卷十九","chapternum":19,"title":"傷情","titledesc":"","content":"為長心易憂早孤意常傷出門先躊躇入户亦彷徨此生亦何苦前事安可忘兄弟先我没孤幼盈我旁舊居近東南河水新為梁松栢今在兹安忍思故鄉四時與日月萬物各有常秋風已一起草木無不霜行行當自勉不忍再思量","collection":"","collectiondesc":"","poemindex":20},{"author":"孟雲卿","charstyle":"古體詩","id":5050,"chapter":"卷十九","chapternum":19,"title":"汴河阻風","titledesc":"","content":"清晨自梁宋挂席之楚荆出浦風漸惡傍灘舟欲横大河噴東注羣動皆窅𡨋白霧魚龍氣黒雲牛馬形蒼茫迷所適安危懼暫寧信此天地内孰為身命輕丈夫茍未達所向須存誠前路捨舟去東南仍曉晴","collection":"","collectiondesc":"","poemindex":21},{"author":"孟雲卿","charstyle":"近體詩","id":5051,"chapter":"卷十九","chapternum":19,"title":"寒食","titledesc":"","content":"二月江南花滿枝他鄉寒食逺堪悲貧居往往無煙火不獨明朝為子推","collection":"","collectiondesc":"","poemindex":22},{"author":"張謂","charstyle":"古體詩","id":5052,"chapter":"卷十九","chapternum":19,"title":"讀後漢逸人傳","titledesc":"","content":"子陵没巳久讀史思其賢誰謂潁陽人千秋如比肩嘗聞漢皇帝曾是曠周旋名位茍無心對君猶可眠東過富春渚樂此佳山川夜卧松下月朝看江上煙釣時如有待釣罷應忘筌生事在林壑悠悠經暮年于今七里瀨遺迹尚依然髙臺竟寂莫流水空潺湲\n龎公南郡人家在襄陽里何處偏來徃襄陽東陂是誓將業田種終得保妻子何言二千石乃欲勸吾仕鸛鵲巢茂林黿鼉穴深水萬物從所從吾心亦如此不見鹿門山朝朝白雲起采藥復采樵優游終暮齒","collection":"","collectiondesc":"","poemindex":23},{"author":"張謂","charstyle":"古體詩","id":5053,"chapter":"卷十九","chapternum":19,"title":"代北州老翁答","titledesc":"","content":"負薪老翁住北州北望鄉闗生客愁自言老翁有三子兩人已向黄沙死如今小兒新長成明年聞道又徵兵定知此别必零落不及相隨同死生盡將田園借鄰伍且復伶俜去鄉土在生本求多子孫及有誰知更辛苦近傳天子尊武臣强兵直欲靜邊塵安邊自合有長䇿何必流離中國人","collection":"","collectiondesc":"","poemindex":24},{"author":"張謂","charstyle":"古體詩","id":5054,"chapter":"卷十九","chapternum":19,"title":"湖上對酒行","titledesc":"","content":"夜坐不厭湖上月晝行不厭湖上山眼前一樽又長滿心中萬事如等閑主人有黍百餘石濁醪數斗應不惜即今相對不盡歡别後相思又何益茱萸灣頭歸路賒願君且宿黄公家風光若此人不醉參差辜負東園花","collection":"","collectiondesc":"","poemindex":25},{"author":"張謂","charstyle":"古體詩","id":5055,"chapter":"卷十九","chapternum":19,"title":"贈喬琳〈一作劉眘虚詩〉","titledesc":"","content":"去年上䇿不見收今年寄食仍淹留羨君有酒能便醉羨君無錢能不憂如今五侯不愛客羨君不問五侯宅如今七貴方自尊羨君不過七貴門丈夫㑹應有知已世上悠悠何足論","collection":"","collectiondesc":"","poemindex":26},{"author":"張謂","charstyle":"近體詩","id":5056,"chapter":"卷十九","chapternum":19,"title":"送裴侍御歸上都","titledesc":"","content":"楚地勞行役秦城罷鼓鼙舟移洞庭岸路出武陵谿江月隨人影山花趂馬蹄離魂將别夢先已到闗西","collection":"","collectiondesc":"","poemindex":27},{"author":"張謂","charstyle":"近體詩","id":5057,"chapter":"卷十九","chapternum":19,"title":"道林寺送莫侍御","titledesc":"","content":"何處堪留客香林隔翠㣲薜蘿通驛騎山竹挂朝衣霜引臺烏集風驚塔雁飛飲茶勝飲酒聊以送將歸","collection":"","collectiondesc":"","poemindex":28},{"author":"張謂","charstyle":"近體詩","id":5058,"chapter":"卷十九","chapternum":19,"title":"别睢陽故人","titledesc":"","content":"少小客遊梁依然似故鄉城池經戰陣人物恨存亡夏雨桑條緑秋風麥穗黄有書無寄處相送一沾裳","collection":"","collectiondesc":"","poemindex":29},{"author":"張謂","charstyle":"近體詩","id":5059,"chapter":"卷十九","chapternum":19,"title":"郡南亭子宴","titledesc":"","content":"亭子春城外朱門向緑林栁枝經雨重松色帶煙深漉酒迎仙客穿池集水禽白雲常在眼聊足慰人心","collection":"","collectiondesc":"","poemindex":30},{"author":"張謂","charstyle":"近體詩","id":5060,"chapter":"卷十九","chapternum":19,"title":"夜同宴用人字","titledesc":"","content":"北斗回新嵗東園值早春竹風能醒酒花月解留人邑宰陶元亮山家鄭子眞平生頗同道相見日相親","collection":"","collectiondesc":"","poemindex":31},{"author":"張謂","charstyle":"近體詩","id":5061,"chapter":"卷十九","chapternum":19,"title":"過從弟制疑官竹齋","titledesc":"","content":"羨爾方為吏衡門獨宴如野猿偷紙筆山鳥汚圖書竹裏藏公事花間隱使車不妨垂釣坐時鱠小江魚","collection":"","collectiondesc":"","poemindex":32},{"author":"張謂","charstyle":"近體詩","id":5062,"chapter":"卷十九","chapternum":19,"title":"同王徵君湘中有懷","titledesc":"","content":"八月洞庭秋瀟湘水北流還家萬里夢為客五更愁不用開書帙偏宜上酒樓故人京洛滿何日復同遊","collection":"","collectiondesc":"","poemindex":33},{"author":"張謂","charstyle":"近體詩","id":5063,"chapter":"卷十九","chapternum":19,"title":"同諸公遊雲公禪寺","titledesc":"","content":"共許尋雞足誰能惜馬蹄長空淨雲雨斜日半虹霓簷下千峰轉𥦗前萬木低看花尋徑逺聽鳥入林迷地與喧卑隔人將物我齊不知樵客意何事武陵谿","collection":"","collectiondesc":"","poemindex":34},{"author":"張謂","charstyle":"近體詩","id":5064,"chapter":"卷十九","chapternum":19,"title":"别韋郎中","titledesc":"","content":"星軺計日赴岷峨雲樹連天阻笑歌南入洞庭隨雁去西過巫峽聽猿多崢嶸洲上飛黄蝶灧澦堆邊起白波不醉郎中桑落酒教人無奈别離何","collection":"","collectiondesc":"","poemindex":35},{"author":"張謂","charstyle":"近體詩","id":5065,"chapter":"卷十九","chapternum":19,"title":"杜侍御送貢物戯贈","titledesc":"","content":"銅柱朱崖道路難伏波横海舊登壇越人自貢珊瑚樹漢使何勞獬豸冠疲馬山中愁日晚孤舟江上畏春寒由來此貨稱難得多恐君王不忍看","collection":"","collectiondesc":"","poemindex":36},{"author":"張謂","charstyle":"近體詩","id":5066,"chapter":"卷十九","chapternum":19,"title":"春園家宴","titledesc":"","content":"南園春色正相宜大婦同行小婦隨竹裏登樓人不見花間覓路鳥先知櫻桃解結垂簷子楊栁能低入户枝山簡醉來歌一曲參差笑殺郢中兒","collection":"","collectiondesc":"","poemindex":37},{"author":"張謂","charstyle":"近體詩","id":5067,"chapter":"卷十九","chapternum":19,"title":"西亭子言懷","titledesc":"","content":"數叢芳草在堂陰㡬處閒花映竹林攀樹玄猿呼郡吏傍谿白鳥應家禽青山看景知髙下流水聞聲覺淺深官屬不令拘禮數時時緩步一相尋","collection":"","collectiondesc":"","poemindex":38},{"author":"張謂","charstyle":"近體詩","id":5068,"chapter":"卷十九","chapternum":19,"title":"送盧舉使河源","titledesc":"","content":"故人行役向邊州匹馬今朝不少留長路闗山何日盡滿堂絲竹為君愁","collection":"","collectiondesc":"","poemindex":39},{"author":"張謂","charstyle":"近體詩","id":5069,"chapter":"卷十九","chapternum":19,"title":"題長安主人壁","titledesc":"","content":"世人結交須黄金黄金不多交不深縱令然諾暫相許終是悠悠行路心","collection":"","collectiondesc":"","poemindex":40},{"author":"張謂","charstyle":"近體詩","id":5070,"chapter":"卷十九","chapternum":19,"title":"早梅","titledesc":"","content":"一樹寒梅白玉條迥臨村路傍谿橋不知近水花先發疑是經春雪未消","collection":"","collectiondesc":"","poemindex":41},{"author":"張巡","charstyle":"近體詩","id":5071,"chapter":"卷十九","chapternum":19,"title":"聞笛","titledesc":"","content":"岧嶤試一臨虜騎附城陰不辨風塵色安知天地心營開邊月近戰苦陣雲深旦夕更樓上遙聞横笛音","collection":"","collectiondesc":"","poemindex":42},{"author":"張巡","charstyle":"近體詩","id":5072,"chapter":"卷十九","chapternum":19,"title":"守睢陽作","titledesc":"","content":"接戰春來苦孤城日漸危合圍侔月暈分守若魚麗屢厭黄塵起時將白羽揮裹瘡猶出陣飲血更登陴忠信應難敵堅貞諒不移無人報天子心計欲何施","collection":"","collectiondesc":"","poemindex":43},{"author":"顔眞卿","charstyle":"古體詩","id":5073,"chapter":"卷十九","chapternum":19,"title":"題杼山癸亭得暮字〈亭陸鴻漸所創〉","titledesc":"","content":"杼山多幽絶勝事盈跬步前者雖登攀淹留恨晨暮及兹紆勝引曾是美無度歘搆三癸亭實惟陸生故髙賢能剏物疏鑿皆有趣不越方丈間居然雲霄遇巍峩倚修岫曠望臨古渡左右苔石攅低昻桂枝蠧山僧狎猿狖巢鳥來枳椇俯視何楷臺傍瞻戴顒路遲迴未能下夕照明村樹","collection":"","collectiondesc":"","poemindex":44},{"author":"顔眞卿","charstyle":"古體詩","id":5074,"chapter":"卷十九","chapternum":19,"title":"謝陸處士杼山折青桂花見寄之什","titledesc":"","content":"羣子遊杼山山寒桂花白緑荑含素萼采折自逋客忽枉巖中詩芳香潤金石全髙南越蠧豈謝東堂䇿㑹愜名山期從君恣幽覿","collection":"","collectiondesc":"","poemindex":45},{"author":"顔眞卿","charstyle":"古體詩","id":5075,"chapter":"卷十九","chapternum":19,"title":"贈裴將軍","titledesc":"","content":"大君制六合猛將清九垓戰馬若龍虎騰凌何壯哉將軍臨八荒烜赫耀英材劍舞若游電隨風縈且迴登髙望天山白雲正崔巍入陣破强㓂威名雄震雷一射百馬倒再射萬夫開匈奴不敢敵相呼歸去來功成報天子可以畫麟臺","collection":"","collectiondesc":"","poemindex":46},{"author":"顔眞卿","charstyle":"近體詩","id":5076,"chapter":"卷十九","chapternum":19,"title":"登平望橋下作","titledesc":"","content":"登橋試長望望極與天平際海蒹葭色終朝鳬雁聲近山猶髣髴逺水忽㣲明更覽諸公作知髙題柱名","collection":"","collectiondesc":"","poemindex":47},{"author":"顔眞卿","charstyle":"近體詩","id":5077,"chapter":"卷十九","chapternum":19,"title":"刻清逺道士詩因而繼作","titledesc":"","content":"不到東山寺于今五十春朅來從舊賞林壑宛相親吳子多藏日秦王厭勝辰劍池穿萬仞盤石坐千人金氣騰為虎琴臺化若神登壇仰生一捨宅歎珣珉中嶺分雙樹迥巒絶四鄰窺臨江海接崇飾四時新客有神仙者于茲雅麗陳名髙清逺峽文聚斗牛津跡異心寧間聲同質豈均悠然千載後知我揖光塵","collection":"","collectiondesc":"","poemindex":48},{"author":"任華","charstyle":"古體詩","id":5078,"chapter":"卷十九","chapternum":19,"title":"寄李白","titledesc":"","content":"古來文章有奔逸氣聳髙格清人心神驚人魂魄我聞當今有李白大獵賦鴻猷文嗤長卿笑子雲班張所作瑣細不入眼未知卿雲得在嗤笑限登廬山觀瀑布海風吹不斷江月照還明余愛此兩句登天台望渤海雲垂大鵬飛山壓巨鼇背斯言亦好在至于他作多不拘常律振擺超騰既俊且逸或醉中操紙或興來走筆手下忽然片雲飛眼前劃見孤峰出而我有時白日忽欲睡睡覺歘然起攘臂任生知有君君也知有任生未中間聞道在長安及余戾止君已江東訪元丹邂逅不得見君面每常把酒向東望良久見説往年在翰林胷中矛㦸何森森新詩傳在宫人口佳句不離明主心身騎天馬多意氣目送飛鴻對豪貴承恩召入凡㡬迴待詔歸來仍半醉權臣妬盛名羣犬多吠聲有勅放君却歸隱淪處髙歌大笑出闗去且向東山為外臣諸侯交迓馳朱輪白璧一雙買交者黄金百鎰相知人平生傲岸其志不可測數十年為客未嘗一日低顔色八詠樓中坦腹眠五侯門下無心憶繁花越臺上細栁吳宫側緑水青山知有君白雲明月偏相識養髙兼養閒可望不可攀莊周萬物外范蠡五湖間人傳訪道滄海上丁令王喬每還往蓬萊經是曾到來方丈豈唯方一丈伊余每欲乗興逺相尋江湖擁隔勞寸心今朝忽遇東飛翼寄此一章表胷臆儻能報我一片言但訪任華有人識","collection":"","collectiondesc":"","poemindex":49},{"author":"任華","charstyle":"古體詩","id":5079,"chapter":"卷十九","chapternum":19,"title":"寄杜拾遺","titledesc":"","content":"杜拾遺名甫第二才甚竒任生與君别來已多時何嘗一日不相思杜拾遺知不知昨日有人誦得數篇黄絹詞吾怪異竒特借問果然稱是杜二之所為勢攫虎豹氣騰蛟螭滄海無風似鼓蕩華嶽平地欲奔馳曹劉俯仰慙大敵沈謝逡巡稱小兒昔在帝城中盛名君一個諸人見所作無不心膽破郎官叢裏作狂歌丞相閣中常醉卧前年皇帝歸長安承恩濶步青雲端積翠扈遊花匼匝披香寓直月團欒英才特達承天睠公卿無不相欽羨只縁汲黯好直言遂使安仁却為掾如今避地錦城隅幕下英寮每日相隨提玉壺半醉起舞捋髭鬚乍低乍昻傍若無古人制禮但為防俗士豈得為君設之乎而我不飛不鳴亦何以只待朝廷有知己已曾讀却無限書拙詩一句兩句在人耳如今看之緫無益又不能﨑嶇傍朝市且當事耕稼豈得便徒爾南陽葛亮為友朋東山謝安作鄰里閒常把琴弄悶即攜樽起鶯啼二月三月時花發千山萬山裏此時幽曠無人知火急將書憑驛使為報杜拾遺","collection":"","collectiondesc":"","poemindex":50},{"author":"任華","charstyle":"古體詩","id":5080,"chapter":"卷十九","chapternum":19,"title":"懷素上人草書歌","titledesc":"","content":"吾嘗好竒古來草聖無不知豈不知右軍與獻之雖有壯麗之骨恨無狂逸之姿中間張長史獨放蕩而不羈以顚為名傾蕩于當時張老顚殊不顚于懷素懷素顚乃是顚人謂爾從江南來我謂爾從天上來負顚狂之墨妙有墨狂之逸才狂僧前日動京華朝騎王公大人馬暮宿王公大人家誰不造素屏誰不塗粉壁粉壁搖晴光素屏凝曉霜待君揮灑兮不可弭忘駿馬迎來坐堂中金盆盛酒竹葉香十盃五盃不解意百盃已後始顚狂一顚一狂多意氣大叫一聲起攘臂揮毫倐忽千萬字有時一字兩字長丈二翕若長鯨撥刺動海島歘若長蛇戍律透深草回環繚繞相拘連千變萬化在眼前飄風驟雨相擊射速禄颯拉動簷隙擲華山巨石以為㸃掣衡山陣雲以為畫興不盡勢轉雄恐天低而地窄更有何處最可憐褭褭枯藤萬丈懸萬丈懸拂秋水映秋天或如絲或如髮風吹欲絶又不絶鋒芒利如歐冶劍勁直渾是并州鐵時復枯燥何䙰褷忽覺陰山突兀横翠㣲中有枯松錯落一萬丈倒挂絶壁蹙枯枝千魑魅兮萬魍魎欲出不可何閃屍又瀚海日暮愁陰濃忽然躍出千黒龍夭矯偃蹇入乎蒼穹飛沙走石滿穹塞萬里颼颼西北風狂僧有絶藝非數仞髙牆不足以逞其筆勢或逢花箋與絹素凝神執筆守恒度别來筋骨多情趣霏霏㣲㣲㸃長露三秋月照丹鳯樓二月花開上林樹終恐絆騏驥之足不得展千里之步狂僧狂僧爾雖有絶藝猶當假良媒不因禮部張公將爾來如何得聲名一旦喧九垓","collection":"","collectiondesc":"","poemindex":51},{"author":"張若虚","charstyle":"古體詩","id":5081,"chapter":"卷十九","chapternum":19,"title":"春江花月夜","titledesc":"","content":"春江潮水連海平海上明月共潮生灔灔隨波千萬里何處春江無月明江流宛轉遶芳甸月照花林皆似霰空裏流霜不覺飛汀上白沙看不見江天一色無纎塵皎皎空中孤月輪江畔何人初見月江月何年初照人人生代代無窮已江月年年秖相似不知江月待何人但見長江送流水白雲一片去悠悠青楓浦上不勝愁誰家今夜扁舟子何處相思明月樓可憐樓上月徘徊應照離人妝鏡臺玉户簾中卷不去𢷬衣砧上拂還來此時相望不相聞願逐月華流照君鴻雁長飛光不度魚龍潛躍水成文昨夜閒潭夢落花可憐春半不還家江水流春去欲盡江潭落月復西斜斜月沈沈藏海霧碣石瀟湘無限路不知乗月㡬人歸落月搖晴滿江樹","collection":"","collectiondesc":"","poemindex":52},{"author":"張若虚","charstyle":"近體詩","id":5082,"chapter":"卷十九","chapternum":19,"title":"代荅閨夢還","titledesc":"","content":"闗塞年華早樓臺別望違試衫著暖氣開鏡覓春暉燕入窺羅幕蜂來上畫衣情催桃李豔心寄管絃飛妝洗朝相待風花暝不歸夢魂何處入寂寂掩重扉","collection":"","collectiondesc":"","poemindex":53},{"author":"李適之","charstyle":"近體詩","id":5083,"chapter":"卷十九","chapternum":19,"title":"罷相作","titledesc":"","content":"避賢初罷相樂聖且銜杯借問門前客今朝幾個來","collection":"","collectiondesc":"","poemindex":54},{"author":"蔣冽","charstyle":"近體詩","id":5084,"chapter":"卷十九","chapternum":19,"title":"南谿别業","titledesc":"","content":"結宇依青嶂開軒對緑疇樹交花兩色谿合水同流竹徑春來掃蘭樽夜不收逍遙自得意鼓腹醉中遊","collection":"","collectiondesc":"","poemindex":55},{"author":"金昌緒","charstyle":"近體詩","id":5085,"chapter":"卷十九","chapternum":19,"title":"春怨","titledesc":"","content":"打卻黄鶯兒莫教枝上啼啼時驚妾夢不得到遼西","collection":"","collectiondesc":"","poemindex":56},{"author":"殷遙","charstyle":"近體詩","id":5086,"chapter":"卷十九","chapternum":19,"title":"山行","titledesc":"","content":"寂歴青山曉山行趣不稀野花成子落江燕引雛飛暗草薫苔徑晴楊掃石磯俗人猶詣此余亦轉忘歸","collection":"","collectiondesc":"","poemindex":57},{"author":"陶峴","charstyle":"近體詩","id":5087,"chapter":"卷十九","chapternum":19,"title":"西塞山下迴舟作","titledesc":"","content":"匡廬舊業是誰主吳越新居安此生白髮數莖歸未得青山一望計還成鴉翻楓葉夕陽動鷺立蘆花秋水明從此舎舟何所詣酒旗歌扇正相迎〈紀事云峴泛遊江湖自製三舟與孟彦深孟雲卿焦燧共載吳越之士號為水仙省親南海獲崑崙奴名摩訶善遊水至西塞山下泊舟吉祥佛舎見江水深黒謂必有怪物投劍命摩訶下取久之支體磔製浮于水上峴流涕迴棹賦詩自叙不復遊江湖矣〉","collection":"","collectiondesc":"","poemindex":58},{"author":"韋建","charstyle":"近體詩","id":5088,"chapter":"卷十九","chapternum":19,"title":"泊舟盱眙","titledesc":"","content":"泊舟淮水次霜降夕流清夜久潮侵岸天寒月近城平沙依雁宿𠉀館聽雞鳴鄉國雲霄外誰堪羇旅情","collection":"","collectiondesc":"","poemindex":59},{"author":"吳筠","charstyle":"近體詩","id":5089,"chapter":"卷十九","chapternum":19,"title":"步虚詞","titledesc":"","content":"紫府與玄洲誰來物外遊無煩騎白鹿不用駕青牛金化顔應駐雲飛鬢不秋仍聞碧海上更用玉為樓玉樹雜金花天河織女家月邊丹鳯舄風送紫鸞車霧縠籠綃帶雲屏列錦霞瑤臺千萬里不覺往來賖","collection":"","collectiondesc":"","poemindex":60},{"author":"賈至","charstyle":"古體詩","id":5090,"chapter":"卷十九","chapternum":19,"title":"送耿副使歸長沙","titledesc":"","content":"畫舸欲南歸江亭且留宴日暮湖上雲蕭蕭若流霰昨夜相知者明發不可見惆悵西北風髙帆為誰扇","collection":"","collectiondesc":"","poemindex":61},{"author":"賈至","charstyle":"古體詩","id":5091,"chapter":"卷十九","chapternum":19,"title":"寓言","titledesc":"","content":"凜凜秋閨夕綺羅早知寒玉砧調鳴杵始𢷬機中紈憶昨别離日桐花覆井欄今來思君時白露盈堦漙聞有闗河信欲寄雙王盤玉以委貞心盤以薦嘉餐嗟君在萬里使妾衣帶寛","collection":"","collectiondesc":"","poemindex":62},{"author":"賈至","charstyle":"古體詩","id":5092,"chapter":"卷十九","chapternum":19,"title":"巴陵寄李二户部張十四禮部〈時貶岳州司馬〉","titledesc":"","content":"江南春草初羃羃愁殺江南獨愁客秦中楊栁也應新轉憶秦中相憶人萬里鶯花不相見登髙一望淚沾巾","collection":"","collectiondesc":"","poemindex":63},{"author":"賈至","charstyle":"近體詩","id":5093,"chapter":"卷十九","chapternum":19,"title":"侍宴曲","titledesc":"","content":"雲陛褰珠扆天墀覆緑楊隔簾妝隱映向席舞低昻鳴佩長廊靜開氷廣殿涼歡餘劍履散同輦入昭陽","collection":"","collectiondesc":"","poemindex":64},{"author":"賈至","charstyle":"近體詩","id":5094,"chapter":"卷十九","chapternum":19,"title":"岳陽樓宴王員外貶長沙","titledesc":"","content":"極浦三春草髙樓萬里心楚山晴靄碧湘水暮流深忽與朝中舊同為澤畔吟停杯試北望還欲淚沾巾","collection":"","collectiondesc":"","poemindex":65},{"author":"賈至","charstyle":"近體詩","id":5095,"chapter":"卷十九","chapternum":19,"title":"詠馮昭儀當熊","titledesc":"","content":"白羽挿雕弓蜺旌動朔風平明出金屋扈輦上林中逐獸長廊靜呼鷹御苑空王孫莫諫獵賤妾解當熊","collection":"","collectiondesc":"","poemindex":66},{"author":"賈至","charstyle":"近體詩","id":5096,"chapter":"卷十九","chapternum":19,"title":"早朝大明宫呈兩省寮友","titledesc":"","content":"銀燭朝天紫陌長禁城春色曉蒼蒼千條弱栁垂青瑣百囀流鶯繞建章劍珮聲隨玉墀步衣冠身惹御爐香共沐恩波鳯池上朝朝染翰侍君王","collection":"","collectiondesc":"","poemindex":67},{"author":"賈至","charstyle":"近體詩","id":5097,"chapter":"卷十九","chapternum":19,"title":"白馬","titledesc":"","content":"白馬紫連乾嘶鳴丹闕前聞珂自蹀躞不要下金鞭","collection":"","collectiondesc":"","poemindex":68},{"author":"賈至","charstyle":"近體詩","id":5098,"chapter":"卷十九","chapternum":19,"title":"贈薛瑤英","titledesc":"","content":"舞却銖衣重笑疑桃臉開方知漢成帝虚築避風臺","collection":"","collectiondesc":"","poemindex":69},{"author":"賈至","charstyle":"近體詩","id":5099,"chapter":"卷十九","chapternum":19,"title":"春思","titledesc":"","content":"草色青青栁色黄桃花歴亂李花香東風不為吹愁去春日偏能惹恨長\n紅粉當壚弱栁垂金花臘酒解酴醿笙歌日暮能留客醉殺長安輕薄兒","collection":"","collectiondesc":"","poemindex":70},{"author":"賈至","charstyle":"近體詩","id":5100,"chapter":"卷十九","chapternum":19,"title":"送李侍郎赴常州","titledesc":"","content":"雪晴雲散北風寒楚水吳山道路難今日送君須盡醉明朝相憶路漫漫","collection":"","collectiondesc":"","poemindex":71},{"author":"賈至","charstyle":"近體詩","id":5101,"chapter":"卷十九","chapternum":19,"title":"岳陽樓重宴别王八員外貶長沙","titledesc":"","content":"江路東連千里潮青雲北望紫㣲遙莫道巴陵湖水濶長沙南畔更蕭條","collection":"","collectiondesc":"","poemindex":72},{"author":"賈至","charstyle":"近體詩","id":5102,"chapter":"卷十九","chapternum":19,"title":"初至巴陵與李十二白裴九同泛洞庭湖","titledesc":"","content":"楓岸紛紛落葉多洞庭秋色晚來波乗興輕舟無近逺白雲明月弔湘娥","collection":"","collectiondesc":"","poemindex":73},{"author":"賈至","charstyle":"近體詩","id":5103,"chapter":"卷十九","chapternum":19,"title":"西亭春望","titledesc":"","content":"日長風暖栁青青北雁歸飛入窅𡨋岳陽城上聞吹笛能使春心滿洞庭","collection":"","collectiondesc":"","poemindex":74}]