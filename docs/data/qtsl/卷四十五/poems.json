[{"author":"李益","charstyle":"古體詩","content":"女羞夫壻薄，客恥主人賤。\n遭遇同衆流，低徊愧相見。\n君非青銅鏡，何事空照面。\n莫以衣上塵，不謂心如練。\n人生當榮盛，待士勿言倦。\n君看白日馳，何異弦上箭。\n","id":61790,"chapter":"卷四十五","chapternum":45,"title":"游子吟","titledesc":"","collection":"","collectiondesc":"","poemindex":1},{"author":"李益","charstyle":"古體詩","content":"妾本蠶家女不識貴門儀藁砧持玉斧交結五陵兒十日或一見九日在路岐人生此夫壻富貴欲何為楊栁徒可折南山不可移婦人貴結髪寧有再嫁資嫁女莫望髙女心願所宜寧從賤相守不願貴相離藍葉鬱重重藍花若榴色少女歸少年光華自相得誰言配君子以奉百年身有義即夫壻無義還他人愛如寒爐火棄若秋風扇山嶽起面前相看不相見丈夫非小兒何用强相知不見朝生菌易成還易衰征客欲臨路居人還出門北風河梁上四野愁雲繁豈不戀我家夫壻多感恩前程有日月勲績在河源少婦馬前立請君聽一言春至草亦生誰能無别情殷勤展心素見新莫忘故遙望孟門山殷勤報君子既為隨陽雁勿學西流水嘗聞生别離悲莫悲於此同器不同榮堂下即千里與君貧賤交何異萍上水託身天使然同生復同死","id":61791,"chapter":"卷四十五","chapternum":45,"title":"雜曲","titledesc":"","collection":"","collectiondesc":"","poemindex":2},{"author":"李益","charstyle":"古體詩","content":"委綬來名山觀竒恣所停山中若有聞言此不死庭遂逢五老人一謂西嶽靈或聞撨人語飛去入昴星授我出雲路蒼然凌石屏視之有文字乃古黄庭經左右長松列動搖風露零上蟠千年枝隂虬負青冥下結九秋霰流膏為茯苓取之砂石間異若龜鶴形况聞秦宫女華髪變已青有如上帝心與我千萬齡始疑有仙骨鍊魂可永寧何事逐豪逰飲啄以羶腥神物亦自閟風雷䕶此扄欲傳山中寶回䇿忽已暝乃悲世上人求醒終不醒","id":61792,"chapter":"卷四十五","chapternum":45,"title":"罷秩後入華山採茯苓逢道者","titledesc":"","collection":"","collectiondesc":"","poemindex":3},{"author":"李益","charstyle":"古體詩","content":"勞者且莫歌我歌送君觴從君有苦樂此曲樂未央僕居在隴上隴水斷人腸東過秦宫路宫樹入咸陽時逢漢帝出諫獵至長楊詎馳逰俠窟非結少年場一旦承嘉惠輕身重恩光秉筆叅帷帟從軍至朔方邉地多隂風草木自凄涼斷絶海雲去出沒胡沙長參差引雁翼隠轔騰軍裝劍文夜如水馬汗凍成霜俠氣五都少矜功六郡良山河起目前睚眦死路傍北逐驅種落西臨復舊疆昔還尠餘資今出乃贏糧一矢弢夏服我弓不再張寄語丈夫雄苦樂身自當","id":61793,"chapter":"卷四十五","chapternum":45,"title":"從軍有苦樂行〈時從司空冀公北征作〉","titledesc":"","collection":"","collectiondesc":"","poemindex":4},{"author":"李益","charstyle":"古體詩","content":"東髪逢世屯懐恩抱明義讀書良不武學劍慙非智遂别魯諸生來從竇車騎追兵起邉急絡馬黄金轡出入燕南陲由來重意氣自經臯蘭戰入破樓煩地西北䕶三邉東南留一尉時過如雲雨參差不自意將軍失恩澤萬事從此異置酒髙臺上薄暮秋風起長㦸與我歸歸來同棄置自酌還自飲非名又非利歌出易水寒琴下雍門淚出逢平樂舊言在天階侍問我從軍苦自陳少年貴丈夫交四海徒論身自致漢將不封侯蘇卿還逺使今我終此曲此曲誠不易貴人難識心何由知忌諱","id":61794,"chapter":"卷四十五","chapternum":45,"title":"來從竇車騎","titledesc":"","collection":"","collectiondesc":"","poemindex":5},{"author":"李益","charstyle":"古體詩","content":"促促何促促黄河九迴曲嫁與棹船郎空牀將影宿不道君心不如石那令妾貌長如玉","id":61795,"chapter":"卷四十五","chapternum":45,"title":"效古促促曲為河上思婦作","titledesc":"","collection":"","collectiondesc":"","poemindex":6},{"author":"李益","charstyle":"古體詩","content":"六州胡兒六蕃語十歳騎羊射沙鼠沙頭牧馬孤雁飛漢軍㳺騎貂錦衣雲中征戍三千里今日征行何歳歸無定河邉數株栁共送行人一杯酒胡兒起作六蕃歌齊唱嗚嗚盡垂手心知舊國西州逺西嚮胡天望鄉乆回身忽作異方聲一聲回盡征人首蕃音塞曲自難分似説邉情向朔雲故國闗山無限路風沙滿眼堪斷魂不見天邉青草冢古來愁殺漢昭君","id":61796,"chapter":"卷四十五","chapternum":45,"title":"登夏州城觀送行人賦得六州胡兒歌","titledesc":"","collection":"","collectiondesc":"","poemindex":7},{"author":"李益","charstyle":"古體詩","content":"行人夜上西城宿，聽唱梁州雙管逐。\n此時秋月滿闗山，何處關山無此曲。\n鴻雁新從北地來，聞聲一半却飛回。\n金河戍客腸應斷，更在秋風百尺臺。\n","id":61797,"chapter":"卷四十五","chapternum":45,"title":"夜上西城聽梁州","titledesc":"","collection":"","collectiondesc":"","poemindex":8},{"author":"李益","charstyle":"近體詩","content":"草緑古燕州，鶯聲引獨㳺。\n雁歸天北畔，春盡海西頭。\n向日花偏落，馳年水自流。\n感恩知有地，不上望京樓。\n","id":61798,"chapter":"卷四十五","chapternum":45,"title":"獻劉濟","titledesc":"","collection":"","collectiondesc":"","poemindex":9},{"author":"李益","charstyle":"近體詩","content":"東門有行客，落日滿前山。\n聖代誰知者，滄洲今獨還。\n片雲歸海暮，流水背城閒。\n余亦依嵩潁，松花深閉關。\n","id":61799,"chapter":"卷四十五","chapternum":45,"title":"送同落第者東歸","titledesc":"","collection":"","collectiondesc":"","poemindex":10},{"author":"李益","charstyle":"近體詩","content":"漢家今上郡秦塞古長城有日雲長慘無風沙自驚當今聖天子不戰四夷平","id":61800,"chapter":"卷四十五","chapternum":45,"title":"登長城〈郭茂倩作塞下曲〉","titledesc":"","collection":"","collectiondesc":"","poemindex":11},{"author":"李益","charstyle":"近體詩","content":"鸛雀樓西百尺檣，汀洲雲樹共茫茫。\n漢家蕭鼓空流水，魏國山河半夕陽。\n事去千年猶恨速，愁來一日即為長。\n風烟併起思歸望，逺目非春亦自傷。\n","id":61801,"chapter":"卷四十五","chapternum":45,"title":"同崔頒登鸛雀樓","titledesc":"","collection":"","collectiondesc":"","poemindex":12},{"author":"李益","charstyle":"近體詩","content":"金甲銀旌盡已回，蒼茫羅袖隔風埃。\n濃香猶自隨鸞輅，恨魄無由離馬嵬。\n南内真人悲帳殿，東溟方士問蓬萊。\n惟留坡畔彎環月，時送殘輝入夜臺。\n","id":61802,"chapter":"卷四十五","chapternum":45,"title":"過馬嵬","titledesc":"","collection":"","collectiondesc":"","poemindex":13},{"author":"李益","charstyle":"近體詩","content":"北風吹雁數聲悲，况指前林是别時。\n秋草不堪頻送逺，白雲何處更相期。\n山隨匹馬行看暮，路入寒城獨去遲。\n為問東州故人道，江淹已擬惠休書。\n","id":61803,"chapter":"卷四十五","chapternum":45,"title":"送賈校書東歸寄振上人","titledesc":"","collection":"","collectiondesc":"","poemindex":14},{"author":"李益","charstyle":"近體詩","content":"緑楊著水草如烟，舊是胡兒飲馬泉。\n幾處吹笳明月夜，何人倚劍白雲天。\n從來凍合關山路，今日分流漢使前。\n莫遣行人照容鬢，恐驚憔悴入新年。\n","id":61804,"chapter":"卷四十五","chapternum":45,"title":"過五原至飲馬泉","titledesc":"","collection":"","collectiondesc":"","poemindex":15},{"author":"李益","charstyle":"近體詩","content":"湘江斑竹枝，錦翅鷓鴣飛。\n處處湘雲合，郎從何處歸。\n","id":61805,"chapter":"卷四十五","chapternum":45,"title":"鷓鴣詞","titledesc":"","collection":"","collectiondesc":"","poemindex":16},{"author":"李益","charstyle":"近體詩","content":"赤白桃李花，先皇在時曲。\n欲向西宫唱，西宫宫樹緑。\n","id":61806,"chapter":"卷四十五","chapternum":45,"title":"聽唱赤白桃李花","titledesc":"","collection":"","collectiondesc":"","poemindex":17},{"author":"李益","charstyle":"近體詩","content":"繡户朝眠起，開簾滿地花。\n春風解人意，吹落妾西家。\n","id":61807,"chapter":"卷四十五","chapternum":45,"title":"代人乞花","titledesc":"","collection":"","collectiondesc":"","poemindex":18},{"author":"李益","charstyle":"近體詩","content":"露濕晴花春殿香，月明歌吹在昭陽。\n似將海水添宫漏，共滴長門一夜長。\n","id":61808,"chapter":"卷四十五","chapternum":45,"title":"宫怨","titledesc":"","collection":"","collectiondesc":"","poemindex":19},{"author":"李益","charstyle":"近體詩","content":"長落花枝雨㸃消，江城日暮好相邀。\n春樓不閉葳蕤鎖，緑水回連宛轉橋。\n","id":61809,"chapter":"卷四十五","chapternum":45,"title":"江南曲〈一作韓翃詩〉","titledesc":"","collection":"","collectiondesc":"","poemindex":20},{"author":"李益","charstyle":"近體詩","content":"汴水東流無限春，隋家宫苑已成塵。\n行人莫上長堤望，風起楊花愁殺人。\n","id":61810,"chapter":"卷四十五","chapternum":45,"title":"汴河曲","titledesc":"","collection":"","collectiondesc":"","poemindex":21},{"author":"李益","charstyle":"近體詩","content":"水紋珍簟思悠悠，千里佳期一日休。\n從此無心愛良夜，任他明月下西樓。\n","id":61811,"chapter":"卷四十五","chapternum":45,"title":"寫情","titledesc":"","collection":"","collectiondesc":"","poemindex":22},{"author":"李益","charstyle":"近體詩","content":"柳吳興近無消息，張長公貧苦寂寥。\n惟有角巾霑雨至，手持殘菊向西招。\n","id":61812,"chapter":"卷四十五","chapternum":45,"title":"九月十日雨中過張伯雄期栁雄未至","titledesc":"","collection":"","collectiondesc":"","poemindex":23},{"author":"李益","charstyle":"近體詩","content":"黄昏鼓角似邉州，三十年前上此樓。\n今日山川對垂淚，傷心不獨為悲秋。\n","id":61813,"chapter":"卷四十五","chapternum":45,"title":"上汝州郡樓","titledesc":"","collection":"","collectiondesc":"","poemindex":24},{"author":"李益","charstyle":"近體詩","content":"浮雲不共此山齊，山靄蒼蒼望轉迷。\n曉月暫飛髙樹裏，秋河隔在數峰西。\n","id":61814,"chapter":"卷四十五","chapternum":45,"title":"宿石邑山中","titledesc":"","collection":"","collectiondesc":"","poemindex":25},{"author":"李益","charstyle":"近體詩","content":"霧袖煙裙雲母冠，碧琉璃簟井氷寒。\n焚香欲降三青鳥，靜拂桐隂上玉壇。\n","id":61815,"chapter":"卷四十五","chapternum":45,"title":"避暑女冠","titledesc":"","collection":"","collectiondesc":"","poemindex":26},{"author":"李益","charstyle":"近體詩","content":"寒山吹笛望春歸，遷客相看淚滿衣。\n洞庭一夜無窮雁，不待天明盡北飛。\n","id":61816,"chapter":"卷四十五","chapternum":45,"title":"春夜聞笛","titledesc":"","collection":"","collectiondesc":"","poemindex":27},{"author":"李益","charstyle":"近體詩","content":"天山雪後海風寒，横笛偏吹行路難。\n磧裏征人三十萬，一時回首月中看。\n","id":61817,"chapter":"卷四十五","chapternum":45,"title":"從軍北征","titledesc":"","collection":"","collectiondesc":"","poemindex":28},{"author":"李益","charstyle":"近體詩","content":"朔風凍合鸊鵜泉，牧馬千羣逐暖川。\n塞外征行無盡日，年年移帳雪中天。\n","id":61818,"chapter":"卷四十五","chapternum":45,"title":"暖川","titledesc":"","collection":"","collectiondesc":"","poemindex":29},{"author":"李益","charstyle":"近體詩","content":"眼見風來沙旋移，經年不省草生時。\n莫言塞北無春到，總有春來何處知。\n","id":61819,"chapter":"卷四十五","chapternum":45,"title":"度破訥沙","titledesc":"","collection":"","collectiondesc":"","poemindex":30},{"author":"李益","charstyle":"近體詩","content":"破訥沙頭雁正飛，鸊鵜泉上戰初歸。\n平明日出東南地，滿磧寒光生鐵衣。\n","id":61820,"chapter":"卷四十五","chapternum":45,"title":"度破訥沙","titledesc":"","collection":"","collectiondesc":"","poemindex":31},{"author":"李益","charstyle":"近體詩","content":"漠南春色到滹沱，邉柳青青塞馬多。\n萬里江山今不閉，漢家頻許郅支和。\n","id":61821,"chapter":"卷四十五","chapternum":45,"title":"臨滹沱見蕃使列名","titledesc":"","collection":"","collectiondesc":"","poemindex":32},{"author":"李益","charstyle":"近體詩","content":"微月東南上戍樓，琵琶起舞錦纒頭。\n更聞横笛闗山逺，白草胡沙西塞秋。\n","id":61822,"chapter":"卷四十五","chapternum":45,"title":"夜宴觀石將軍舞","titledesc":"","collection":"","collectiondesc":"","poemindex":33},{"author":"李益","charstyle":"近體詩","content":"邉霜昨夜墮關榆，吹角當城片月孤。\n無限塞鴻飛不度，秋風吹入小單于。\n","id":61823,"chapter":"卷四十五","chapternum":45,"title":"聽曉角〈一作王昌齡〉","titledesc":"","collection":"","collectiondesc":"","poemindex":34},{"author":"李益","charstyle":"近體詩","content":"回樂峰前沙似雪，受降城上月如霜。\n不知何處吹蘆管，一夜征人盡望鄉。\n","id":61824,"chapter":"卷四十五","chapternum":45,"title":"夜上受降城聞笛","titledesc":"","collection":"","collectiondesc":"","poemindex":35},{"author":"嚴維","charstyle":"近體詩","content":"晦日湔裾俗，春樓致酒時。\n山公還已醉，謝客舊能詩。\n溪栁薫晴淺，巖花待閏遲。\n為邦乆無事，比屋自熈熈。\n","id":61825,"chapter":"卷四十五","chapternum":45,"title":"晦日宴遊","titledesc":"","collection":"","collectiondesc":"","poemindex":36},{"author":"嚴維","charstyle":"近體詩","content":"上客南臺至，重陽此㑹文。\n菊芳寒露洗，杯翠夕陽曛。\n務簡人同醉，溪閒鳥自羣。\n府中官最小，惟有孟參軍。\n","id":61826,"chapter":"卷四十五","chapternum":45,"title":"九日陪崔郎中北山讌","titledesc":"","collection":"","collectiondesc":"","poemindex":37},{"author":"嚴維","charstyle":"近體詩","content":"扁舟時屬暝，月上有餘輝。\n海燕秋還去，漁人夜不歸。\n中流何寂寂，孤棹也依依。\n一㸃前村火，誰家未掩扉。\n","id":61827,"chapter":"卷四十五","chapternum":45,"title":"秋夜船行","titledesc":"","collection":"","collectiondesc":"","poemindex":38},{"author":"嚴維","charstyle":"近體詩","content":"失路荆溪上，依人忽暝投。\n長橋今夜月，陽羨古時州。\n野燒明山郭，寒更出縣樓。\n先生能館我，無事五湖逰。\n","id":61828,"chapter":"卷四十五","chapternum":45,"title":"荆溪館呈丘義興","titledesc":"","collection":"","collectiondesc":"","poemindex":39},{"author":"嚴維","charstyle":"近體詩","content":"八月洞庭秋，瀟湘水北流。\n還家萬里夢，為客五更愁。\n不用看書帙，偏宜上酒樓。\n故人京洛滿，何日復同逰。\n","id":61829,"chapter":"卷四十五","chapternum":45,"title":"同王徵君湘中有懐","titledesc":"","collection":"","collectiondesc":"","poemindex":40},{"author":"嚴維","charstyle":"近體詩","content":"蘇耽佐郡時，近出白雲司。\n藥補清羸疾，牕吟絶妙詞。\n栁塘春水漫，花塢夕陽遲〈歐陽詩話云天容時態融和駘蕩如在目前〉。\n欲識懐君意，明朝訪檝師。\n","id":61830,"chapter":"卷四十五","chapternum":45,"title":"酬劉員外見寄〈時劉為睦州司馬〉","titledesc":"","collection":"","collectiondesc":"","poemindex":41},{"author":"嚴維","charstyle":"近體詩","content":"本意宿東林，因聽子賤琴。\n遙知大小朗，已斷去來心。\n夜靜溪聲近，庭寒月色深。\n寧知塵外意，定後更成吟。\n","id":61831,"chapter":"卷四十五","chapternum":45,"title":"酬普選二上人期相㑹見寄","titledesc":"","collection":"","collectiondesc":"","poemindex":42},{"author":"嚴維","charstyle":"近體詩","content":"疎懶吾成性，才華爾自强。\n早稱眉最白，何事綬仍黄。\n時暑嗟於邁，家貧念聚糧。\n秖應宵夢裏，詩興屬池塘。\n","id":61832,"chapter":"卷四十五","chapternum":45,"title":"送舍弟","titledesc":"","collection":"","collectiondesc":"","poemindex":43},{"author":"嚴維","charstyle":"近體詩","content":"長老歸縁起，桃花憶舊巖。\n清晨雲抱石，深夜月籠杉。\n道具門人捧，齋糧谷鳥銜。\n餘生願依止，文字欲三緘。\n","id":61833,"chapter":"卷四十五","chapternum":45,"title":"送桃巖成上人歸本寺","titledesc":"","collection":"","collectiondesc":"","poemindex":44},{"author":"嚴維","charstyle":"近體詩","content":"早見登郎署，同時即下僚。\n幾年江路永，今去國門遙。\n文變騷人體，官移漢帝朝。\n望山吟度日，接枕話通宵。\n萬里趨公府，孤帆限信潮。\n匡時知已老，聖代恥逃堯。\n","id":61834,"chapter":"卷四十五","chapternum":45,"title":"贈别劉長卿時赴河南嚴中丞幕府","titledesc":"","collection":"","collectiondesc":"","poemindex":45},{"author":"嚴維","charstyle":"近體詩","content":"詩家九日憐芳菊，遲客髙齋瞰浙江。\n漢浦浪花搖素壁，西陵樹色入秋牕。\n木奴向熟懸金實，桑落新開瀉玉缸。\n四子醉時爭講徳，笑論黄霸屈為邦。\n","id":61835,"chapter":"卷四十五","chapternum":45,"title":"九日登髙","titledesc":"","collection":"","collectiondesc":"","poemindex":46},{"author":"嚴維","charstyle":"近體詩","content":"如今相府用英髦，獨往南州肯吿勞。\n氷水近開漁浦出，雪雲初卷定山髙。\n木奴花映桐廬縣，青雀舟隨白鷺濤。\n使者應須訪㢘吏，府中唯有范功曹。\n","id":61836,"chapter":"卷四十五","chapternum":45,"title":"送崔峒使往睦州兼寄薛司户","titledesc":"","collection":"","collectiondesc":"","poemindex":47},{"author":"嚴維","charstyle":"近體詩","content":"湖上新正逢故人，情深應不笑家貧。\n明朝别後門還掩，修竹千竿一老身。\n","id":61837,"chapter":"卷四十五","chapternum":45,"title":"歳初喜皇甫侍御至","titledesc":"","collection":"","collectiondesc":"","poemindex":48},{"author":"嚴維","charstyle":"近體詩","content":"秋江渺渺水空波，越客孤舟欲榜歌。\n手折衰楊悲老大，故人零落已無多。\n","id":61838,"chapter":"卷四十五","chapternum":45,"title":"重送新安劉員外","titledesc":"","collection":"","collectiondesc":"","poemindex":49},{"author":"裴度","charstyle":"近體詩","content":"有意効承平，無功答聖明。\n灰心縁忍事，霜鬢為論兵。\n道直身還在，恩深命轉輕。\n鹽梅非擬議，葵藿是平生。\n白日長懸照，蒼蠅漫發聲。\n嵩陽舊田地，終使謝歸耕。\n","id":61839,"chapter":"卷四十五","chapternum":45,"title":"中書即事","titledesc":"","collection":"","collectiondesc":"","poemindex":50},{"author":"裴度","charstyle":"近體詩","content":"閒餘何處覺身輕，暫脱朝衣傍水行。\n鷗鳥亦知人意靜，故來相近不相驚。\n","id":61840,"chapter":"卷四十五","chapternum":45,"title":"傍水閒行","titledesc":"","collection":"","collectiondesc":"","poemindex":51},{"author":"于良史","charstyle":"近體詩","content":"春來多勝事，賞玩夜忘歸。\n掬水月在手，弄花香滿衣。\n興來無逺近，欲去惜芳非。\n南望鐘鳴處，樓臺深翠微。\n","id":61841,"chapter":"卷四十五","chapternum":45,"title":"春山夜月","titledesc":"","collection":"","collectiondesc":"","poemindex":52},{"author":"于良史","charstyle":"近體詩","content":"地際朝陽滿，天邉宿霧收。\n風兼殘雪起，河帶斷氷流。\n北闕馳心極，南圖尚旅逰。\n登臨思不巳，何處得銷憂。\n","id":61842,"chapter":"卷四十五","chapternum":45,"title":"冬日寄李贊府","titledesc":"","collection":"","collectiondesc":"","poemindex":53},{"author":"于良史","charstyle":"近體詩","content":"隠几讀黄老，閒齋耳目清。\n僻居人事少，多病道心生。\n雨洗山林濕，鴉鳴池館晴。\n晩來因廢卷，行藥至西城。\n","id":61843,"chapter":"卷四十五","chapternum":45,"title":"閒居寄薛據","titledesc":"","collection":"","collectiondesc":"","poemindex":54},{"author":"李宣逺","charstyle":"近體詩","content":"秋日并州路，黄榆落照間。\n孤城吹角罷，數騎射鵰還。\n帳幕遙臨水，牛羊自下山。\n征人正埀淚，烽火起雲間。\n","id":61844,"chapter":"卷四十五","chapternum":45,"title":"并州路作","titledesc":"","collection":"","collectiondesc":"","poemindex":55},{"author":"宋濟","charstyle":"近體詩","content":"花暖江城斜日隂，鶯啼繡户曉雲深。\n春風不道珠簾隔，傳得歌聲與客心。\n","id":61845,"chapter":"卷四十五","chapternum":45,"title":"東隣美女歌","titledesc":"","collection":"","collectiondesc":"","poemindex":56},{"author":"宋濟","charstyle":"近體詩","content":"羌人吹笛戍樓間，樓上蕭條海月閒。\n借問梅花何處落，風吹一夜滿關山。\n","id":61846,"chapter":"卷四十五","chapternum":45,"title":"和王七度玉門關上吹笛","titledesc":"","collection":"","collectiondesc":"","poemindex":57},{"author":"何扶","charstyle":"近體詩","content":"竹翠嬋娟草徑幽，佳人歸老傍汀洲。\n玉蟾露冷梁塵暗，金鳳花開雲鬢秋。\n十畝稻香新緑野，一聲歌斷舊青樓。\n芭蕉半捲西池雨，日暮門前雙白鷗。\n","id":61847,"chapter":"卷四十五","chapternum":45,"title":"送閬州妓人歸老","titledesc":"","collection":"","collectiondesc":"","poemindex":58},{"author":"宋邕","charstyle":"近體詩","content":"輕花細葉滿林端，昨夜春風曉色寒。\n黄鳥不堪愁裏聽，緑楊宜向雨中看。\n","id":61848,"chapter":"卷四十五","chapternum":45,"title":"春日","titledesc":"","collection":"","collectiondesc":"","poemindex":59},{"author":"趙光逺","charstyle":"近體詩","content":"魚鑰獸環斜掩門，萋萋芳草憶王孫。\n醉凭青鎖窺韓夀，閒擲金梭惱謝鯤。\n不夜珠光連玉匣，辟寒釵影落瑤尊。\n欲知腸斷相思處，役盡江淹别後魂。\n","id":61849,"chapter":"卷四十五","chapternum":45,"title":"題北里妓人壁","titledesc":"","collection":"","collectiondesc":"","poemindex":60},{"author":"趙光逺","charstyle":"近體詩","content":"粧成皓腕洗凝脂，背接紅巾掬水時。\n薄霧袖中拈玉斚，斜陽屏上撚青絲。\n喚人急拍臨前檻，摘杏髙揎近曲池。\n好是琵琶絃畔見，細圓無節玉參差。\n","id":61850,"chapter":"卷四十五","chapternum":45,"title":"咏手","titledesc":"","collection":"","collectiondesc":"","poemindex":61},{"author":"趙光逺","charstyle":"近體詩","content":"撚玉磋瓊軟復圓，緑牕誰見上琴絃。\n慢籠彩筆閒書字，斜指瑤堦笑打錢。\n指甲試香添麝炷，舌頭輕㸃貼金鈿。\n象床珍簟宫棋處，拈定文楸占角邉。\n","id":61851,"chapter":"卷四十五","chapternum":45,"title":"咏手","titledesc":"","collection":"","collectiondesc":"","poemindex":62},{"author":"鮑防","charstyle":"古體詩","content":"漢家海内承平乆萬國戎王皆稽首天馬嘗衘苜蓿花胡人歳獻蒲桃酒五月荔枝初破顔朝辭象郡夕函關雁飛不度桂陽嶺馬走先過林邑山甘泉御果垂仙閣日暮無風香自落逺物皆重近皆輕雞雖有徳不如鶴","id":61852,"chapter":"卷四十五","chapternum":45,"title":"雜感","titledesc":"","collection":"","collectiondesc":"","poemindex":63},{"author":"劉商","charstyle":"古體詩","content":"魏主矜蛾眉美人美於玉髙樓無晝夜歌舞竟未足盛色如轉圜夕陽落深谷仍令身殁後尚縱平生慾紅粉横淚痕調絃向空屋舉頭君不在惟見西陵木玉輦豈再來嬌鬟為誰緑那堪秋風裏更舞陽春曲曲罷情不勝䦨干向西哭臺邉生野草來去罥羅縠况復陵寢間雙雙見麋鹿","id":61853,"chapter":"卷四十五","chapternum":45,"title":"銅雀妓","titledesc":"","collection":"","collectiondesc":"","poemindex":64},{"author":"劉商","charstyle":"古體詩","content":"巴人逺從荆江客回首荆山楚雲隔思歸夜唱竹枝歌庭槐葉落秋風多曲中歴歴叙鄉思鄉思綿綿楚詞古身騎吳牛不畏虎手提蓑笠欺風雨猿啼日暮江岸邉緑林連山水連天來時十三今十五一成新衣已再補鴻雁南飛報隣伍在家歡樂辭家苦天晴露白鐘漏遲淚痕滿面看竹枝曲終寒竹風裊裊西方日落東方曉","id":61854,"chapter":"卷四十五","chapternum":45,"title":"秋夜聽嚴紳巴童唱竹枝歌","titledesc":"","collection":"","collectiondesc":"","poemindex":65},{"author":"劉商","charstyle":"古體詩","content":"露井夭桃春未到遲日猶寒柳開早髙枝低枝飛鸝黄千條萬條覆宫牆幾回離别折欲盡一夜東風吹又長毿毿拂人行不進依依送君無逺近青青去住隨柳條却寄來人以為信","id":61855,"chapter":"卷四十五","chapternum":45,"title":"柳條歌送客","titledesc":"","collection":"","collectiondesc":"","poemindex":66},{"author":"劉商","charstyle":"古體詩","content":"橋邉足離别終日為悲辛登橋因歎逝却羨别離人橋下東流水芳樹櫻桃蕊流水與潮回花落明年開可憐三語椽長作九泉灰宿昔懽逰在何處花前飲足求仙去","id":61856,"chapter":"卷四十五","chapternum":45,"title":"雜言同豆盧郎中郭南七里橋哀悼姚倉曹","titledesc":"","collection":"","collectiondesc":"","poemindex":67},{"author":"令狐楚","charstyle":"近體詩","content":"閒齋夜擊唾壺歌，試望夷門奈逺何。\n每聽塞笳離夢斷，時窺清鑑旅愁多。\n稍驚宵漏丁丁促，已覺春風習習和。\n海内故人君最老，花間鞭馬更相過。\n","id":61857,"chapter":"卷四十五","chapternum":45,"title":"立春後言懐招汴州李庭衙推","titledesc":"","collection":"","collectiondesc":"","poemindex":68},{"author":"令狐楚","charstyle":"近體詩","content":"不歴晉祠三十年，白頭重到一凄然。\n泉聲自昔鏘寒玉，草色雖秋耀翠鈿。\n少壯同逰寧有數，尊榮再㑹便無縁。\n相思臨水下雙淚，寄入并汾向洛川。\n","id":61858,"chapter":"卷四十五","chapternum":45,"title":"逰晉祠上李逢吉相公","titledesc":"","collection":"","collectiondesc":"","poemindex":69},{"author":"令狐楚","charstyle":"近體詩","content":"玳織鴛鴦履，金裝翡翠簪。\n畏人相問著，不擬到城南。\n","id":61859,"chapter":"卷四十五","chapternum":45,"title":"逺别離","titledesc":"","collection":"","collectiondesc":"","poemindex":70},{"author":"令狐楚","charstyle":"近體詩","content":"一夜好風吹，新花一萬枝。\n風前調玉管，花下簇金羈。\n","id":61860,"chapter":"卷四十五","chapternum":45,"title":"逰春辭","titledesc":"","collection":"","collectiondesc":"","poemindex":71},{"author":"令狐楚","charstyle":"近體詩","content":"君行登隴上，妾夢在閨中。\n玉筯千行落，銀牀一半空。\n","id":61861,"chapter":"卷四十五","chapternum":45,"title":"長相思","titledesc":"","collection":"","collectiondesc":"","poemindex":72},{"author":"令狐楚","charstyle":"近體詩","content":"綺席春眠覺，紗窓曉望迷。\n朦朧殘夢裏，猶自在遼西。\n","id":61862,"chapter":"卷四十五","chapternum":45,"title":"長相思","titledesc":"","collection":"","collectiondesc":"","poemindex":73},{"author":"令狐楚","charstyle":"近體詩","content":"荒雞隔水啼，汗馬向風嘶。\n終日隨旌斾，何時罷鼓鼙。\n","id":61863,"chapter":"卷四十五","chapternum":45,"title":"從軍行","titledesc":"","collection":"","collectiondesc":"","poemindex":74},{"author":"令狐楚","charstyle":"近體詩","content":"却望氷河濶，前登雪嶺髙。\n征人幾多在，又擬戰臨洮。\n","id":61864,"chapter":"卷四十五","chapternum":45,"title":"從軍行","titledesc":"","collection":"","collectiondesc":"","poemindex":75},{"author":"令狐楚","charstyle":"近體詩","content":"胡風千里驚，漢月五更明。\n縱有還家夢，猶聞出塞聲。\n","id":61865,"chapter":"卷四十五","chapternum":45,"title":"從軍行","titledesc":"","collection":"","collectiondesc":"","poemindex":76},{"author":"令狐楚","charstyle":"近體詩","content":"暮雪迷青海，隂崖覆白山。\n可憐班定逺，生入玉門關。\n","id":61866,"chapter":"卷四十五","chapternum":45,"title":"從軍行","titledesc":"","collection":"","collectiondesc":"","poemindex":77},{"author":"令狐楚","charstyle":"近體詩","content":"小苑鸎歌歇，長門蝶舞多。\n眼看春又去，翠輦不經過。\n","id":61867,"chapter":"卷四十五","chapternum":45,"title":"思君恩","titledesc":"","collection":"","collectiondesc":"","poemindex":78},{"author":"令狐楚","charstyle":"近體詩","content":"紫禁香如霧，青天月似霜。\n雲韶何處奏，祇是在昭陽。\n","id":61868,"chapter":"卷四十五","chapternum":45,"title":"思君恩","titledesc":"","collection":"","collectiondesc":"","poemindex":79},{"author":"令狐楚","charstyle":"近體詩","content":"少小邉城慣放狂，驏騎蕃馬射黄羊。\n如今年老無筋力，猶倚營門數雁行。\n","id":61869,"chapter":"卷四十五","chapternum":45,"title":"少年行","titledesc":"","collection":"","collectiondesc":"","poemindex":80},{"author":"令狐楚","charstyle":"近體詩","content":"弓背霞明劍照霜，秋風走馬出咸陽。\n未收天子河湟地，不擬回頭望故鄉。\n","id":61870,"chapter":"卷四十五","chapternum":45,"title":"少年行","titledesc":"","collection":"","collectiondesc":"","poemindex":81},{"author":"令狐楚","charstyle":"近體詩","content":"髙樓望見一花開，便覺春光四面來。\n暖日晴雲知次第，東風不用更相催。\n","id":61871,"chapter":"卷四十五","chapternum":45,"title":"望春辭","titledesc":"","collection":"","collectiondesc":"","poemindex":82},{"author":"長孫佐輔","charstyle":"古體詩","content":"結茅蒼嶺下自與喧卑隔况值雷雨晴郊原轉岑寂出門看反照繞屋殘漏滴古路絶人行荒陂響螻蟈籬崩𤓰豆蔓圃壊牛羊跡斷續古祠鴉髙低逺村笛喜聞東皋潤欲往未通屐杖䇿試危橋攀蘿瞰苔壁隣翁夜相訪緩酌聊跂石新月出汙罇浮雲在巾舄常隳腐儒操謬習經邦畫有待時未知非關慕沮溺","id":61872,"chapter":"卷四十五","chapternum":45,"title":"山居雨霽即事","titledesc":"","collection":"","collectiondesc":"","poemindex":83},{"author":"長孫佐輔","charstyle":"古體詩","content":"淒淒還切切戍客多離别何處最傷心關山見秋月關月竟如何由來逺近歌始經玄莵塞終繞白狼河忽憶秦樓婦流光應共有巳得並蛾眉還知攬纎手去嵗照同行比翼復連形今宵照獨立顧影自㷀㷀餘輝漸西落夜夜看如昨借問映旌旗何如鑒帷幙拂曉朔風悲蓬驚雁不飛幾時征戍罷還向月中歸","id":61873,"chapter":"卷四十五","chapternum":45,"title":"關山月","titledesc":"","collection":"","collectiondesc":"","poemindex":84},{"author":"長孫佐輔","charstyle":"古體詩","content":"隂雲凝朔氣，隴上正飛雪。\n四月草不生，北風勁如割。\n朝來羽書急，夜宿長城窟。\n道隘行不前，相呼抱鞍歇。\n人寒指欲墮，馬凍蹄亦裂。\n射雁旋充饑，斧氷還止渴。\n寧辭解圍鬭，但恐乘疲沒。\n早晩邉𠉀，空歸來養羸。\n","id":61874,"chapter":"卷四十五","chapternum":45,"title":"隴西行","titledesc":"","collection":"","collectiondesc":"","poemindex":85},{"author":"長孫佐輔","charstyle":"古體詩","content":"日落風䬘䬘驅車行逺郊中心有所悲古墓穿黄茅茅中狐兎窠四面烏鳶巢鬼火時獨出人烟不相交行行近破村一徑欹還坳迎霜聽蟋蟀向月看蠨蛸翁喜客來坐客來羞厨庖濁醪誇潑螘時果仍新苞相勸對寒燈呼兒爇枯梢性樸頗近古其言無斗筲憂歡世上并嵗月途中抛誰知問津客空作楊雄嘲","id":61875,"chapter":"卷四十五","chapternum":45,"title":"山行即事","titledesc":"","collection":"","collectiondesc":"","poemindex":86},{"author":"長孫佐輔","charstyle":"古體詩","content":"窓前好樹名玫瑰去年花落今年開無情春色尚識返君心忽斷何時來憶昔粧成𠉀仙仗宫鎖玲瓏日新上拊心却笑西子嚬掩鼻誰憂鄭姬謗草染文章衣下履花粘甲乙床前帳三千玉貌休自誇十二金釵獨相向盛衰傾奪欲何如嬌愛翻悲逐佞諛重逺豈能慙沼鵠棄前方見泣舩魚看籠不記薫龍腦詠扇空曾秃鼠鬚始喜類蘿新託栢終傷如薺却甘荼院深獨開還獨閉鸚鵡驚飛苔覆地滿箱舊賜前日衣漬枕新垂夜來淚恨多開鏡照還悲緑髻青蛾尚未衰莫道新縑長絶比猶逢故劍㑹相追","id":61876,"chapter":"卷四十五","chapternum":45,"title":"古宫怨","titledesc":"","collection":"","collectiondesc":"","poemindex":87},{"author":"長孫佐輔","charstyle":"古體詩","content":"獨訪山家歇還涉，茅屋斜連隔松葉。\n主人聞語未開門，繞籬野菜飛黄蝶。\n","id":61877,"chapter":"卷四十五","chapternum":45,"title":"尋山家","titledesc":"","collection":"","collectiondesc":"","poemindex":88},{"author":"長孫佐輔","charstyle":"古體詩","content":"憶昔逢君新納聘青銅鑄出千年鏡意憐光彩固無瑕義比恩情永相映每將鑒面兼鑒心鑒來不輟情逾深君非結心空結帶結處尚新恩已背開簾覽鏡悲難語對面相看孟門阻掩匣徒慙雙鳳飛懸臺欲効孤鸞舞粧成持照尚當時只畏愁多遽變衰昔日照來人共許今朝照罷自生疑鏡上有塵猶可拂君恩詎肯無迴時","id":61878,"chapter":"卷四十五","chapternum":45,"title":"對鏡吟","titledesc":"","collection":"","collectiondesc":"","poemindex":89},{"author":"長孫佐輔","charstyle":"古體詩","content":"猿聲啾啾雁聲苦卷簾相對愁不語幾年客吳君在楚况送君歸我猶阻家書作得不忍封北風吹斷堦前雨","id":61879,"chapter":"卷四十五","chapternum":45,"title":"南中客舍對雨送故人歸北","titledesc":"","collection":"","collectiondesc":"","poemindex":90},{"author":"長孫佐輔","charstyle":"近體詩","content":"别中還夢别，悲後更生悲。\n覺夢俱千里，追尋難再期。\n翻思夢裏苦，却恨覺來遲。\n縱是非真事，何妨夢㑹時。\n","id":61880,"chapter":"卷四十五","chapternum":45,"title":"代别後夢别","titledesc":"","collection":"","collectiondesc":"","poemindex":91},{"author":"長孫佐輔","charstyle":"近體詩","content":"相見又相别，大江秋水深。\n悲歡一世事，去住兩鄉心。\n淅瀝籬下葉，凄清堦上琴。\n獨隨孤棹去，何處更同衾。\n","id":61881,"chapter":"卷四十五","chapternum":45,"title":"杭州秋日留别故友","titledesc":"","collection":"","collectiondesc":"","poemindex":92},{"author":"長孫佐輔","charstyle":"近體詩","content":"愁多不忍醒時别，想極還尋靜處行。\n誰遣同衾又分手，不如行路本無情。\n","id":61882,"chapter":"卷四十五","chapternum":45,"title":"别友人","titledesc":"","collection":"","collectiondesc":"","poemindex":93}]