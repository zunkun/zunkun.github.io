[{"author":"吕温","charstyle":"古體詩","id":14019,"chapter":"卷六十八","chapternum":68,"title":"奉勅祭南嶽","titledesc":"","content":"皇家禮赤帝謬獲司封域致齋紫葢下宿設祝融側鳴澗驚宵寐清猿遞時刻澡潔事夙興簪佩思盡飭危壇象岳趾秘殿翹翬翼登拜不遑顧酌獻皆累息贊道儀匪繁祝史詞甚直忽覺心魂悸如有精靈逼漠漠雲氣生森森杉柏黑風吹虚簫韻露洗寒玉色寂寞有至公馨香在明徳禮成謝邑吏駕言歸郡職憇桑訪蠶事遵疇課農力所願風雨時廻首瞻南極","collection":"","collectiondesc":"","poemindex":1},{"author":"吕温","charstyle":"古體詩","id":14020,"chapter":"卷六十八","chapternum":68,"title":"古興","titledesc":"","content":"越歐百鍊時楚卞三泣地二寳無人識千齡皆棄置空巖起白虹古獄生紫氣安得命世客直來開奧秘劍任刜鐘看玉從投火試必能絶疑惑然後論奇異","collection":"","collectiondesc":"","poemindex":2},{"author":"吕温","charstyle":"古體詩","id":14021,"chapter":"卷六十八","chapternum":68,"title":"岳陽懷古","titledesc":"","content":"晨飈發荆州落日到巴丘方知刳剡利可接鬼神遊二湖豁南浸九𣲖駛東流襟帶三千里盡在岳陽樓憶昔鬬羣雄此焉爭上游吳昌屯虎旅晉盛騖龍舟宋齊紛禍難梁陳成冦讐鐘鼓長震耀魚龍不得休風雲一蕭散功業忽如浮今日時無事空江滿白鷗","collection":"","collectiondesc":"","poemindex":3},{"author":"吕温","charstyle":"古體詩","id":14022,"chapter":"卷六十八","chapternum":68,"title":"同舍弟嵗暮寄晉州李六協律三十韻","titledesc":"","content":"古人猶悲秋况復嵗暮時急景廹流念窮陰結長悲陽烏下西嶺月鵲驚南枝攬衣歩霜砌倚杖臨氷池怳怳若有失悄悄良不怡忽聞晨起吟宛是同所思有美壯感激無何逺栖遲摧藏變化用掩抑扶揺姿時傑豈虚出天道信可欺巨川望汔濟寒谷待潛吹劍匣益精利玉韜寧磷緇戒哉輕沽諸待矣自寵之伊我抱微尚仲氏即心期討論自少小形影相差池比来胸中氣欲耀天下奇雲雨沛蕭艾煙閣雙萎蕤幾年困方枘一旦迷多岐道因窮理悟命以盡性知事去類絶絃時来如轉規伊吕偶然得孔孟徒爾爲早行多露悔强進觸藩羸功名豈身利仁義非我私萬物自身化一夫何驅馳不如任行吾安命審所宜勸君休感歎與予陶希夷明年郊天後慶澤嵗華滋曲水杏花雪香街青栁絲良時且暫歡罇酒聊共持閒過漆園叟醉看五陵兒寄言思隱處不久来相追","collection":"","collectiondesc":"","poemindex":4},{"author":"吕温","charstyle":"古體詩","id":14023,"chapter":"卷六十八","chapternum":68,"title":"道州觀野火","titledesc":"","content":"南風吹烈火焰焰燒楚澤陽景當晝連陰天半夜赤過處若彗掃來時如電激豈復辨蕭艾焉得分玉石蟲蛇盡爍爛虎兕出奔迫積穢一蕩除和氣始融液堯時既敬授禹稼斯肇迹遍生合穎禾大秀兩岐麥家有京坻詠人無溝洫慼若悟焚如功來嵗終受益","collection":"","collectiondesc":"","poemindex":5},{"author":"吕温","charstyle":"古體詩","id":14024,"chapter":"卷六十八","chapternum":68,"title":"登少陵原望秦中諸川太原王至徳妙用有水術因用感歎","titledesc":"","content":"少陵最髙處曠望及秋空羣山噴清源脉散秦川中荷鍤成雲雨由来非鬼工如何盛明代委棄傷幽風涇灞徒絡繹漆沮虚㑹同東流滔滔去沃野飛秋蓬大禹平水土吾人得其宗發機迴地勢運思與天通早欲獻奇䇿豐財叙西戎豈知年三十未識大明宫卷爾出岫雲追吾入㝠鴻無為學驚俗狂醉哭途窮","collection":"","collectiondesc":"","poemindex":6},{"author":"吕温","charstyle":"古體詩","id":14025,"chapter":"卷六十八","chapternum":68,"title":"風詠","titledesc":"","content":"微風生青蘋習習出金塘輕揺深林翠靜獵幽徑芳掩抑時未來鴻毛亦無傷一朝乘嚴氣萬里號清霜北走摧鄧林東去落扶桑掃却垂天雲澄清無私光悠然返空寂晏海通舟航","collection":"","collectiondesc":"","poemindex":7},{"author":"吕温","charstyle":"古體詩","id":14026,"chapter":"卷六十八","chapternum":68,"title":"上官昭容書樓歌〈貞元十四年友人崔元亮於東都買得研神記一卷有昭容列名書縫處因用感歎而作是歌〉","titledesc":"","content":"漢家媫妤唐昭容工詩能賦千載同自言才藝是天真不服丈夫勝婦人歌闌舞罷間無事縱恣優游弄文字玉樓寳架中天居緘奇秘異萬卷餘水精編帙緑鈿軸雲母𢷬紙黃金書風飄花露清旭時綺窓髙掛紅綃帷香囊盛煙繡結絡翠羽拂案青琉璃吟披嘯卷終無巳皎皎淵機破研理詞縈綵翰紫鸞廻思耿寥天碧雲起碧雲起心悠哉境深轉苦坐自催金梯珠履聲一斷瑶堦日夜生青苔青苔閟僊關曾比羣玉山神仙杳何許遺迹滿人間君不見洛陽南市賣書肆有人買得研神記紙上香多蠧不成昭容題處猶分明令人惆悵難為情","collection":"","collectiondesc":"","poemindex":8},{"author":"吕温","charstyle":"近體詩","id":14027,"chapter":"卷六十八","chapternum":68,"title":"蕃中拘留嵗餘廻至隴右先寄城中親故","titledesc":"","content":"蓬轉星霜改蘭陔色養違窮泉百死别絶域再生歸鏡數成絲髮囊收抆血衣酬恩有何力秖棄一毛微","collection":"","collectiondesc":"","poemindex":9},{"author":"吕温","charstyle":"近體詩","id":14028,"chapter":"卷六十八","chapternum":68,"title":"喜儉北至送宗禮南行","titledesc":"","content":"洞庭舟始泊桂江帆又開魂從㑹處斷愁向笑中來惝怳看殘景殷勤祝此杯衡陽刷羽待成取一行廻","collection":"","collectiondesc":"","poemindex":10},{"author":"吕温","charstyle":"近體詩","id":14029,"chapter":"卷六十八","chapternum":68,"title":"道州途即事","titledesc":"","content":"零桂佳山水營陽舊日同經途看不暇遇境説難窮叠障青時合澄湘漫處空舟移明鏡裏路入畫屏中巗壑千家接松蘿一徑通漁燈生縹緲犬吠隔葱蘢戲鳥留餘翠幽花悦晚紅光翻沙瀨日香散橘園風信美非吾土分憂屬賤躬守愚資地僻䘏隱望年豐且保心能靜那求政必工課終如免戾歸養洛城東","collection":"","collectiondesc":"","poemindex":11},{"author":"吕温","charstyle":"近體詩","id":14030,"chapter":"卷六十八","chapternum":68,"title":"白雲起封中詩〈題中用韻六十字成〉","titledesc":"","content":"封開白雲起漢帝坐齋宫望在泥金上疑生秘玉中攢柯初繚繞布葉漸䝉蘢日觀祥光合天門瑞氣通無心似出岫有勢欲凌風倘遣成膏澤從兹遍太空","collection":"","collectiondesc":"","poemindex":12},{"author":"吕温","charstyle":"近體詩","id":14031,"chapter":"卷六十八","chapternum":68,"title":"夏日題尋真觀李寛中秀才書院","titledesc":"","content":"閒院開軒笑語闌江山併入一壺寛微風但覺杉香滿烈日方知竹氣寒披卷最宜生白室吟詩好就歩虚壇願君此地攻文字如煉仙家九轉丹","collection":"","collectiondesc":"","poemindex":13},{"author":"吕温","charstyle":"近體詩","id":14032,"chapter":"卷六十八","chapternum":68,"title":"經河源軍漢邨作","titledesc":"","content":"行行忽到舊河源城外千家作漢邨樵採未侵征虜墓耕耘猶就破羌屯金湯天險長全設伏臘華風亦暗存暫住單車空下淚有心無力復何言","collection":"","collectiondesc":"","poemindex":14},{"author":"吕温","charstyle":"近體詩","id":14033,"chapter":"卷六十八","chapternum":68,"title":"劉郎浦口號","titledesc":"","content":"吳蜀成婚此水潯明珠歩障屋黃金誰將一女輕天下欲換劉郎鼎峙心","collection":"","collectiondesc":"","poemindex":15},{"author":"吕温","charstyle":"近體詩","id":14034,"chapter":"卷六十八","chapternum":68,"title":"貞元十四年旱甚見權門移芍藥","titledesc":"","content":"綠原青壠漸成塵汲井開園日日新四月帶花移芍藥不知憂國是何人","collection":"","collectiondesc":"","poemindex":16},{"author":"鮑溶","charstyle":"古體詩","id":14035,"chapter":"卷六十八","chapternum":68,"title":"羽林行","titledesc":"","content":"朝出羽林宫入叅雲臺議獨請萬里行不奏和親事君王重年少深納開邊利寶馬雕玉鞍一朝從萬騎煌煌都門外祖帳光七貴歌鐘樂行軍雲物慘别地簫笳整部曲幢葢動郊次臨風親戚懷滿袖兒女淚行行復何贈長劍報恩字","collection":"","collectiondesc":"","poemindex":17},{"author":"鮑溶","charstyle":"古體詩","id":14036,"chapter":"卷六十八","chapternum":68,"title":"織婦詞","titledesc":"","content":"百日織綵絲一朝停杼機機中有雙鳳化作天邊衣使人馬如風誠不阻音徽影響隨羽翼雙雙繞君飛行人豈願行不怨不知歸所怨天盡處何人見光輝","collection":"","collectiondesc":"","poemindex":18},{"author":"鮑溶","charstyle":"古體詩","id":14037,"chapter":"卷六十八","chapternum":68,"title":"怨詩","titledesc":"","content":"女蘿寄松栢綠蔓花綿綿三五定君婚結髮早移天肅肅羔雁禮泠泠琴瑟篇恭承采蘩祀敢效同車賢皎日不留景良時如逝川愁心忽移愛花貌無歸妍翠袖洗朱粉碧階封綺錢新人易如玉廢瑟難為絃寄羨舜華木榮君香閣前豈無揺落苦貴與根蒂連希君舊光景照妾薄暮年","collection":"","collectiondesc":"","poemindex":19},{"author":"鮑溶","charstyle":"古體詩","id":14038,"chapter":"卷六十八","chapternum":68,"title":"秋思","titledesc":"","content":"朔風吹雁翼逺别無人鄉君近雁來處幾回斷君腸昔奉千日書撫心怨星霜無書又千日世路重茫茫燕國有佳麗蛾睂富春光自然君歸晚花落君空堂君其謂不然歲晚雙鴛鴦\n顧兔蝕殘月幽光不如星女兒晚事夫顔色同秋螢秋日邊馬嘶武夫不遑寧燕歌易水怨劍舞蛟龍腥風折連枝樹水翻無蒂萍立身多門戸何必燕山銘生世不如鳥雙雙比翼翎","collection":"","collectiondesc":"","poemindex":20},{"author":"鮑溶","charstyle":"古體詩","id":14039,"chapter":"卷六十八","chapternum":68,"title":"岐路","titledesc":"","content":"北風送微寒徒侣勤逺程憂人席不暖殘月馬上明飄飄岐路間長見日初生重嶂曉色淺疎猿寒啼清人間多岐路常恐終身行回見四方人車輪無留聲空谷亦堪隠下田非嬾耕古人有遺訓飽食非親榮我生禮義鄉少小見太平賢聖猶羇旅况復非其名","collection":"","collectiondesc":"","poemindex":21},{"author":"鮑溶","charstyle":"古體詩","id":14040,"chapter":"卷六十八","chapternum":68,"title":"秋日山中寄懷李端公益","titledesc":"","content":"舊事與日逺秋花依舊香前年繡衣客此節過此堂侍臣不自髙笑解繡衣裳眠雲有餘意入鳥不亂行我恐雲嵐色損君鞍馬光君言此何言明日皆異鄉明日非今日山下道路長一從下山來天地再炎涼此中㑹難得夢君馬玄黃","collection":"","collectiondesc":"","poemindex":22},{"author":"鮑溶","charstyle":"古體詩","id":14041,"chapter":"卷六十八","chapternum":68,"title":"采蓮曲二首","titledesc":"","content":"弄舟朅來南塘水蓮葉映身摘蓮子暑衣鮮淨鴛鴦喜作浪舞花驚不起殷勤䕶惜纖纖指水菱初熟多新刺採蓮朅來水無風蓮潭如鏡船如龍夏衫短袖交斜紅艷歌笑鬬新芙蓉戲魚來往蓮花東","collection":"","collectiondesc":"","poemindex":23},{"author":"鮑溶","charstyle":"古體詩","id":14042,"chapter":"卷六十八","chapternum":68,"title":"鳴雁行","titledesc":"","content":"七月朔方雁心苦聨影翻空落南土八月江南陰復晴浮雲繞天難夜行羽翼勞痛心虚驚一聲相呼百處鳴楚童夜宿煙波測沙上布羅連草色月暗風悲欲下難不知何處容棲息楚童何為傷我身爾不曾作逺行人江南羽族本不少寧得網羅此客鳥","collection":"","collectiondesc":"","poemindex":24},{"author":"鮑溶","charstyle":"古體詩","id":14043,"chapter":"卷六十八","chapternum":68,"title":"李夫人歌","titledesc":"","content":"璿閨羽帳華燭陳方士夜降夫人神葳㽔半露芙蓉色窈窕將期環珮身麗如三五月可望難親近顰黛含悽竟不言春思秋怨誰能問欲求巧笑如生時歌塵在空瑟御絲神來未及夢相見帝比初亡心更悲愛之欲其生又死東流萬代無回水宫漏丁丁夜向晨煙銷霧散愁方士","collection":"","collectiondesc":"","poemindex":25},{"author":"鮑溶","charstyle":"古體詩","id":14044,"chapter":"卷六十八","chapternum":68,"title":"采葛行","titledesc":"","content":"春溪幾回葛花黃黄麝引子山山香蠻女不惜手足損鈎刀一一牽葛長葛絲茸茸春雪體深澗擇泉清處洗殷勤十指蠶吐絲當窗嫋嫋聲髙機織成一疋無一兩供進天子五月衣水晶夏殿開涼戸氷山繞座猶難御衣親玉體又何如杳然獨對秋風曙鏡湖女兒嫁鮫人鮫綃逼肖色不分吳中角簟泛清水揺曳勝被三素雲自兹貢薦無人惜那敢更爭龍手跡蠻女將來海市頭賣與嶺南貧估客","collection":"","collectiondesc":"","poemindex":26},{"author":"鮑溶","charstyle":"古體詩","id":14045,"chapter":"卷六十八","chapternum":68,"title":"採珠行","titledesc":"","content":"東方暮空海面平驪龍弄珠燒月明海人驚窺水底火百寶錯落隨龍行浮心一夜生姦見月質龍軀看幾遍擘波下去忘此身迢迢謂海無靈神海宫正當龍睡重昨夜孤光今得弄河伯空憂水府貧天吳不敢相驚動一團氷容掌上清四面人入光中行騰華乍揺白日影銅鏡萬古羞爲靈海邊老翁怨狂子抱珠哭向無底水一富何須龍頷前千金幾塟魚腹裏鱗蟲變化回陰陽填海破山無景光捬心髣髴失珠意此土為爾離農桑飲風衣日亦飽暖老翁擲却同雞卵","collection":"","collectiondesc":"","poemindex":27},{"author":"鮑溶","charstyle":"近體詩","id":14046,"chapter":"卷六十八","chapternum":68,"title":"薦氷","titledesc":"","content":"西陸宜先啟春寒寢廟清厯官分氣𠉀天子薦精誠已辨瑶池色如和玉佩鳴禮餘神轉肅曙後月殘明雅合霜容潔非同雪體輕空憐一掬水珍重此時情","collection":"","collectiondesc":"","poemindex":28},{"author":"鮑溶","charstyle":"近體詩","id":14047,"chapter":"卷六十八","chapternum":68,"title":"人日陪宣州范中丞傳正范侍御傳貞宴東風亭","titledesc":"","content":"人日春風綻早梅謝家兄弟看花來吳姬對客歌千曲秦女留人酒百杯絲柳向空初宛轉玉山看日漸徘徊流光易去歡難得莫厭頻頻上此臺","collection":"","collectiondesc":"","poemindex":29},{"author":"鮑溶","charstyle":"近體詩","id":14048,"chapter":"卷六十八","chapternum":68,"title":"山居","titledesc":"","content":"窈窕垂蘿澗䝉茸采葛花鴛鴦憐碧水照影舞金沙","collection":"","collectiondesc":"","poemindex":30},{"author":"鮑溶","charstyle":"近體詩","id":14049,"chapter":"卷六十八","chapternum":68,"title":"酬范侍御","titledesc":"","content":"雲髻鳳文鈿對君歌少年萬金酬一顧莫惜十千錢玉管傾杯樂春園鬬草情野花無限意處處逐人行聞道中山酒一杯千日醒黃鶯似傳語勸酒太丁寧紅袂歌聲起因君始得聞黄昬小垂手與我駐浮雲","collection":"","collectiondesc":"","poemindex":31},{"author":"鮑溶","charstyle":"近體詩","id":14050,"chapter":"卷六十八","chapternum":68,"title":"懷僊詞","titledesc":"","content":"閬峯綺閣幾千丈瑶水西流十二城曾見周靈王太子碧桃花下自吹笙","collection":"","collectiondesc":"","poemindex":32},{"author":"鮑溶","charstyle":"近體詩","id":14051,"chapter":"卷六十八","chapternum":68,"title":"漢宫辭","titledesc":"","content":"月映東窓似玉輪未央前殿絶聲塵宫槐花落西風起鸚鵡驚寒夜喚人","collection":"","collectiondesc":"","poemindex":33},{"author":"鮑溶","charstyle":"近體詩","id":14052,"chapter":"卷六十八","chapternum":68,"title":"隋宫","titledesc":"","content":"栁塘煙起日西斜竹浦風廻雁弄沙煬帝春遊古城在壞宫芳草滿人家","collection":"","collectiondesc":"","poemindex":34},{"author":"鮑溶","charstyle":"近體詩","id":14053,"chapter":"卷六十八","chapternum":68,"title":"贈楊錬師","titledesc":"","content":"紫煙衣上繡春雲清隠山書小篆文明月在天將鳳管夜深吹向玉晨君\n道士夜誦蘂珠經白鶴下繞香煙聴夜移經盡人上鶴仙風吹入秋㝠㝠","collection":"","collectiondesc":"","poemindex":35},{"author":"鮑溶","charstyle":"近體詩","id":14054,"chapter":"卷六十八","chapternum":68,"title":"索王播侍御蜀牋","titledesc":"","content":"蜀川牋紙綵雲初聞説王家最有餘野客思將池上學練裙紅葉不堪書","collection":"","collectiondesc":"","poemindex":36},{"author":"鮑溶","charstyle":"近體詩","id":14055,"chapter":"卷六十八","chapternum":68,"title":"送僧遊天台","titledesc":"","content":"身非居士常多病心愛空王稍覺閒師問寄禪何處所浙南青翠沃州山","collection":"","collectiondesc":"","poemindex":37},{"author":"鮑溶","charstyle":"近體詩","id":14056,"chapter":"卷六十八","chapternum":68,"title":"吳中夜别","titledesc":"","content":"楚客秋思著黃葉吳姬夜歌停碧雲聲盡鐙前各流淚水天凉冷雁離羣","collection":"","collectiondesc":"","poemindex":38},{"author":"張仲素","charstyle":"近體詩","id":14057,"chapter":"卷六十八","chapternum":68,"title":"天馬詞","titledesc":"","content":"天馬初從渥水來郊歌曾唱得龍媒不知王塞沙中路苜蓿殘花幾處開\n躞蹀宛駒齒未齊摐金噴玉向風嘶來時行盡金河道獵獵輕風在碧蹄","collection":"","collectiondesc":"","poemindex":39},{"author":"張仲素","charstyle":"近體詩","id":14058,"chapter":"卷六十八","chapternum":68,"title":"閨人思","titledesc":"","content":"愁見遊空百丈絲春風惹斷更傷離閒花落徧蒼苔地盡日無人誰得知","collection":"","collectiondesc":"","poemindex":40},{"author":"張仲素","charstyle":"近體詩","id":14059,"chapter":"卷六十八","chapternum":68,"title":"秋閨怨","titledesc":"","content":"桂魄初生秋露微輕羅已薄未更衣銀筝夜久殷勤弄心怯空房不忍歸","collection":"","collectiondesc":"","poemindex":41},{"author":"張仲素","charstyle":"近體詩","id":14060,"chapter":"卷六十八","chapternum":68,"title":"秋夜曲","titledesc":"","content":"丁丁漏永夜何長漫漫輕雲露月光秋逼暗蟲通夕響征衣未寄莫飛霜\n碧窓斜月藹清輝愁聴寒螿淚濕衣夢裏分明見關塞不知何路向金微\n秋天一夜靜無雲斷續鴻聲到曉聞欲寄征人問消息居延城外又移軍\n博山沉燎絶餘香蘭燼金檠怨夜長爲問青青河畔草幾回經雨復經霜","collection":"","collectiondesc":"","poemindex":42},{"author":"張仲素","charstyle":"近體詩","id":14061,"chapter":"卷六十八","chapternum":68,"title":"燕子樓詩〈按白樂天序云此詩張仲素為關盼盼作也應屬仲素但諸刻屬關故兩存之〉","titledesc":"","content":"樓上殘燈伴曉霜獨眠人起合歡牀相思一夜情多少地角天涯不是長\n北邙松栢鎖愁烟燕子樓中思悄然自埋劍履歌塵散紅袖香消巳十年\n適看鴻雁岳陽回又覩玄禽逼社來瑶瑟玉簫無意緒任從蛛網任從灰","collection":"","collectiondesc":"","poemindex":43},{"author":"段文昌","charstyle":"近體詩","id":14062,"chapter":"卷六十八","chapternum":68,"title":"題武擔寺西臺","titledesc":"","content":"秋天如鏡空樓閣盡玲瓏水暗餘霞外山明落照中鳥行看漸逺松韻聴難窮今日登臨意多歡語笑同","collection":"","collectiondesc":"","poemindex":44},{"author":"段文昌","charstyle":"近體詩","id":14063,"chapter":"卷六十八","chapternum":68,"title":"晚夏登張儀樓呈院中諸公","titledesc":"","content":"重樓窓戸開四望斂烟埃逺岫林端出清波城下迴乍疑蟬韻促稍覺雪風來併起鄉闗思銷憂在酒杯","collection":"","collectiondesc":"","poemindex":45},{"author":"嚴休復","charstyle":"近體詩","id":14064,"chapter":"卷六十八","chapternum":68,"title":"唐昌觀玉蘂花","titledesc":"","content":"終日齋心禱玉宸魂銷目斷未逢真不如滿樹瓊瑶蕊笑對藏花洞裏人\n羽車潛下玉龜山塵世何人覩蕣顔惟有無情枝上雪好風吹綴綠雲鬟〈元和中揚州唐昌觀玉蕊花盛開見一女子從以二女冠三小僕直造花所佇立良久命小童折花數枝謂黃冠者曰曩有玉峯之期自此可以行矣行百許步遂不復見休復有詩元微之白樂天皆有和詩云〉","collection":"","collectiondesc":"","poemindex":46},{"author":"李涉","charstyle":"古體詩","id":14065,"chapter":"卷六十八","chapternum":68,"title":"鷓鴣詞","titledesc":"","content":"湘江煙水深沙岸隔楓林何處鷓鴣飛日斜斑竹陰二女虚垂淚三閭枉自沉惟有鷓鴣啼獨傷行客心越岡連越井越鳥更南飛何處鷓鴣啼夕烟東嶺歸嶺外行人少天涯北客稀鷓鴣啼别處相對淚沾衣","collection":"","collectiondesc":"","poemindex":47},{"author":"李涉","charstyle":"古體詩","id":14066,"chapter":"卷六十八","chapternum":68,"title":"六嘆〈并序選二首〉","titledesc":"五噫四愁九歌七啟皆創文者立意之終絶其數而名之也清江白雲孤山逺嶼皆得時之人吟咏性情耳余無暇於是焉窮居歲陰偶懷無悰因追感聞見成文六篇目曰六歎懼質文之不備復何全於比興乎錄之私齋以示同道格韻枯缺多慙見知","content":"深院梧桐夾金井上有轆轤青絲索美人清晝汲寒泉寒泉欲上銀瓶落迢迢碧甃千餘尺竟日倚䦨空嘆息惆悵不來照明鏡却掩洞房花寂寂\n綺幙香風翡翠車清明獨傍芙蓉渠上有雲鬟洞仙女垂羅掩縠烟中語風月頻驚桃李時滄波久别鴛鴦侣欲傳一札孤飛翼山長水逺無消息却鏁重門一院深半夜空庭明月色","collection":"","collectiondesc":"","poemindex":48},{"author":"李涉","charstyle":"古體詩","id":14067,"chapter":"卷六十八","chapternum":68,"title":"春山三朅來","titledesc":"","content":"釣魚朅來春日暖松溪不厭舟行緩野竹初栽碧玉長澄潭欲下青絲短昔人避地兼避仇暮栖雲外身悠悠我今無事亦如此赤鯉忽到長竿頭汎汎隨波凡幾里碧莎如烟沙似砥瘦壁橫空怪石危山花鬬石禽爭水有時帶月歸扣舷身閒自是漁家仙\n山上朅來採新茗新花亂發前山頂瓊英動揺鐘乳碧叢叢髙下隨崖嶺未必蓬萊有仙藥能向鼎中雲漠漠越甌遥見裂鼻香欲覺身輕騎白鶴\n採藥朅來藥苗盛藥生只傍行人徑世人重耳不重目指似藥苖心不足野客住山三十載妻兒共寄浮雲外小男學語便分别已辨君臣知配匹都市廣長開大舖疾來求者多相悮見説韓康舊姓名識之不識先相怒","collection":"","collectiondesc":"","poemindex":49},{"author":"李涉","charstyle":"古體詩","id":14068,"chapter":"卷六十八","chapternum":68,"title":"寄荆娘寫真","titledesc":"","content":"章華臺南莎草齊長河柳色連金堤青樓曈曨曙光蚤梨花滿巷鸎新啼章臺玉顔年十六小來能唱西凉曲教坊大使久知名郢上詞人歌不足少年才子心相許夜夜髙唐夢雲雨五銖香帔結同心三寸紅箋替傳語緣池並戲雙鴛鴦田田翠葉紅蓮香百年恩愛兩相許一日不見生愁腸上清仙女徴遊伴欲從湘靈住河漢只愁陵谷變人寰空歎桑田歸海岸願分精魄定形影永似銀壺掛金井召得丹青絶世工寫真與身真相同忽然相對兩不語疑是妝成來鏡中豈期人願天不違雲軿却駐從山歸畵圖封裹寄箱篋洞房艷艷生光輝良人翻作東飛翼却遣江頭問消息經年不得一封書翠幕雲軿遶空壁結客有少年名總身姓江征帆三十里前月發豫章知我别時言識我馬上郎恨無羽翼飛使我徒怨滄浪長開箧取畫圖寄我形影與客將如今憔悴不相似恐君重見生悲傷蒼梧九疑在何處斑斑竹淚連瀟湘","collection":"","collectiondesc":"","poemindex":50},{"author":"李涉","charstyle":"近體詩","id":14069,"chapter":"卷六十八","chapternum":68,"title":"桺枝詞","titledesc":"","content":"錦池江上栁垂橋風引蟬聲送寂寥不必如絲千萬縷只禁離恨兩三條","collection":"","collectiondesc":"","poemindex":51},{"author":"李涉","charstyle":"近體詩","id":14070,"chapter":"卷六十八","chapternum":68,"title":"竹枝歌","titledesc":"","content":"十二山晴花盡開楚宫雙闕對陽臺細腰爭舞君王醉白日秦兵江上來","collection":"","collectiondesc":"","poemindex":52},{"author":"李涉","charstyle":"近體詩","id":14071,"chapter":"卷六十八","chapternum":68,"title":"竹裏","titledesc":"","content":"竹裏編茅倚石根竹莖疎處見前村閒眠盡日無人到自有春風爲掃門","collection":"","collectiondesc":"","poemindex":53},{"author":"李涉","charstyle":"近體詩","id":14072,"chapter":"卷六十八","chapternum":68,"title":"題招隠寺即戴顒舊宅","titledesc":"","content":"兩崖古樹千般色一井寒泉數丈氷欲問前朝戴居士野烟秋草是丘陵","collection":"","collectiondesc":"","poemindex":54},{"author":"李涉","charstyle":"近體詩","id":14073,"chapter":"卷六十八","chapternum":68,"title":"過湖州妓宋態宜","titledesc":"","content":"曾識雲仙至小時芙蓉頭上綰青絲當時驚覺髙唐夢惟有而今宋玉知\n陵陽夜㑹使君筵解語花枝出眼前一從明月西沉海不見嫦娥二十年〈紀事云涉至揚州一女子拜且泣問之曰態宜也故吴興劉員外全白之愛姬劉李有昔年之分因贈詩〉","collection":"","collectiondesc":"","poemindex":55},{"author":"李涉","charstyle":"近體詩","id":14074,"chapter":"卷六十八","chapternum":68,"title":"贈夜客","titledesc":"","content":"暮雨蕭蕭江上村綠林豪客夜知聞他時不用相廻避世上如今半是君〈涉嘗過九江至皖口遇盜問何人從者曰李博士也其豪首曰若是李涉博士不用剽奪久聞詩名願題一篇足矣涉遂題此絶贈之 范攄雲溪友議云李彚征常客遊閩越至循州冒雨求宿或指韋氏莊居韋氏杖履迎賓年八十餘自稱曰野人韋思明留之累夕談論諸家之作次及李涉主人酷稱善已而愀然變色曰老身弱齡不肖遊浪江湖為不平事後遇之䝉簡我詩感而改節隠此經今一紀矣李既云亡追惋持觴而醉與彚征各舉涉他詩十數篇而别去乾符辛丑攄客雲川彚征所述也〉","collection":"","collectiondesc":"","poemindex":56},{"author":"李涉","charstyle":"近體詩","id":14075,"chapter":"卷六十八","chapternum":68,"title":"晚泊潤州聞角","titledesc":"","content":"江城吹角水茫茫曲引邊聲怨思長驚起暮天沙上雁海門斜去兩三行","collection":"","collectiondesc":"","poemindex":57}]