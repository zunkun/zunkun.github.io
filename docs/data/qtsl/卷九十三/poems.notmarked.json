[
  {
    "id": 66011,
    "uid": "poem-93-23",
    "chapter": "卷九十三",
    "chapternum": 93,
    "charstyle": "近體詩",
    "title": "歸紫閣下",
    "titledesc": "",
    "collection": "",
    "collectiondesc": "",
    "poemindex": 23,
    "author": "韓偓",
    "content": "一笈㩦歸紫閣峰馬蹄閒慢水溶溶黄昏後見山田火朧<月悤>時聞縣郭鐘瘦竹迸生僧坐石野藤纒殺鶴翹松釣磯自别經秋雨長得莓苔更幾重"
  },
  {
    "id": 66063,
    "uid": "poem-93-75",
    "chapter": "卷九十三",
    "chapternum": 93,
    "charstyle": "古體詩",
    "title": "春晝",
    "titledesc": "",
    "collection": "香奩集",
    "collectiondesc": "偓自序曰余溺章句信有年矣誠知非丈夫所為不能忘情天所賦也自庚辰辛巳之際迄辛丑庚子之間所著歌詩不啻千首其間以綺麗得意者亦數百篇徃徃在士大夫之口或樂工配入聲律粉牆椒壁斜行小字竊咏者不可勝計大盜入關緗帙都墜遷徙不常厥居求生草莽之中豈復以吟諷為意或天涯逢舊識或避地遇故人醉咏之暇時及拙唱自爾鳩輯復得百篇不忍棄捐隨時編録遐思宫體未敢稱庾信攻文却誚玉臺何必倩徐陵作序麤得捧心之態幸無折齒之慚栁巷青樓未嘗糠粃金閨繡户始預風流咀五色之靈芝香生九竅咽三危之瑞露春動七情如有責其不經亦望以功掩過翰林學士承㫖行尚書户部侍郎知制誥韓偓序\n石林葉氏曰世傳香奩集江南韓熙載所為誤沈存中筆談又謂漢相和凝所為後貴惡其側艶嫁名於偓亦非也余家有唐吳融詩一集其中有和韓致堯無題三首與香奩集中無題韻正同而偓序中亦具載其事又余曽在温陵於偓裔孫埛處見偓親書所作詩一卷雖紙墨昏淡而字畫宛然其裊娜多情春盡等詩多在卷中此可驗矣偓富於才情詞致婉麗能道人意外事固非凝所及據北夢瑣言云凝少年好為小詞令布於汴洛洎作相專令人收拾焚毁契丹入冦號為曲子相公然則凝雖有集名香奩與偓同乃浮艶小詞耳安得便以今世所行香奩集為凝作耶",
    "poemindex": 75,
    "author": "韓偓",
    "content": "春融艶艶大醉陶陶漏添遲日箭減良宵藤垂㦸户栁拂浮橋簾幙燕子池塘伯勞膚清臂瘦衫薄香銷楚殿衣窄南朝髻髙河南縣逺清波地遥絲纒露泣各自無憀"
  },
  {
    "id": 66076,
    "uid": "poem-93-88",
    "chapter": "卷九十三",
    "chapternum": 93,
    "charstyle": "近體詩",
    "title": "第四倒押前韻",
    "titledesc": "",
    "collection": "香奩集",
    "collectiondesc": "偓自序曰余溺章句信有年矣誠知非丈夫所為不能忘情天所賦也自庚辰辛巳之際迄辛丑庚子之間所著歌詩不啻千首其間以綺麗得意者亦數百篇徃徃在士大夫之口或樂工配入聲律粉牆椒壁斜行小字竊咏者不可勝計大盜入關緗帙都墜遷徙不常厥居求生草莽之中豈復以吟諷為意或天涯逢舊識或避地遇故人醉咏之暇時及拙唱自爾鳩輯復得百篇不忍棄捐隨時編録遐思宫體未敢稱庾信攻文却誚玉臺何必倩徐陵作序麤得捧心之態幸無折齒之慚栁巷青樓未嘗糠粃金閨繡户始預風流咀五色之靈芝香生九竅咽三危之瑞露春動七情如有責其不經亦望以功掩過翰林學士承㫖行尚書户部侍郎知制誥韓偓序\n石林葉氏曰世傳香奩集江南韓熙載所為誤沈存中筆談又謂漢相和凝所為後貴惡其側艶嫁名於偓亦非也余家有唐吳融詩一集其中有和韓致堯無題三首與香奩集中無題韻正同而偓序中亦具載其事又余曽在温陵於偓裔孫埛處見偓親書所作詩一卷雖紙墨昏淡而字畫宛然其裊娜多情春盡等詩多在卷中此可驗矣偓富於才情詞致婉麗能道人意外事固非凝所及據北夢瑣言云凝少年好為小詞令布於汴洛洎作相專令人收拾焚毁契丹入冦號為曲子相公然則凝雖有集名香奩與偓同乃浮艶小詞耳安得便以今世所行香奩集為凝作耶",
    "poemindex": 88,
    "author": "韓偓",
    "content": "白〈一作查〉下歸同路烏衣枉作鄰珮聲猶隔箔香氣巳迎人酒勸杯須滿書羞字不勻歌憐黄竹怨味實碧桃珍剪燭非良筞當關是要津東阿初渡洛楊惲舊家秦粉化横波溢衫輕曉霧春鵶黄雙鳯翅麝月半魚鱗别袂翻如浪廻腸轉似輪後期纔注脚前事又含嚬縦有才難詠寧無畵逼真天香聞更有瓊樹見長新鬬草長更僕迷鬮悞達晨嗅花判不得檀注惹芳塵"
  }
]