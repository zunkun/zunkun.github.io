[{"author":"張說","charstyle":"古體詩","id":57888,"chapter":"卷八","chapternum":8,"title":"送王光庭","titledesc":"","content":"同居洛陽陌經日嬾相求及爾江湖去念别悵悠悠楚雲眇羇翼海月倦行舟愛而不可見徒嗟芳嵗流","collection":"","collectiondesc":"","poemindex":1},{"author":"張說","charstyle":"古體詩","id":57889,"chapter":"卷八","chapternum":8,"title":"寄姚司馬","titledesc":"","content":"共君春種𤓰本期清夏暑𤓰成人已去失望將誰語裛露摘香園感味懷心許偶逢西風便因之寄鄂渚","collection":"","collectiondesc":"","poemindex":2},{"author":"張說","charstyle":"古體詩","id":57890,"chapter":"卷八","chapternum":8,"title":"代書答姜七崔九","titledesc":"","content":"婀娜金閨樹離披野田草雖殊兩地榮幸共三春好花殊鳥飛處葉鏤蟲行道真心獨感人惆悵令人老","collection":"","collectiondesc":"","poemindex":3},{"author":"張說","charstyle":"古體詩","id":57891,"chapter":"卷八","chapternum":8,"title":"江路憶郡","titledesc":"","content":"霿歛江早明星翻漢將没卧聞峽猿響起視榜人發倚棹攀岸篠憑船弄波月水宿厭洲渚晨光屢揮忽林澤來不窮烟波去無歇結思笙竽里揺情遊俠窟年貌不暫留歡愉及玄髪雲濤戀山海禽馬懐燕越自非行役人安知慕城闕","collection":"","collectiondesc":"","poemindex":4},{"author":"張說","charstyle":"古體詩","id":57892,"chapter":"卷八","chapternum":8,"title":"岳州作","titledesc":"","content":"夜夢雲闕間從容簪履列朝遊洞庭上緬望京華絶潦收江未清火退山更熱重欷視欲醉懵滿氣如噎器㽜魚鼈腥衣㸃蚊䖟血髪白思益壯心玄用彌拙冠劍日苔蘚琴書坐廢撤唯有報恩字刻意長不滅","collection":"","collectiondesc":"","poemindex":5},{"author":"張說","charstyle":"古體詩","id":57893,"chapter":"卷八","chapternum":8,"title":"遊洞庭湖湘","titledesc":"","content":"緬邈洞庭岫葱䝉水霿色宛在太湖中可望不可即剖竹守窮渚開門對奇域城池自縶籠纓綬為徽纆靡日不思往經時始願克飛棹越溟波維舟恣攀陟䆗窱入雲步﨑嶇倚松息巖壇有鶴過壁字無人識滴石香乳溜垂崖靈草植玩幽輕霧阻討異忘曛逼寒沙際水平霜樹籠煙直空宫聞莫覩地道窺難測此處學金丹何人生羽翼誰傳九光要幾拜三仙職紫氣徒想像清潭長眇黙霓裳若有來覯我雲峰側","collection":"","collectiondesc":"","poemindex":6},{"author":"張說","charstyle":"古體詩","id":57894,"chapter":"卷八","chapternum":8,"title":"早霽南樓","titledesc":"","content":"山水佳新霽南樓翫初旭夜來枝半紅雨後洲全緑四運相終始萬形紛代續適臨青草湖再變黄鶯曲地穴穿東武江流下西蜀歌聞枉渚邅舞見長沙促心阻意徒馳神和生自足白髪悲上春知常謝先欲","collection":"","collectiondesc":"","poemindex":7},{"author":"張說","charstyle":"古體詩","id":57895,"chapter":"卷八","chapternum":8,"title":"石門墨山二山相連有禪堂道觀天下絶境","titledesc":"","content":"囷輪江上山近在華容縣常涉巴丘首天晴遥可見佳遊屢前諾芳月愆幽春及此符守移歡言臨道便既㩦賞心客復有送行掾竹徑入陰窅松崖上空蒨草共林一色雲與峰萬變探窺石門斷縁越沙澗轉兩山勢爭雄峰巘相顧盼藥妙靈仙寶境華巖壑選清都西淵絶金地東敞宴池果接園畦風煙邇臺殿髙尋去石頂曠覽天宇遍千山紛滿目百川豁對面騎來雲氣迎人去鳥聲戀長揖桃源士舉世同企羡","collection":"","collectiondesc":"","poemindex":8},{"author":"張說","charstyle":"古體詩","id":57896,"chapter":"卷八","chapternum":8,"title":"魏齊公元忠","titledesc":"","content":"齊公生人表逈天聞鶴唳清論早揣摩玄心晚超詣入相廟廊靜出軍沙漠霽見湥吕禄憂舉後陳平計甘心除君惡足以報先帝","collection":"五君詠","collectiondesc":"","poemindex":9},{"author":"張說","charstyle":"古體詩","id":57897,"chapter":"卷八","chapternum":8,"title":"蘇許公瓌","titledesc":"","content":"許公信國楨克美具瞻情百事資朝問三章廣世程處髙心不有臨節自為名朱户傳新㦸青松拱舊塋淒涼丞相府餘慶在元成〈王泠然為蘇頲上說書云相公五君詠云淒涼丞相府餘慶在元成蘇公一聞此詩移公于荆府積漸至相今蘇屈居益部公坐廟堂投木報瓊義將安在 泠然書又曰相公岳陽送别詩曰譙念三千里江潭一老翁今日忘往日之棲遲貪暮年之富貴乎〉","collection":"五君詠","collectiondesc":"","poemindex":10},{"author":"張說","charstyle":"古體詩","id":57898,"chapter":"卷八","chapternum":8,"title":"李趙公嶠","titledesc":"","content":"李公實神敏才華乃天授睦親何用心處貴不忘舊故事遵臺閣新詩冠宇宙在人忠所奉惡我誠將宥南浦去莫歸嗟嗟蔑孫秀","collection":"五君詠","collectiondesc":"","poemindex":11},{"author":"張說","charstyle":"古體詩","id":57899,"chapter":"卷八","chapternum":8,"title":"郭代公元振","titledesc":"","content":"代公舉鵬翼懸飛摩海霧志康天地屯適與雲雷遇興䘮一言決安危萬心注大勲書王府舛命淪江路勢傾北夏門哀靡東平樹","collection":"五君詠","collectiondesc":"","poemindex":12},{"author":"張說","charstyle":"古體詩","id":57900,"chapter":"卷八","chapternum":8,"title":"趙耿公彦昭","titledesc":"","content":"耿公山嶽秀才傑心亦妙鷙鳥峻標立哀玉扣清調協贊休明啓恩華日月照何意瑶臺雲風吹落江徼湘流下潯陽灑淚一投弔〈紀事云說謫岳州嘗鬱鬱不樂時宰以說機辨才畧互相排擯蘇頲方大用說與其父瓌善說因為五君詠以貽頲誡其使曰當𠉀忌日近暮送之是日近暮弔客至多說先公寮舊頲覽詩鳴咽流涕翼日對上大陳說忠正謇諤人望所屬不宜淪滯遐方上因降璽書勞問俄遷荆州長史因加甄叙〉","collection":"五君詠","collectiondesc":"","poemindex":13},{"author":"張說","charstyle":"古體詩","id":57901,"chapter":"卷八","chapternum":8,"title":"山夜聞鐘","titledesc":"","content":"夜卧聞夜鐘夜靜山更響霜風吹寒月䆗窱虚中上前聲既舂容後聲復晃盪聴之如可見尋之定無像信知本際空徒掛生滅想","collection":"","collectiondesc":"","poemindex":14},{"author":"張說","charstyle":"古體詩","id":57902,"chapter":"卷八","chapternum":8,"title":"冬日見牧牛人擔青草歸","titledesc":"","content":"塞上綿應折江南草可結欲持梅嶺花逺競榆闗雪日月無他照山川何頓别茍齊兩地心天問將安說","collection":"","collectiondesc":"","poemindex":15},{"author":"張說","charstyle":"古體詩","id":57903,"chapter":"卷八","chapternum":8,"title":"雜詩","titledesc":"","content":"抱薰心恒焦舉斾心恒揺天長地自久歡樂能幾朝君看西陵樹歌舞為誰嬌","collection":"","collectiondesc":"","poemindex":16},{"author":"張說","charstyle":"古體詩","id":57904,"chapter":"卷八","chapternum":8,"title":"離㑹曲","titledesc":"","content":"何處送客洛橋頭洛水汎汎中行舟可憐河樹葉萎㽔闗闗河鳥聲相思街鼓喧喧日將夕去棹歸軒兩相迫何人送客故人情故人今夜何處客","collection":"","collectiondesc":"","poemindex":17},{"author":"張說","charstyle":"古體詩","id":57905,"chapter":"卷八","chapternum":8,"title":"鄴都引","titledesc":"","content":"君不見曹公草創爭天禄羣雄睚眦相馳逐晝㩦壯士破堅陣夜接詞人賦華屋都邑繚繞西山陽桑榆汗漫漳河曲城郭為墟人代改但見西園明月在鄴傍髙塚多貴臣蛾眉𥊑睩共灰塵試上銅臺歌舞處唯有秋風愁殺人","collection":"","collectiondesc":"","poemindex":18},{"author":"張說","charstyle":"古體詩","id":57906,"chapter":"卷八","chapternum":8,"title":"城南亭作","titledesc":"","content":"珂馬朝歸連萬石矟門洞啓親迎客北堂珍重琥珀酒庭前列肆茱茰席長袖遲廻意緒多清商緩轉目騰波舊傳比翼侯家舞新出將雛主第歌漢家絳灌餘兵氣晉代浮虚安足貴正逢天下金鏡清偏加日飲醇醪意誰復遨遊不復歸閒庭莫畏不芳菲會待城南春色至竟將花柳拂羅衣","collection":"","collectiondesc":"","poemindex":19},{"author":"張說","charstyle":"近體詩","id":57907,"chapter":"卷八","chapternum":8,"title":"奉和聖製登驪山矚眺應制","titledesc":"","content":"寒山上半空臨眺盡寰中是日巡遊處晴光逺近同川明分渭氷樹暗辨新豐巖壑清音暮天歌起大風","collection":"","collectiondesc":"","poemindex":20},{"author":"張說","charstyle":"近體詩","id":57908,"chapter":"卷八","chapternum":8,"title":"奉和聖製幸白鹿觀應制","titledesc":"","content":"洞府寒山曲天遊日旰迴披雲看石鏡拂雪上金臺竹徑龍驂下松庭鶴轡來雙童還獻藥五色耀仙材","collection":"","collectiondesc":"","poemindex":21},{"author":"張說","charstyle":"近體詩","id":57909,"chapter":"卷八","chapternum":8,"title":"奉和聖製過寧王宅應制","titledesc":"","content":"進酒忘憂觀簫韶喜降臨帝堯敦族禮王季友兄心竹院龍鳴笛梧宫鳳遶林大風將小雅一字重千金","collection":"","collectiondesc":"","poemindex":22},{"author":"張說","charstyle":"近體詩","id":57910,"chapter":"卷八","chapternum":8,"title":"恩制賜食於麗正殿書院宴賦得林字","titledesc":"","content":"東壁圖書府西園翰墨林誦詩聞國政講易見天心位竊和羮重恩叨醉酒深緩歌春興曲情竭為知音","collection":"","collectiondesc":"","poemindex":23},{"author":"張說","charstyle":"近體詩","id":57911,"chapter":"卷八","chapternum":8,"title":"東都酺宴〈并序〉","titledesc":"先天元祀孟冬十月東都留守韋公夤奉聖朝述宣嘉㫖乃合洛京之五省招河伊之二縣將吏咸集佩章有序鏘鏘濟濟侃侃誾誾供張於興教之門式酺宴也原夫樂生於心非因結風之奏和達於氣無待陽春之節葢澤之所及也湥則情之所感者逺國家天地一統君臣百年朝榮舊徳之序賴賴先疇之業元化漸漬洪恩既久太上功徳不宰夏后命子之初皇帝孝理無為漢祖事親之日生堯舜於天屬見文武於同時前古未逢斯人何幸是日六樂振作萬舞苒弱鳥獸徘徊士女踴躍則知衆庶觀徳之所樂也㫖酒絡繹大庖燔炙芳溢風烟醉流阡陌又知衣冠之所適也由近而視逺萬國之慶皆然自明而察幽三靈之欣不接若夫吟詠徳澤播越人聲斯固雅頌之餘波政教之遺美凡我詞客安敢闕如賦詩展事垂列於後","content":"重華昇寶厯軒帝眇閒居政成天子孝俗返上皇初忘味因觀樂歡心寄合酺自憐疲馬意戀戀主恩餘","collection":"","collectiondesc":"","poemindex":24},{"author":"張說","charstyle":"近體詩","id":57912,"chapter":"卷八","chapternum":8,"title":"東都酺宴〈并序〉","titledesc":"先天元祀孟冬十月東都留守韋公夤奉聖朝述宣嘉㫖乃合洛京之五省招河伊之二縣將吏咸集佩章有序鏘鏘濟濟侃侃誾誾供張於興教之門式酺宴也原夫樂生於心非因結風之奏和達於氣無待陽春之節葢澤之所及也湥則情之所感者逺國家天地一統君臣百年朝榮舊徳之序賴賴先疇之業元化漸漬洪恩既久太上功徳不宰夏后命子之初皇帝孝理無為漢祖事親之日生堯舜於天屬見文武於同時前古未逢斯人何幸是日六樂振作萬舞苒弱鳥獸徘徊士女踴躍則知衆庶觀徳之所樂也㫖酒絡繹大庖燔炙芳溢風烟醉流阡陌又知衣冠之所適也由近而視逺萬國之慶皆然自明而察幽三靈之欣不接若夫吟詠徳澤播越人聲斯固雅頌之餘波政教之遺美凡我詞客安敢闕如賦詩展事垂列於後","content":"曉月調金闕朝暾對玉盤爭馳羣鳥散鬭伎百花團遇聖人知幸承恩物自歡洛橋將舉燭醉舞拂歸鞍","collection":"","collectiondesc":"","poemindex":25},{"author":"張說","charstyle":"近體詩","id":57913,"chapter":"卷八","chapternum":8,"title":"東都酺宴〈并序〉","titledesc":"先天元祀孟冬十月東都留守韋公夤奉聖朝述宣嘉㫖乃合洛京之五省招河伊之二縣將吏咸集佩章有序鏘鏘濟濟侃侃誾誾供張於興教之門式酺宴也原夫樂生於心非因結風之奏和達於氣無待陽春之節葢澤之所及也湥則情之所感者逺國家天地一統君臣百年朝榮舊徳之序賴賴先疇之業元化漸漬洪恩既久太上功徳不宰夏后命子之初皇帝孝理無為漢祖事親之日生堯舜於天屬見文武於同時前古未逢斯人何幸是日六樂振作萬舞苒弱鳥獸徘徊士女踴躍則知衆庶觀徳之所樂也㫖酒絡繹大庖燔炙芳溢風烟醉流阡陌又知衣冠之所適也由近而視逺萬國之慶皆然自明而察幽三靈之欣不接若夫吟詠徳澤播越人聲斯固雅頌之餘波政教之遺美凡我詞客安敢闕如賦詩展事垂列於後","content":"愷宴惟今席餘歡殊未窮入雲歌嫋嫋向日伎叢叢駛管催酣興留闗待曲終長安若為樂應與萬方同","collection":"","collectiondesc":"","poemindex":26},{"author":"張說","charstyle":"近體詩","id":57914,"chapter":"卷八","chapternum":8,"title":"道家三首奉敇撰","titledesc":"","content":"金壇啓曙闈真氣肅微微落月銜仙竇初霞拂羽衣香隨龍節下雲逐鳳簫飛暫往蓬萊戲千年始一歸","collection":"","collectiondesc":"","poemindex":27},{"author":"張說","charstyle":"近體詩","id":57915,"chapter":"卷八","chapternum":8,"title":"道家三首奉敇撰","titledesc":"","content":"窈窕流精觀深沈紫翠庭金奩調上藥寶案讀仙經作賦看神雨乗槎辨客星秖應謝人俗輕舉託雲軿","collection":"","collectiondesc":"","poemindex":28},{"author":"張說","charstyle":"近體詩","id":57916,"chapter":"卷八","chapternum":8,"title":"道家三首奉敇撰","titledesc":"","content":"道紀開中籙真官表上清焚香三鳥至鍊藥九仙成天上靈書下空中妙伎迎迎來出烟霧渺渺戲蓬瀛","collection":"","collectiondesc":"","poemindex":29},{"author":"張說","charstyle":"近體詩","id":57917,"chapter":"卷八","chapternum":8,"title":"幽州夜飲","titledesc":"","content":"涼風吹夜雨蕭瑟動寒林正有髙堂宴能忘遲暮心軍中宜劒舞寒上重笳音不作邊城將誰知恩遇湥","collection":"","collectiondesc":"","poemindex":30},{"author":"張說","charstyle":"近體詩","id":57918,"chapter":"卷八","chapternum":8,"title":"岳州别子均","titledesc":"","content":"離筵非讌喜别酒正銷魂念汝猶童孺嗟予隔逺藩津亭㧞心草江路斷腸猿他日將何見愁來獨倚門","collection":"","collectiondesc":"","poemindex":31},{"author":"張說","charstyle":"近體詩","id":57919,"chapter":"卷八","chapternum":8,"title":"南中别蔣五岑向青州","titledesc":"","content":"老親依北海賤子棄南荒有淚皆成血無聲不斷腸此中逢故友彼地送還鄉願作楓林葉隨君度洛陽","collection":"","collectiondesc":"","poemindex":32},{"author":"張說","charstyle":"近體詩","id":57920,"chapter":"卷八","chapternum":8,"title":"嶺南送使","titledesc":"","content":"秋鴈逢春返流人何日歸將余去國淚灑子入鄉衣饑狖啼相聚悲猿喘更飛南中不可問書此示京畿","collection":"","collectiondesc":"","poemindex":33},{"author":"張說","charstyle":"近體詩","id":57921,"chapter":"卷八","chapternum":8,"title":"盧巴驛聞張御史張判官欲到不得待留贈之","titledesc":"","content":"旅竄南方逺傳聞北使來舊庭知玉樹合浦識珠胎白髪因愁改丹誠託夢迴皇恩若再造為憶不然灰","collection":"","collectiondesc":"","poemindex":34},{"author":"張說","charstyle":"近體詩","id":57922,"chapter":"卷八","chapternum":8,"title":"南中贈髙六戩","titledesc":"","content":"北極辭明代南溟宅放臣丹誠由義盡白髪帶愁新鳥墜炎洲氣花飛洛水春平生歌舞席誰憶不歸人","collection":"","collectiondesc":"","poemindex":35},{"author":"張說","charstyle":"近體詩","id":57923,"chapter":"卷八","chapternum":8,"title":"和魏僕射還鄉","titledesc":"","content":"富貴還鄉國光輝滿舊林秋風樹不靜君子歎何深故老空懸劍鄰交日散金衆芳揺落盡獨有嵗寒心","collection":"","collectiondesc":"","poemindex":36},{"author":"張說","charstyle":"近體詩","id":57924,"chapter":"卷八","chapternum":8,"title":"湥渡驛","titledesc":"","content":"旅宿青山夜荒庭白露秋洞房懸月影髙枕聴江流猿響寒巖樹螢飛古驛樓他鄉對揺落併覺起離憂","collection":"","collectiondesc":"","poemindex":37},{"author":"張說","charstyle":"近體詩","id":57925,"chapter":"卷八","chapternum":8,"title":"還至端州驛前與髙六别處","titledesc":"","content":"舊館分江日悽然望落暉相逢傳旅食臨别換征衣昔記山川是今傷人代非往來皆此路生死不同歸","collection":"","collectiondesc":"","poemindex":38},{"author":"張說","charstyle":"近體詩","id":57926,"chapter":"卷八","chapternum":8,"title":"相州北亭","titledesc":"","content":"人務南亭少風煙北院多山花迷徑路池水拂藤蘿萍散魚時躍林幽鳥任歌悠然白雲意乘興抱琴過","collection":"","collectiondesc":"","poemindex":39},{"author":"張說","charstyle":"近體詩","id":57927,"chapter":"卷八","chapternum":8,"title":"岳州守嵗","titledesc":"","content":"除夜清樽滿寒庭燎火多舞衣連臂拂醉坐合聲歌至樂都忘我㝠心自委和今年只如此來嵗知如何","collection":"","collectiondesc":"","poemindex":40},{"author":"張說","charstyle":"近體詩","id":57928,"chapter":"卷八","chapternum":8,"title":"岳州山城","titledesc":"","content":"山城豐日暇閉户見天心東曠迎朝色西樓引夕陰觀書千載近學靜二毛深忽有南風至吹君堂上琴","collection":"","collectiondesc":"","poemindex":41},{"author":"張說","charstyle":"近體詩","id":57929,"chapter":"卷八","chapternum":8,"title":"扈從幸韋嗣立山莊應制〈并序〉","titledesc":"嵐氣入野榛烟出谷魚潭竹岸松齋藥畹虹泉電射雲木虚吟恍惚疑夢間闗忘術兹所謂丘壑䕫龍衣冠巢許也","content":"寒灰飛玉琯湯井駐金輿既得方明相還尋大隗居懸泉珠貫下列帳錦屏舒騎逺林逾宻笳繁谷自虚門旗塹複磴殿幕褁通渠舞鳳迎公主雕龍賦媫妤地幽天賞洽酒樂御筵初菲才叨侍從連藻愧應徐〈紀事云嗣立莊在驪山鸚鵡谷中宗幸之嗣立獻食百轝及木器藤盤等物上封為逍遥公名其所居為清虚原幽棲谷中宗留詩從臣屬和嗣立並鐫于石請張說為序薛稷書之先一日太平公主上官昭容題詩數首故燕公詩云舞鳯迎公主雕龍賦媫妤〉","collection":"","collectiondesc":"","poemindex":42},{"author":"張說","charstyle":"近體詩","id":57930,"chapter":"卷八","chapternum":8,"title":"清明日詔宴寜王山池賦得飛字","titledesc":"","content":"今日清明宴佳境惜芳菲揺揚花雜下嬌囀鶯亂飛緑渚傳歌榜紅橋度舞旗和風偏應律細雨不霑衣承恩如改火春去春來歸","collection":"","collectiondesc":"","poemindex":43},{"author":"張說","charstyle":"近體詩","id":57931,"chapter":"卷八","chapternum":8,"title":"三相同日拜官奉和御製","titledesc":"","content":"大塊鎔羣品經生偶聖時猥承三事命虚忝百僚師右揆謀華碩前星傅重資連騫求舊禮濫㸃樂賢詩賜釡同榮拜摐金宴宰司菊花吹御酒蘭葉捧天詞寶厯休明盛頽年晷漏衰少留青史筆未便赤松期","collection":"","collectiondesc":"","poemindex":44},{"author":"張說","charstyle":"近體詩","id":57932,"chapter":"卷八","chapternum":8,"title":"恩賜宴樂遊園","titledesc":"","content":"漢苑佳遊地軒庭近侍臣共持榮幸日來賞艶陽春饌玉頒王篚摐金下帝鈞池臺草色徧宫觀柳條新花綬光連榻朱顔暢飲醇聖朝多樂事天意每隨人","collection":"","collectiondesc":"","poemindex":45},{"author":"張說","charstyle":"近體詩","id":57933,"chapter":"卷八","chapternum":8,"title":"春晩侍宴麗正殿探得開字","titledesc":"","content":"聖政惟稽古賔門引上才坊因購書立殿為集賢開髦彦星辰下仙章日月迴字如龍負出韻是鳳銜來庭柳餘春駐宫櫻早夏催喜承芸閣宴幸奉柏梁杯","collection":"","collectiondesc":"","poemindex":46},{"author":"張說","charstyle":"近體詩","id":57934,"chapter":"卷八","chapternum":8,"title":"奉和聖製渡蒲闗應制","titledesc":"","content":"蒲坂横臨晉華芝曉望秦闗城雄地險橋路扼天津樓暎行宫日隄含鞏樹春黄雲隨寶鼎紫氣逐真人東詠唐虞跡西觀周漢塵山河非國寶明主愛忠臣","collection":"","collectiondesc":"","poemindex":47},{"author":"張說","charstyle":"近體詩","id":57935,"chapter":"卷八","chapternum":8,"title":"奉和聖製途中經華嶽應制","titledesc":"","content":"西嶽鎮皇京中峰入太清玉鑾重嶺應緹騎薄雲迎霽日懸髙掌寒空類削成軒遊會神處漢幸望仙情舊廟青林古新碑緑字生羣臣願封岱還駕勒鴻名","collection":"","collectiondesc":"","poemindex":48},{"author":"張說","charstyle":"近體詩","id":57936,"chapter":"卷八","chapternum":8,"title":"三月二十日詔宴樂游園賦得風字","titledesc":"","content":"樂游形勝地表裏望郊宫北闕連天頂南山對掌中皇恩貸芳月旬宴美成功魚戲芙蓉水鶯啼楊柳風春光看欲暮天澤戀無窮長袖招斜日留光待曲終","collection":"","collectiondesc":"","poemindex":49},{"author":"張說","charstyle":"近體詩","id":57937,"chapter":"卷八","chapternum":8,"title":"奉和聖製暇日與兄弟同遊興慶宫作應制","titledesc":"","content":"漢武横汾日周王宴鎬年何如造區夏復此睦親賢巢鳳新成閣飛龍舊躍泉棣華歌尚在桐葉戲仍傳禁籞氛埃隔平臺景物連聖慈良有裕王道固無偏問俗兆人阜觀風五教宣獻圖開益地張樂奏鈞天侍酒衢樽滿詢芻諫鼓懸永言形友愛萬國共周旋","collection":"","collectiondesc":"","poemindex":50},{"author":"張說","charstyle":"近體詩","id":57938,"chapter":"卷八","chapternum":8,"title":"扈從南出雀鼠谷","titledesc":"","content":"豫動二靈贊時巡四海威硤闗凌曙出平路半春歸霍鎮迎雲䍐汾河送羽旗山南柳半密谷北草全稀遲日移華葢和風入祫衣上林千里近應見百花飛","collection":"","collectiondesc":"","poemindex":51},{"author":"張說","charstyle":"近體詩","id":57939,"chapter":"卷八","chapternum":8,"title":"將赴朔方軍應制","titledesc":"","content":"禮樂逢明主韜鈐用老臣恭憑神武策逺御鬼方人供帳榮恩餞山川喜詔巡天文日月麗朝賦管絃新幼志傳三畧衰材謝六鈞膽猶忠作伴心故道為隣漢保河南地胡清塞北塵連年大軍後不日小康辰劍舞輕離别歌酣忘苦辛從來思博望許國不謀身","collection":"","collectiondesc":"","poemindex":52},{"author":"張說","charstyle":"近體詩","id":57940,"chapter":"卷八","chapternum":8,"title":"酬崔光禄冬日述懐贈答〈并序〉","titledesc":"太極殿衆君子分司洛城自春涉秋日有遊討既而韋公出守兹樂便廢頃因公讌方接詠言崔光禄述志論文首貽雅唱諸公嘉徳叙事咸有報章若夫盛時榮位華景勝㑹此四者古難一遇而我輩比實兼之至於精言探道妙識發義戲謔而逢䂓戒指諷而見師表益過三友豈易得乎謂膏澤傍潤芝蘭久襲韋公近之矣以文會友以友輔仁崔公近之矣其餘尋聲響答望形影赴故亦浚碧池之漣漪增瑶林之沃若是用綴集勒成一卷永存几閣之翫無忘歡好之時焉","content":"徐陳嘗並作枚馬亦同時各負當朝譽俱承明主私夫君邁前侣觀國騁奇姿山似鳴威鳳泉如出寶龜才雄子雲筆學廣仲舒帷紫綬拂三寺朱門臨九逵昔我含香日聨爾縉雲司朝㩦蘭省步夕退竹林期中路一分手數載來何遲求友還相得羣英復在兹留臺少人務方駕遞尋追涉玩懐同賞霑芳憶共持迎賔南澗飲載妓東城嬉春郊緑畝秀秋澗白雲滋名畫披人物良書討滯疑興來光不惜歡往迹如遺嵗晏罷行樂層城間所思夜魂燈處厭朝髪鏡前衰忽枉崔駰什兼流韋孟詞曲髙彌寡和主善代為師齋戒觀華玉㽜連歎色絲終慙起予者何足與言詩","collection":"","collectiondesc":"","poemindex":53},{"author":"張說","charstyle":"近體詩","id":57941,"chapter":"卷八","chapternum":8,"title":"岳州别梁六入朝","titledesc":"","content":"逺蒞長沙渚欣逢賈誼才江山疲應接風日復晴開江樹雲間斷湘山水上來近洲朝鷺集古戍夜猿哀岸柳含蒼靄河蒲秀紫臺月餘偏地賞心盡故人杯自我違京洛嗟君此泝洄容華因别老交舊與年頽夢見長安陌朝宗實盛哉","collection":"","collectiondesc":"","poemindex":54},{"author":"張說","charstyle":"近體詩","id":57942,"chapter":"卷八","chapternum":8,"title":"對酒行巴陵作","titledesc":"","content":"留侯封萬户園令壽千金本為成王業初由賦上林繁榮安足恃霜露遞相尋鳥哭楚山外猿啼湘水陰夢中城闕近天畔海雲深空對忘憂酒離憂不去心","collection":"","collectiondesc":"","poemindex":55},{"author":"張說","charstyle":"近體詩","id":57943,"chapter":"卷八","chapternum":8,"title":"岳州宴姚紹之〈并序〉","titledesc":"姚司馬往在柏臺每欽骨鯁及兹荒服偶得官聨復有令弟美尹芬芳襲予山寺外廬幽湥形勝童冠是集歡言賦詩","content":"杞梓滯江濵光華向日新難兄金作友媚子玉為人山水含秋興池亭借善鄰簷松風送靜院竹鳥來馴翠斚吹黄菊琱盤鱠紫鱗緩歌將醉舞為拂繡衣塵","collection":"","collectiondesc":"","poemindex":56},{"author":"張說","charstyle":"近體詩","id":57944,"chapter":"卷八","chapternum":8,"title":"遊洞庭湖","titledesc":"","content":"平湖曉望分仙嶠氣氛氲鼓枻乘清渚尋峰弄白雲江寒天一色日靜水重紋樹坐㕘猿嘯沙行入鷺羣縁源斑篠密罥徑緑蘿紛洞穴傳虚應楓林覺自薰雙童有靈藥願取獻明君","collection":"","collectiondesc":"","poemindex":57},{"author":"張說","charstyle":"近體詩","id":57945,"chapter":"卷八","chapternum":8,"title":"岳州夜坐","titledesc":"","content":"炎洲苦三伏永日卧孤城賴此閒庭夜蕭條夜月明獨歌還太息幽感見餘聲江近鶴時叫山深猿屢鳴息心觀有欲棄知返無名五十知天命吾其達此生","collection":"","collectiondesc":"","poemindex":58},{"author":"張說","charstyle":"近體詩","id":57946,"chapter":"卷八","chapternum":8,"title":"别㴩湖","titledesc":"","content":"念别㴩湖去浮舟更一臨千峰出浪險萬木抱烟深南郡延恩渥東山戀宿心露花香欲醉時鳥囀餘音涉趣皆留賞無奇不遍尋莫言山水間幽意在鳴琴","collection":"","collectiondesc":"","poemindex":59},{"author":"張說","charstyle":"近體詩","id":57947,"chapter":"卷八","chapternum":8,"title":"奉和聖製春日幸望春宫應制","titledesc":"","content":"別館芳菲上苑東飛花澹蕩御筵紅城臨渭水天河靜闕對南山雨露通繞殿流鶯凡幾樹當蹊亂蝶許多業春園既醉心和樂共識皇恩造化同","collection":"","collectiondesc":"","poemindex":60},{"author":"張說","charstyle":"近體詩","id":57948,"chapter":"卷八","chapternum":8,"title":"舞馬千秋萬嵗樂府詞","titledesc":"","content":"金天誕聖千秋節玉醴還分萬壽觴試聽紫騮歌樂府何如騄驥舞華岡連騫勢出魚龍變躞蹀驕生鳥獸行嵗嵗相傳指樹日翩翩來伴慶雲翔","collection":"","collectiondesc":"","poemindex":61},{"author":"張說","charstyle":"近體詩","id":57949,"chapter":"卷八","chapternum":8,"title":"舞馬千秋萬嵗樂府詞","titledesc":"","content":"逺聽明君愛逸才玉鞭金翅引龍媒不因兹白人間有定是飛黄天上來影弄日華相照耀噴含雲色且徘徊莫言闕下桃花舞别有河中蘭葉開","collection":"","collectiondesc":"","poemindex":62},{"author":"張說","charstyle":"近體詩","id":57950,"chapter":"卷八","chapternum":8,"title":"㴩湖山寺","titledesc":"","content":"空山寂歴道心生虚谷迢遥野鳥聲禪室從來塵外賞香臺豈是世中情雲間東嶺千尋出樹裏南湖一片明若使巢由知此意不將蘿薜易簪纓","collection":"","collectiondesc":"","poemindex":63},{"author":"張說","charstyle":"近體詩","id":57951,"chapter":"卷八","chapternum":8,"title":"幽州新嵗作","titledesc":"","content":"去嵗荆南梅似雪今春薊北雪如梅共知人事何常定且喜年華去復來邊鎮戍歌連夜動京城燎火徹明開遥遥西向長安日願上南山壽一杯","collection":"","collectiondesc":"","poemindex":64},{"author":"張說","charstyle":"近體詩","id":57952,"chapter":"卷八","chapternum":8,"title":"醉中作","titledesc":"","content":"醉後方知樂彌勝未醉時動容皆是舞出語總成詩","collection":"","collectiondesc":"","poemindex":65},{"author":"張說","charstyle":"近體詩","id":57953,"chapter":"卷八","chapternum":8,"title":"奉和三日祓禊渭濵應制","titledesc":"","content":"青郊上已艷陽年紫禁皇遊祓渭川幸得歡娛承湛露心同草樹樂春天","collection":"","collectiondesc":"","poemindex":66},{"author":"張說","charstyle":"近體詩","id":57954,"chapter":"卷八","chapternum":8,"title":"十五日夜御前口號踏歌詞","titledesc":"","content":"花蕚樓前雨露新長安城裏太平人龍銜火樹千重艶雞踏蓮花萬嵗春","collection":"","collectiondesc":"","poemindex":67},{"author":"張說","charstyle":"近體詩","id":57955,"chapter":"卷八","chapternum":8,"title":"十五日夜御前口號踏歌詞","titledesc":"","content":"帝宫三五戲春臺行雨流風莫妒來西域燈輪千影合東華金闕萬重開","collection":"","collectiondesc":"","poemindex":68},{"author":"蘇頲","charstyle":"古體詩","id":57956,"chapter":"卷八","chapternum":8,"title":"和杜主簿春日有所思","titledesc":"","content":"朝上髙樓上俯見洛陽陌揺蕩吹花風落英紛已積美人不共此芳好空所惜攬鏡塵網滋當窻苔蘚碧緬懐在雲漢良願暌枕席翻似無見時如何久為客","collection":"","collectiondesc":"","poemindex":69},{"author":"蘇頲","charstyle":"近體詩","id":57957,"chapter":"卷八","chapternum":8,"title":"春日芙蓉園侍宴應制","titledesc":"","content":"御道紅旗出芳園翠輦遊繞花開水殿架竹起山樓荷芰輕薰幄魚龍出負舟寧如穆天子空賦白雲秋","collection":"","collectiondesc":"","poemindex":70},{"author":"蘇頲","charstyle":"近體詩","id":57958,"chapter":"卷八","chapternum":8,"title":"奉和九日幸臨渭亭登髙應制〈得時字〉","titledesc":"","content":"嘉會宜長日髙筵順動時曉光雲外洗晴色雨餘滋降鶴因韶徳吹花入御詞願陪陽數節億萬九秋期〈紀事作并數登髙日延齡命賞時宸遊天上轉秋物雨來滋降鶴承仙馭吹花入睿詞㣲臣復何幸長得奉恩私語多不同今並載之〉","collection":"","collectiondesc":"","poemindex":71},{"author":"蘇頲","charstyle":"近體詩","id":57959,"chapter":"卷八","chapternum":8,"title":"奉和聖製登驪山髙頂寓目應制","titledesc":"","content":"仙蹕御層氛髙髙積翠分巖聲中谷應天語半空聞豐樹連黄葉函闗入紫雲聖圖恢㝢縣歌賦小横汾","collection":"","collectiondesc":"","poemindex":72},{"author":"蘇頲","charstyle":"近體詩","id":57960,"chapter":"卷八","chapternum":8,"title":"遊禁苑幸臨渭亭遇雪應制","titledesc":"","content":"平明敞帝居霰雪下凌虚寫月含珠綴從風薄綺疏年驚花絮蚤春應管絃初已屬雲天外欣承霈澤餘","collection":"","collectiondesc":"","poemindex":73},{"author":"蘇頲","charstyle":"近體詩","id":57961,"chapter":"卷八","chapternum":8,"title":"春晚送瑕丘田少府還任因寄洛中鏡上人","titledesc":"","content":"聞道還沂上因聲寄洛濱別時花欲盡歸處酒應春聚散同行客悲歡屬故人少年追樂地遥贈一霑巾","collection":"","collectiondesc":"","poemindex":74},{"author":"蘇頲","charstyle":"近體詩","id":57962,"chapter":"卷八","chapternum":8,"title":"興州出行","titledesc":"","content":"危途曉未分驅馬傍江濆滴滴泫花露微微出岫雲松梢半吐月蘿翳漸移曛旅客腸應斷吟猿更使聞","collection":"","collectiondesc":"","poemindex":75},{"author":"蘇頲","charstyle":"近體詩","id":57963,"chapter":"卷八","chapternum":8,"title":"邊秋薄暮","titledesc":"","content":"海外秋鷹擊霜前旅鴈歸邊風思鞞鼓落日慘旌麾浦暗漁舟入川長獵騎稀客悲逢薄暮况乃事戎機","collection":"","collectiondesc":"","poemindex":76},{"author":"蘇頲","charstyle":"近體詩","id":57964,"chapter":"卷八","chapternum":8,"title":"經三泉路作","titledesc":"","content":"三月松作花春行日漸賒竹妨山鳥路藤蔓野人家透石飛梁下尋雲絶磴斜此中誰與樂揮涕語年華","collection":"","collectiondesc":"","poemindex":77},{"author":"蘇頲","charstyle":"近體詩","id":57965,"chapter":"卷八","chapternum":8,"title":"奉和聖製幸禮部尚書竇希玠宅應制","titledesc":"","content":"尚書列侯第外戚近臣家飛棟臨青綺迴輿轉翠華日交當户樹泉漾滿池花圓頂圖嵩石方流擁魏沙豫遊今聽履侍從昔鳴笳自有天文降無勞訪海槎","collection":"","collectiondesc":"","poemindex":78},{"author":"蘇頲","charstyle":"近體詩","id":57966,"chapter":"卷八","chapternum":8,"title":"奉和聖製答張說出雀䑕谷","titledesc":"","content":"雨施巡方罷雲從訓俗迴密途汾水衞清蹕晉郊陪寒著山邊盡春當日下來御祠玄鳥應仙仗緑楊開作頌音傳雅觀文色動台更知西向樂宸𦸼協鹽梅〈頲詩盡是中宗時作惟此一篇明皇時作〉","collection":"","collectiondesc":"","poemindex":79},{"author":"蘇頲","charstyle":"近體詩","id":57967,"chapter":"卷八","chapternum":8,"title":"恩制尚書省寮宴昆明池〈同用堯字〉","titledesc":"","content":"露渥灑雲霄天官次斗杓昆明四十里空水極晴朝雁似銜紅葉鯨疑噴海潮翠山來徹底白日去迴標泳廣漁杈溢浮湥妓舫揺飽恩皆醉止合舞共歌堯","collection":"","collectiondesc":"","poemindex":80},{"author":"蘇頲","charstyle":"近體詩","id":57968,"chapter":"卷八","chapternum":8,"title":"奉和聖製幸望春宫送朔方大總管張仁亶","titledesc":"","content":"北風吹早雁日夕渡河飛氣冷膠應折霜明草正腓老臣帷幄算元宰廟堂機餞飲迴仙蹕臨戎解御衣軍裝乘曉發師律候春歸方佇勲庸盛天詞降紫微","collection":"","collectiondesc":"","poemindex":81},{"author":"蘇頲","charstyle":"近體詩","id":57969,"chapter":"卷八","chapternum":8,"title":"同餞陽將軍兼源州都督御史中丞","titledesc":"","content":"右地接龜沙中朝任虎牙然明方改俗去病不為家將禮登壇盛軍容出塞華朔風揺漢鼔邊馬思胡笳旗合無邀正冠危有觸邪當看勞還日及此御溝花","collection":"","collectiondesc":"","poemindex":82},{"author":"蘇頲","charstyle":"近體詩","id":57970,"chapter":"卷八","chapternum":8,"title":"先是新昌小園期京兆尹一訪兼郎官數子自頃沈疴年復一年兹願不果率然成章","titledesc":"","content":"獨好中林隠先期上月春閒花傍户落喧鳥逼簷馴寂寞東陂叟傳呼北里人在山琴易調開甕酒歸醇佇望應三接彌留忽幾旬不疑丹火變空負緑條新鬭蟻聞常日歌龍值此辰其如衆君子嘉會阻清塵","collection":"","collectiondesc":"","poemindex":83},{"author":"蘇頲","charstyle":"近體詩","id":57971,"chapter":"卷八","chapternum":8,"title":"奉和初春幸太平公主南莊應制","titledesc":"","content":"主第山門起灞川宸遊風景入初年鳳凰樓下交天仗鳥鵲橋頭敞御筵往往花間逢綵石時時竹裏見紅泉今朝扈蹕平陽館不羡乗槎雲漢邊","collection":"","collectiondesc":"","poemindex":84},{"author":"蘇頲","charstyle":"近體詩","id":57972,"chapter":"卷八","chapternum":8,"title":"奉和春日幸望春宫應制","titledesc":"","content":"東望望春春可憐更逢晴日柳含烟宫中下見南山盡城上平臨北斗懸細草偏承迴輦處飛花故落舞觴前宸遊對此歡無極鳥哢聲聲入管絃","collection":"","collectiondesc":"","poemindex":85},{"author":"蘇頲","charstyle":"近體詩","id":57973,"chapter":"卷八","chapternum":8,"title":"人日重宴大明宫恩賜綵縷人勝應制","titledesc":"","content":"疏龍磴道切昭回建鳳旗門繞帝臺七葉仙蓂依月吐千株御柳拂烟開初年競帖宜春勝長命先浮獻壽杯是日皇靈知竊幸羣心就捧大明來","collection":"","collectiondesc":"","poemindex":86},{"author":"蘇頲","charstyle":"近體詩","id":57974,"chapter":"卷八","chapternum":8,"title":"侍宴安樂公主山莊應制","titledesc":"","content":"駸駸羽騎歴城池帝女樓臺向晩披霧灑旌旗雲外出風迴巖岫雨中移當軒半落天河水繞逕全低月樹枝簫鼔宸遊陪宴日和鳴雙鳳喜來儀","collection":"","collectiondesc":"","poemindex":87},{"author":"蘇頲","charstyle":"近體詩","id":57975,"chapter":"卷八","chapternum":8,"title":"興慶池侍宴應制","titledesc":"","content":"降鶴池前迴步輦棲鸞樹杪出行宫山光積翠遥疑逼水態含青近若空直視天河垂象外俯窺京室畫圖中皇歡未使恩波極日暮樓船更起風","collection":"","collectiondesc":"","poemindex":88},{"author":"蘇頲","charstyle":"近體詩","id":57976,"chapter":"卷八","chapternum":8,"title":"扈從鄠杜間奉呈刑部尚書舅崔黄門馬常侍","titledesc":"","content":"翠輦紅旗出帝京長楊鄠杜昔知名雲山一一看皆美竹樹蕭蕭畫不成羽騎將過持袂拂香車欲度捲簾行漢家曾草巡遊賦何似今來應聖明","collection":"","collectiondesc":"","poemindex":89},{"author":"蘇頲","charstyle":"近體詩","id":57977,"chapter":"卷八","chapternum":8,"title":"春晩紫微省直寄内","titledesc":"","content":"直省清華接建章向來無事日猶長花間燕子棲鳷鵲竹下鵷雛繞鳳凰内史通宵承紫誥中人落晩愛紅妝别離不慣無窮憶莫誤卿卿學太常","collection":"","collectiondesc":"","poemindex":90},{"author":"蘇頲","charstyle":"近體詩","id":57978,"chapter":"卷八","chapternum":8,"title":"寒食宴于中舍别駕兄弟宅","titledesc":"","content":"子推山上歌龍罷定國門前結駟來始覩元昆鏘玉至旋聞季子佩刀迴晴花處處因風起御柳條條向日開自有長筵歡不極還將綵服詠南陔","collection":"","collectiondesc":"","poemindex":91}]