[{"author":"盧綸","charstyle":"古體詩","content":"青袍芸閣郎談笑揖侯王舊籙藏雲穴新詩滿帝鄉名髙閑不得到處人爭識誰知氷雪顔已雜風塵色此去復如何東皋岐路多藉茅臨紫陌回首憶滄波年來倦蕭索但説淮南樂並檝湖上逰連檣月中泊沿溜入閶門千燈夜市喧喜逢隣舍伴遙語問鄉園下淮風自急樹杪分郊邑送客隨岸行離人出帆立漁村遶水田澹浦隔晴烟欲就林中醉先期石上眠林昏天未曙但向雲邊去暗入無路山心知有花處登髙日轉明下望見春城洞裏草空長塜邉人自耕寥寥行異境過盡千峰影雲色凝古壇泉聲落寒井仙成不可期多别自堪悲為問桃源客何人見亂時","id":61406,"chapter":"卷四十二","chapternum":42,"title":"送吉中孚校書歸楚州舊山","titledesc":"","collection":"","collectiondesc":"","poemindex":1},{"author":"盧綸","charstyle":"古體詩","content":"山頭曈曈日將出山下獵圍照初日前林有獸未識名將軍促騎無人聲潛形踠伏草不動雙鵰轉旋羣雅鳴隂方質子才三十譯語受詞蕃語揖捨鞍解甲疾如風人忽虎蹲獸人立歘然扼顙批其頥爪牙委地涎淋漓既蘇復吼拗仍怒果叶英謀生致之拖自深叢目如電萬夫失容千馬戰傳呼賀拜聲相連殺氣騰陵隂滿川始知縳虎如縳鼠敗寇降羌生眼前祝爾嘉詞爾無苦獻爾將隨犀象舞苑中流水禁中山期爾攫摶開天顔非熊之兆慶無極願紀雄名傳百蠻","id":61407,"chapter":"卷四十二","chapternum":42,"title":"臘日觀咸寧王部曲娑勒擒豹歌","titledesc":"","collection":"","collectiondesc":"","poemindex":2},{"author":"盧綸","charstyle":"古體詩","content":"出簾仍有鈿箏隨，見罷翻令恨識遲。\n微收皓腕纒紅袖，深遏朱絃低翠眉。\n忽然髙張應繁節，玉指迴旋若飛雪。\n鳳簫龍管寂不喧，繡幕紗窻儼秋月。\n有時輕弄和郎歌，慢處聲遲情更多。\n已愁紅臉能佯醉，又恐朱門難再過。\n昭陽伴裡最聰明，出到人間纔長成。\n遙知禁曲難翻處，猶自君王説小名。\n","id":61408,"chapter":"卷四十二","chapternum":42,"title":"宴席賦得姚美人搊等歌","titledesc":"","collection":"","collectiondesc":"","poemindex":3},{"author":"盧綸","charstyle":"古體詩","content":"天宫寶器隋朝物，鎖在金函比金骨。\n開函捧之光乃發，阿修羅王掌中月。\n五雲如拳輕復濃，昔曾噀酒今藏龍。\n規形環影相透徹，亂雪繁花千萬重。\n可憐貞質無今古，可歎隋陵一坏土。\n宫中艶女滿宫春，得親此寶能幾人。\n一留寒殿殿將壊，唯有幽光通隙塵。\n山中老僧眉似雪，忍死相傳保扄鐍。\n","id":61409,"chapter":"卷四十二","chapternum":42,"title":"栖巖寺隋文帝馬腦盞歌","titledesc":"","collection":"","collectiondesc":"","poemindex":4},{"author":"盧綸","charstyle":"古體詩","content":"秦家御史漢家郎親專兩印征殊方功成走馬朝天子伏檻談邉若流水曉離仙署趨紫微夜接髙儒讀青史瀘南五將望君還願以天書示百蠻曲棧重江初過雨前旌後騎不同山迎車拜舞多耆老舊卒新營遍青草塞口雲生火𠉀遲烟中鶴唳軍行早黄花川下水交横逺映孤霞蜀國晴笻竹筍長椒瘴起茘枝花發杜䳌鳴回首岷峩半天黒傳觴接膝何由得空令豪士仰威名無復貧交恃顔色垂楊不動雨紛紛錦帳胡瓶爭送君須臾醉起簫笳發空見雙旌入塞雲","id":61410,"chapter":"卷四十二","chapternum":42,"title":"送張侍郎還蜀歌","titledesc":"","collection":"","collectiondesc":"","poemindex":5},{"author":"盧綸","charstyle":"近體詩","content":"天衣五鳳彩，御馬六龍文。\n雨露清馳道，風雷翊上軍。\n髙旍花外轉，行漏樂前聞。\n時見金鞭舉，空中指瑞雲。\n","id":61411,"chapter":"卷四十二","chapternum":42,"title":"皇帝感詞","titledesc":"","collection":"","collectiondesc":"","poemindex":6},{"author":"盧綸","charstyle":"近體詩","content":"苦心三十載，白首遇艱難。\n舊地成孤客，全家賴釣竿。\n貌衰縁藥盡，起晚為山寒。\n老病今如此，無人更問看。\n","id":61412,"chapter":"卷四十二","chapternum":42,"title":"卧病書懐","titledesc":"","collection":"","collectiondesc":"","poemindex":7},{"author":"盧綸","charstyle":"近體詩","content":"山映南徐暮，千帆入古津。\n魚驚出浦火，月照渡江人。\n清鏡催雙鬢，滄波寄一身。\n空憐莎草色，長接故園春。\n","id":61413,"chapter":"卷四十二","chapternum":42,"title":"泊揚子江岸","titledesc":"","collection":"","collectiondesc":"","poemindex":8},{"author":"盧綸","charstyle":"近體詩","content":"隔窓棲白鳥，似與鏡湖鄰。\n月照何年樹，花逢幾度人。\n岸莎青有路，苔徑緑無塵。\n永願容居止，僧中老此身。\n","id":61414,"chapter":"卷四十二","chapternum":42,"title":"題興善寺後池","titledesc":"","collection":"","collectiondesc":"","poemindex":9},{"author":"盧綸","charstyle":"近體詩","content":"春風生百草，幾處术苗香。\n人逺花空落，溪深日復長。\n病多知樂性，老近憶仙方。\n青節何由見，三山桂自芳。\n","id":61415,"chapter":"卷四十二","chapternum":42,"title":"藍溪期蕭道士採藥不至","titledesc":"","collection":"","collectiondesc":"","poemindex":10},{"author":"盧綸","charstyle":"近體詩","content":"坐見春雲暮，無因報所思。\n川平人去逺，日暖雁飛遲。\n對酒山長在，看花鬢自衰。\n誰堪登灞岸，還作異鄉悲。\n","id":61416,"chapter":"卷四十二","chapternum":42,"title":"春日灞亭同苗員外寄庾侍御","titledesc":"","collection":"","collectiondesc":"","poemindex":11},{"author":"盧綸","charstyle":"近體詩","content":"瘴海寄雙魚，中宵達我居。\n兩行燈下淚，一紙嶺南書。\n地説炎蒸極，人稱老病餘。\n殷勤報賈傅，莫共酒杯疎。\n","id":61417,"chapter":"卷四十二","chapternum":42,"title":"夜中得循州趙司馬侍郎書因寄回使","titledesc":"","collection":"","collectiondesc":"","poemindex":12},{"author":"盧綸","charstyle":"近體詩","content":"孤賤易蹉跎，其如酷似何。\n衰榮同族少，生長外家多。\n别國桑榆在，沾衣血淚和。\n應憐失行雁，霜霰寄烟波。\n","id":61418,"chapter":"卷四十二","chapternum":42,"title":"赴池州拜覲舅氏留上考功郎中舅","titledesc":"","collection":"","collectiondesc":"","poemindex":13},{"author":"盧綸","charstyle":"近體詩","content":"好勇知名早，爭雄上將間。\n戰多春入塞，獵慣夜燒山。\n陣合龍蛇動，軍移草木閒。\n今來部曲盡，白首過蕭關。\n","id":61419,"chapter":"卷四十二","chapternum":42,"title":"送韓都䕶還邉","titledesc":"","collection":"","collectiondesc":"","poemindex":14},{"author":"盧綸","charstyle":"近體詩","content":"銜杯吹急管，滿眼起風沙。\n大漠山沈雪，長城草發花。\n筞行須恥戰，冦在莫言家。\n余亦祈勲者，如何别左車。\n","id":61420,"chapter":"卷四十二","chapternum":42,"title":"送劉判官赴豐州","titledesc":"","collection":"","collectiondesc":"","poemindex":15},{"author":"盧綸","charstyle":"近體詩","content":"千山氷雪晴，山靜錦花明。\n羣鶴棲蓮府，諸戎拜栁營。\n浪依巴字息，風入蜀關清。\n豈念在貧巷，竹林鳴鳥聲。\n","id":61421,"chapter":"卷四十二","chapternum":42,"title":"送從叔程歸西川幕","titledesc":"","collection":"","collectiondesc":"","poemindex":16},{"author":"盧綸","charstyle":"近體詩","content":"叢叢叫寒笛，滿眼塞山青。\n才子樽前畫，將軍石上銘。\n獵聲雲外響，戰血雨中腥。\n苦樂從來事，因君一涕零。\n","id":61422,"chapter":"卷四十二","chapternum":42,"title":"送顔推官逰銀夏謁韓大夫","titledesc":"","collection":"","collectiondesc":"","poemindex":17},{"author":"盧綸","charstyle":"近體詩","content":"愛爾似龍媒，翩翩千里迴。\n書從外氏學，竹自晉時栽。\n擁棹逢鷗舞，憑䦨見雨來。\n上堂多慶樂，不醉莫停杯。\n","id":61423,"chapter":"卷四十二","chapternum":42,"title":"送從姪滁州覲省","titledesc":"","collection":"","collectiondesc":"","poemindex":18},{"author":"盧綸","charstyle":"近體詩","content":"褒谷通岷嶺，青冥此路深。\n晚程椒瘴熱，野飯茘枝隂。\n古郡三刀夜，春橋萬里心。\n惟應對楊栁，暫醉卓家琴。\n","id":61424,"chapter":"卷四十二","chapternum":42,"title":"送從舅成都丞廣歸蜀","titledesc":"","collection":"","collectiondesc":"","poemindex":19},{"author":"盧綸","charstyle":"近體詩","content":"故關衰草遍，離别自堪悲。\n路出寒雲外，人歸暮雪時。\n少孤為客早，多難識君遲。\n掩淚空相向，風塵何處期。\n","id":61425,"chapter":"卷四十二","chapternum":42,"title":"送李端","titledesc":"","collection":"","collectiondesc":"","poemindex":20},{"author":"盧綸","charstyle":"近體詩","content":"上士愛清輝，開門向翠微。\n抱琴看鶴去，枕石待雲歸。\n野坐苔生席，髙眠竹掛衣。\n舊山東望逺，惆悵暮花飛。\n","id":61426,"chapter":"卷四十二","chapternum":42,"title":"題崔端公園林","titledesc":"","collection":"","collectiondesc":"","poemindex":21},{"author":"盧綸","charstyle":"近體詩","content":"髙林已蕭索，夜雨復秋風。\n墜葉鳴藂竹，斜根擁斷蓬。\n半侵山影裏，長在水聲中。\n此地何人到，雲門去未通。\n","id":61427,"chapter":"卷四十二","chapternum":42,"title":"山中詠古木","titledesc":"","collection":"","collectiondesc":"","poemindex":22},{"author":"盧綸","charstyle":"近體詩","content":"二十在邉城，軍中得勇名。\n卷旗收敗馬，占磧擁殘兵。\n覆陣烏鳶起，燒山草木明。\n塞閒思逺獵，師老厭分營。\n雪嶺無人跡，氷河足雁聲。\n李陵甘此沒，惆悵漢公卿。\n","id":61428,"chapter":"卷四十二","chapternum":42,"title":"從軍行","titledesc":"","collection":"","collectiondesc":"","poemindex":23},{"author":"盧綸","charstyle":"近體詩","content":"老翁曾舊識，相引出柴門。\n苦話别時事，因尋溪上村。\n數年何處客，近日幾家存。\n冒雨看禾黍，逢人憶子孫。\n亂藤穿井口，流水到籬根。\n惆悵不堪住，空山月又昏。\n","id":61429,"chapter":"卷四十二","chapternum":42,"title":"晚到盩厔耆老家","titledesc":"","collection":"","collectiondesc":"","poemindex":24},{"author":"盧綸","charstyle":"近體詩","content":"城闕望烟霞，常悲仙路賖。\n寧知樵子逕，得到葛洪家。\n犬吠松間月，人行洞裏花。\n留詩千載鶴，送客五雲車。\n訪世山空在，觀碁日未斜。\n不知塵俗士，誰解種胡麻。\n","id":61430,"chapter":"卷四十二","chapternum":42,"title":"過李尊師院","titledesc":"","collection":"","collectiondesc":"","poemindex":25},{"author":"盧綸","charstyle":"近體詩","content":"綸閣九華前森沈綺仗連洞門開旭日清禁肅秋天霜滿朝容備鐘餘漏唱傳搖璫陪羽扇端弁入爐煙麟筆刪金篆龍綃薦玉編汲書荀朂定漢史蔡邕專御竹潛通筍宫池暗瀉泉亂藂縈弱蕙墜葉灑枯蓮列署齊遊日重江並謫年登封思議草侍講憶同筵滄海風濤廣黝山瘴雨偏惟應緘上寶贈逺一呈妍","id":61431,"chapter":"卷四十二","chapternum":42,"title":"和常舍人晚秋集賢院即事十二韻寄贈江南徐薛二侍郎","titledesc":"","collection":"","collectiondesc":"","poemindex":26},{"author":"盧綸","charstyle":"近體詩","content":"白水遍溝塍青山對杜陵晴明人望鶴曠野鹿隨僧古栁連巢折荒堤帶草崩隂橋全覆雪瀑溜半垂冰鬭鼠搖松影逰龜落石層韶光偏不待衰敗巧相仍桂樹曾爭折龍門幾共登琴師阮校尉詩和栁吳興䑛筆求書扇張屏看畫蠅卜鄰空遂約問卦獨無徵投足經危路收才遇直繩守農窮自固行藥病何能掩帙蓬蒿晚臨川景氣澄颯然成一叟誰更慕騫騰","id":61432,"chapter":"卷四十二","chapternum":42,"title":"早春逰樊川野店却寄李端校書崔峒補闕司空曙主簿耿湋拾遺","titledesc":"","collection":"","collectiondesc":"","poemindex":27},{"author":"盧綸","charstyle":"近體詩","content":"見説南來處，蒼梧接桂林。\n過秋天更暖，近海日長隂。\n巴路縁雲出，蠻鄉入洞深。\n信迴人自老，夢到月應沈。\n碧水通春色，青山寄逺心。\n炎方難久客，莫使鬢毛侵。\n","id":61433,"chapter":"卷四十二","chapternum":42,"title":"逢南中使因寄嶺外故人","titledesc":"","collection":"","collectiondesc":"","poemindex":28},{"author":"盧綸","charstyle":"近體詩","content":"分路引鳴騶，喧喧似隴頭。\n暫移西掖望，全解北門憂。\n專幕臨都䕶，分曹制督郵。\n積氷營不下，盛雪獵方休。\n白草連氊帳，黄雲擁戍樓。\n今朝送旌斾，一减魯儒羞。\n","id":61434,"chapter":"卷四十二","chapternum":42,"title":"送鮑中丞赴太原","titledesc":"","collection":"","collectiondesc":"","poemindex":29},{"author":"盧綸","charstyle":"近體詩","content":"可憐雲木藂滿禁碧濛濛色潤靈泉近隂清輦路通玉壇標八柱金井識雙桐交映凝寒露相和起夜風數枝盤石上幾葉落雲中燕拂宜秋霽蟬鳴覺晝空翠屏更隠見珠綴共玲瓏雷雨生成早撨蘇禁令雄野藤髙助緑仙果迥呈紅惆悵繚垣暮兹山聞暗蛩","id":61435,"chapter":"卷四十二","chapternum":42,"title":"仲秋望華清宫中樹因以成詠","titledesc":"","collection":"","collectiondesc":"","poemindex":30},{"author":"盧綸","charstyle":"近體詩","content":"東風吹雨過青山，却望千門草色閒。\n家在夢中何日到，春來江上幾人還。\n川原繚繞浮雲外，宫闕參差落照間。\n誰念為儒逢世難，獨將衰鬢客秦關。\n","id":61436,"chapter":"卷四十二","chapternum":42,"title":"長安春望","titledesc":"","collection":"","collectiondesc":"","poemindex":31},{"author":"盧綸","charstyle":"近體詩","content":"雲開逺見漢陽城，猶是孤帆一日程。\n估客晝眠知浪靜，舟人夜語覺潮生。\n三湘愁鬢逢秋色，萬里歸心對月明。\n舊業巳隨征戰盡，更堪江上鼓鼙聲。\n","id":61437,"chapter":"卷四十二","chapternum":42,"title":"晩次鄂州","titledesc":"","collection":"","collectiondesc":"","poemindex":32},{"author":"盧綸","charstyle":"近體詩","content":"夜半中峰有磬聲，偶逢撨者問山名。\n上方月曉聞僧語，下界林疎見客行。\n野鶴巢邉松最老，毒龍潛處水偏清。\n願得逺公知姓字，焚香洗缽過浮生。\n","id":61438,"chapter":"卷四十二","chapternum":42,"title":"夜投豐徳寺謁海上人","titledesc":"","collection":"","collectiondesc":"","poemindex":33},{"author":"盧綸","charstyle":"近體詩","content":"閒園過水到郊居，共引家童拾野蔬。\n髙樹夕陽連古巷，菊花梨葉滿荒渠。\n秋山近處行過寺，夜雨寒時起讀書。\n帝里諸親别來乆，豈知王粲愛撨漁。\n","id":61439,"chapter":"卷四十二","chapternum":42,"title":"秋中過獨孤郊居","titledesc":"","collection":"","collectiondesc":"","poemindex":34},{"author":"盧綸","charstyle":"近體詩","content":"鬢似衰蓬心似灰，驚悲相集老相催。\n故友九泉留語别，逐臣千里寄書來。\n塵容帶病何堪問，淚眼逢秋不喜開。\n幸接野居宜屣步，冀君清夜一申哀。\n","id":61440,"chapter":"卷四十二","chapternum":42,"title":"得耿湋司法書因敘長安故友零落兵部苗員外發秘書省李校書端相次傾逝潞府崔功曹峒長林司空丞曙俱謫逺方余以搖落之時對書增歎因呈河中鄭倉曹暢叅軍昆季","titledesc":"","collection":"","collectiondesc":"","poemindex":35},{"author":"盧綸","charstyle":"近體詩","content":"病中饒淚眼常昏，聞説花開亦閉門。\n語少漸知琴思苦，卧多惟覺鳥聲喧。\n黃埃滿市圖書賤，黒霧連山虎豹尊。\n今日支離顧形影，向君凡在幾重恩。\n","id":61441,"chapter":"卷四十二","chapternum":42,"title":"春日卧病示趙季黃","titledesc":"","collection":"","collectiondesc":"","poemindex":36},{"author":"盧綸","charstyle":"近體詩","content":"值迥逢髙駐馬頻，雪晴閒看洛陽春。\n鶯聲報逺同芳信，柳色邀歡似故人。\n酒貌昔將花共艶，髩毛今與草争新。\n年來百事皆無緒，惟與湯師結淨因。\n","id":61442,"chapter":"卷四十二","chapternum":42,"title":"洛陽早春憶吉中孚校書司空曙主簿因寄清江上人","titledesc":"","collection":"","collectiondesc":"","poemindex":37},{"author":"盧綸","charstyle":"近體詩","content":"野寺鍾昏山正隂，亂藤髙竹水聲深。\n田夫就餉還依草，野雉驚飛不過林。\n齋沐暫思同靜室，清羸已覺助禪心。\n寂寞日長相問疾，料君惟取古方尋。\n","id":61443,"chapter":"卷四十二","chapternum":42,"title":"詶李端野寺病居見寄","titledesc":"","collection":"","collectiondesc":"","poemindex":38},{"author":"盧綸","charstyle":"近體詩","content":"聞逐樵夫閒看棋，忽逢人世是秦時。\n開雲種玉嫌山淺，渡海傳書怪鶴遲。\n隂洞石幢㣲有字，古壇松樹半無枝。\n煩君逺寄青囊籙，願得相從一問師。\n","id":61444,"chapter":"卷四十二","chapternum":42,"title":"詶暢當尋嵩嶽麻道士見寄","titledesc":"","collection":"","collectiondesc":"","poemindex":39},{"author":"盧綸","charstyle":"近體詩","content":"八龍三虎儼成行，瓊樹花開鶴翼張。\n且請同觀舞鸜鵒，何須竟哂食㯽榔。\n歸時每愛懐朱橘，戲處常聞佩紫囊。\n謬入院家逢慶樂，竹林因得奉壺觴。\n","id":61445,"chapter":"卷四十二","chapternum":42,"title":"酬趙少尹戲示諸姪元陽等因以見贈","titledesc":"","collection":"","collectiondesc":"","poemindex":40},{"author":"盧綸","charstyle":"近體詩","content":"城頭春靄曉濛濛指望關橋滿袖風雲騎閒嘶宫栁外玉人愁立草花中鐘分寺路山光緑河繞軍州日氣紅跡忝〈闕〉 方戀賞此時離恨與君同","id":61446,"chapter":"卷四十二","chapternum":42,"title":"同趙進馬元陽春日登長春宫古城望河中因寄鄭損倉曹","titledesc":"","collection":"","collectiondesc":"","poemindex":41},{"author":"盧綸","charstyle":"近體詩","content":"野日初晴麥隴分，竹園村巷鹿成羣。\n幾家廢井生新草，一樹繁花對古墳。\n引水忽驚氷滿澗，向田空見石和雲。\n可憐芳嵗青山裏，惟有松枝好寄君。\n","id":61447,"chapter":"卷四十二","chapternum":42,"title":"早春歸盩厔舊居却寄耿拾遺漳李校書端","titledesc":"","collection":"","collectiondesc":"","poemindex":42},{"author":"盧綸","charstyle":"近體詩","content":"亂離無處不傷情，况復看碑對古城。\n路遶寒山人獨去，月臨秋水雁空驚。\n顔衰重喜歸鄉國，身賤多慙問姓名。\n今日主人還共醉，應憐世故一儒生。\n","id":61448,"chapter":"卷四十二","chapternum":42,"title":"至徳中途中書事却寄李僴","titledesc":"","collection":"","collectiondesc":"","poemindex":43},{"author":"盧綸","charstyle":"近體詩","content":"鳳雛聨翼美王孫，綵服戎裝擬塞垣。\n金鼎對筵調野膳，玉鞭齊騎引行軒。\n氷河一曲旌旗滿，墨詔千封雨露繁。\n更説務農將罷戰，敢持歌訟慶晨昏。\n","id":61449,"chapter":"卷四十二","chapternum":42,"title":"送李尚書郎君昆季待從歸覲滑州","titledesc":"","collection":"","collectiondesc":"","poemindex":44},{"author":"盧綸","charstyle":"近體詩","content":"常嗟外族弟兄稀，轉覺心孤是送歸。\n醉掩壺觴人有泪，夢驚波浪日無輝。\n烹魚緑岸烟迷草，摘橘青溪露濕衣。\n聞説江樓長卷慢，幾回風起望胡威。\n","id":61450,"chapter":"卷四十二","chapternum":42,"title":"送内弟韋宗仁歸信州覲省","titledesc":"","collection":"","collectiondesc":"","poemindex":45},{"author":"盧綸","charstyle":"近體詩","content":"北苑羅裙帶，塵衢錦繡鞋。\n醉眠芳樹下，半被落花埋。\n","id":61451,"chapter":"卷四十二","chapternum":42,"title":"春詞","titledesc":"","collection":"","collectiondesc":"","poemindex":46},{"author":"盧綸","charstyle":"近體詩","content":"林暗草驚風，將軍夜引弓。\n平明尋白羽，沒在石稜中。\n","id":61452,"chapter":"卷四十二","chapternum":42,"title":"和張僕射塞下曲","titledesc":"","collection":"","collectiondesc":"","poemindex":47},{"author":"盧綸","charstyle":"近體詩","content":"月黒鴈飛髙，單于夜遁迯。\n欲將輕騎逐，大雪滿弓刀。\n","id":61453,"chapter":"卷四十二","chapternum":42,"title":"和張僕射塞下曲","titledesc":"","collection":"","collectiondesc":"","poemindex":48},{"author":"盧綸","charstyle":"近體詩","content":"臺殿雲涼風日微，君王初賜六宫衣。\n樓船泛罷歸猶早，行遣才人鬭射飛。\n","id":61454,"chapter":"卷四十二","chapternum":42,"title":"天長乆詞","titledesc":"","collection":"","collectiondesc":"","poemindex":49},{"author":"盧綸","charstyle":"近體詩","content":"自拈裙帶結同心，暖處偏多香氣深。\n愛捉狂夫問閒事，不知歌舞用黄金。\n","id":61455,"chapter":"卷四十二","chapternum":42,"title":"古艶詩","titledesc":"","collection":"","collectiondesc":"","poemindex":50},{"author":"盧綸","charstyle":"近體詩","content":"頭白乘驢懸布囊，一迴言别淚千行。\n兒孫滿眼無歸處，惟到樽前似故鄉。\n","id":61456,"chapter":"卷四十二","chapternum":42,"title":"贈别李紛","titledesc":"","collection":"","collectiondesc":"","poemindex":51},{"author":"盧綸","charstyle":"近體詩","content":"中條山下黄礓石，壘作夷齊廟裏神。\n落葉滿堦塵滿座，不知澆酒是何人。\n","id":61457,"chapter":"卷四十二","chapternum":42,"title":"題伯夷廟","titledesc":"","collection":"","collectiondesc":"","poemindex":52},{"author":"盧綸","charstyle":"近體詩","content":"夕照臨窓起暗塵，青松繞殿不知春。\n君看白髪誦經者，半是宫中歌舞人。\n","id":61458,"chapter":"卷四十二","chapternum":42,"title":"過玉貞公主影殿","titledesc":"","collection":"","collectiondesc":"","poemindex":53},{"author":"盧綸","charstyle":"近體詩","content":"長安豪貴惜春殘，爭翫街西紫牡丹。\n别有玉盤承露冷，無人起就月中看。\n","id":61459,"chapter":"卷四十二","chapternum":42,"title":"裴給事宅白牡丹","titledesc":"","collection":"","collectiondesc":"","poemindex":54},{"author":"盧綸","charstyle":"近體詩","content":"花正濃時人正愁，逢花却欲替花羞。\n年來笑伴皆歸去，今日晴明獨上樓。\n","id":61460,"chapter":"卷四十二","chapternum":42,"title":"春日登樓","titledesc":"","collection":"","collectiondesc":"","poemindex":55},{"author":"司空曙","charstyle":"古體詩","content":"東風春未足，試望秦城曲。\n青草狀寒蕪，黄花似秋菊。\n壯將歡共去，老與悲相逐。\n獨作逰社人，暮過威輦宿。\n","id":61461,"chapter":"卷四十二","chapternum":42,"title":"早春逰望","titledesc":"","collection":"","collectiondesc":"","poemindex":56},{"author":"司空曙","charstyle":"古體詩","content":"殘鶯一何怨百囀相尋續始辨下將髙稍分長復促緡蠻巧狀語機節終如曲埜客賞應遲幽僧聞詎足禪齋深樹夏隂清零落空餘三兩聲金谷箏中傳不出山陽笛裏寫難成憶昨亂啼無逺近晴宫曉色偏相引送暖初隨栁色來辭芳暗逐花枝盡歌殘鸎歌殘鸎悠然萬感生謝朓羇懐方一聽何郎閒吟本多情乃知衆鳥非儔比暮噪朝鳴倦人耳共愛竒音那可親年年出谷待新春此時斷絶為君惜明日玄蟬催髪白","id":61462,"chapter":"卷四十二","chapternum":42,"title":"殘鶯百囀歌同王員外耿拾遺吉中孚李端遊慈恩各賦一物","titledesc":"","collection":"","collectiondesc":"","poemindex":57},{"author":"司空曙","charstyle":"古體詩","content":"主人琱盤盤素絲寒女眷眷墨子悲乃言假使餳為之八珍重沓失顔色手援玉筯不敢持始狀芙蓉新出水仰坼重衣傾萬蕊又如合歡交亂枝紅茸向暮花參差吳蠶絡繭抽尚絶細縷纎毫看欲滅雪髪羞垂倭墮鬟繡囊畏並茱萸結我愛此絲巧妙絶世間無為君作歌陳座隅","id":61463,"chapter":"卷四十二","chapternum":42,"title":"長林令衛象餳絲結歌〈一作李嶠〉","titledesc":"","collection":"","collectiondesc":"","poemindex":58},{"author":"司空曙","charstyle":"近體詩","content":"纒臂繡綸巾，貂裘窄稱身。\n射禽風助箭，驟馬雪飛塵。\n金埒爭開道，香車為駐輪。\n翩翩不知處，應是霍家親。\n","id":61464,"chapter":"卷四十二","chapternum":42,"title":"公子行","titledesc":"","collection":"","collectiondesc":"","poemindex":59},{"author":"司空曙","charstyle":"近體詩","content":"靜夜四無隣，荒居舊業貧。\n雨中黄葉樹，燈下白頭人。\n以我獨沈乆，媿君相訪頻。\n平生有深意，况是蔡家親。\n","id":61465,"chapter":"卷四十二","chapternum":42,"title":"喜外弟盧綸訪宿","titledesc":"","collection":"","collectiondesc":"","poemindex":60},{"author":"司空曙","charstyle":"近體詩","content":"種栁南江邉，閉門三四年。\n俗人那勝竹，凡鳥不如蟬。\n嗜酒漸思渴，讀書多欲眠。\n平生故交在，白首逺相憐。\n","id":61466,"chapter":"卷四十二","chapternum":42,"title":"江園書事寄盧綸","titledesc":"","collection":"","collectiondesc":"","poemindex":61},{"author":"司空曙","charstyle":"近體詩","content":"草緑春陽動，遲遲澤畔逰。\n戀花同野蝶，愛水劇江鷗。\n身外唯須醉，人間盡是愁。\n那知鳴玉者，不羡賣瓜侯。\n","id":61467,"chapter":"卷四十二","chapternum":42,"title":"獨逰寄衛長林","titledesc":"","collection":"","collectiondesc":"","poemindex":62},{"author":"司空曙","charstyle":"近體詩","content":"故人江海别，幾度隔山川。\n乍見翻疑夢，相悲各問年。\n孤燈寒照雨，深竹暗浮烟。\n更有明朝恨，離杯惜共傳。\n","id":61468,"chapter":"卷四十二","chapternum":42,"title":"雲陽館與韓紳宿别","titledesc":"","collection":"","collectiondesc":"","poemindex":63},{"author":"司空曙","charstyle":"近體詩","content":"使君持節去，雲水滿前程。\n楚寺多連竹，江檣逺映城。\n登樓向月望，賽廟傍山行。\n若動思鄉咏，應貽謝步兵。\n","id":61469,"chapter":"卷四十二","chapternum":42,"title":"送郎士元使君赴郢州","titledesc":"","collection":"","collectiondesc":"","poemindex":64},{"author":"司空曙","charstyle":"近體詩","content":"峽口巴江水，無風浪亦翻。\n蒹葭新有雁，雲雨不離猿。\n行客思鄉逺，愁人賴酒昏。\n檀郎好聯句，莫滯謝家門。\n","id":61470,"chapter":"卷四十二","chapternum":42,"title":"送史申之峽州","titledesc":"","collection":"","collectiondesc":"","poemindex":65},{"author":"司空曙","charstyle":"近體詩","content":"白日雙流靜，西看蜀國春。\n桐花能乳鳥，竹節競祠神。\n蹇步徒相望，先鞭不可親。\n知從江僕射，登榻更何人。\n","id":61471,"chapter":"卷四十二","chapternum":42,"title":"送栁震歸蜀","titledesc":"","collection":"","collectiondesc":"","poemindex":66},{"author":"司空曙","charstyle":"近體詩","content":"青春三十餘，衆藝盡無如。\n中散詩傳畫，將軍扇賣書。\n楚田寒下雁，江日暖多魚。\n惆悵空相送，歡逰自此疎。\n","id":61472,"chapter":"卷四十二","chapternum":42,"title":"送曹桐椅","titledesc":"","collection":"","collectiondesc":"","poemindex":67},{"author":"司空曙","charstyle":"近體詩","content":"聞説南中事，悲君重竄身。\n山村楓子鬼，江廟石郎神。\n童稚留荒宅，圖書托故人。\n青門好風景，為爾一沾巾。\n","id":61473,"chapter":"卷四十二","chapternum":42,"title":"送流人","titledesc":"","collection":"","collectiondesc":"","poemindex":68},{"author":"司空曙","charstyle":"近體詩","content":"田家喜雨足，鄰老相招攜。\n泉溢溝塍壊，麥髙桑柘低。\n呼兒催放犢，邀客待烹雞。\n搔首蓬門下，如將軒冕齊。\n","id":61474,"chapter":"卷四十二","chapternum":42,"title":"田家","titledesc":"","collection":"","collectiondesc":"","poemindex":69},{"author":"司空曙","charstyle":"近體詩","content":"髙原晴見水，楚色靄相和。\n野極空如雪，天遙不辨波。\n永無人迹到，獨有鳥行過。\n况在蒼茫外，殘陽照更多。\n","id":61475,"chapter":"卷四十二","chapternum":42,"title":"望水","titledesc":"","collection":"","collectiondesc":"","poemindex":70},{"author":"司空曙","charstyle":"近體詩","content":"今朝蟬忽鳴，羇客若為情。\n漸覺一年謝，能令萬感生。\n微風初滿樹，落月稍沈城。\n為問同懐者，凄涼聽幾聲。\n","id":61476,"chapter":"卷四十二","chapternum":42,"title":"新蟬","titledesc":"","collection":"","collectiondesc":"","poemindex":71},{"author":"司空曙","charstyle":"近體詩","content":"律變新秋至，蕭條自此初。\n花酣蓮報謝，葉墜栁呈疎。\n澹日非雲映，清風似雨餘。\n卷簾涼暗度，迎扇暑先除。\n草靜多翻燕，波澄乍露魚。\n今朝散騎省，作賦興何如。\n","id":61477,"chapter":"卷四十二","chapternum":42,"title":"立秋日","titledesc":"","collection":"","collectiondesc":"","poemindex":72},{"author":"司空曙","charstyle":"近體詩","content":"臨泛從公日，仙舟翠幕張。\n七橋通碧沼，雙樹接花塘。\n玉燭收寒氣，金波隠夕光。\n野聞歌管思，水靜綺羅香。\n逰騎縈林逺，飛橈截岸長。\n郊源懐灞滻，陂漾寫江潢。\n常侍傳花詔，偏禆問羽觴。\n豈令南峴首，千載播餘芳。\n","id":61478,"chapter":"卷四十二","chapternum":42,"title":"晦日益州北池陪宴","titledesc":"","collection":"","collectiondesc":"","poemindex":73},{"author":"司空曙","charstyle":"近體詩","content":"元日爭朝闕奔流若㑹溟路塵和薄霧騎火接低星漏促雙魚鑰車喧百子鈴冕旒當翠殿幢㦸滿彤庭表嵗方編瑞乘春即宥刑諸侯陳禹玉司厯獻堯蓂夀酒三觴退簫韶九奏停太陽開物象沛澤及生靈南陌祥光紫東方曉氣青自憐揚子賤歸草太玄經","id":61479,"chapter":"卷四十二","chapternum":42,"title":"和耿拾遺元日觀早朝","titledesc":"","collection":"","collectiondesc":"","poemindex":74},{"author":"司空曙","charstyle":"近體詩","content":"荒原空有漢宫名，衰草茫茫雉堞平。\n連雁下時秋水在，行人過盡暮烟生。\n西陵歌吹何年絶，南陌登臨此日情。\n故事悠悠不可問，寒禽野水自縱横。\n","id":61480,"chapter":"卷四十二","chapternum":42,"title":"南原望漢宫","titledesc":"","collection":"","collectiondesc":"","poemindex":75},{"author":"司空曙","charstyle":"近體詩","content":"五栁茅茨楚國賢，桔橰蔬圃水涓涓。\n黄花寒後難逢蝶，紅葉晴來忽有蟬。\n韓康助採君臣藥，支遁同看内外篇。\n為問潛夫空著論，何如侍從賦甘泉〈余九月中吳山登望是日天晴暄紅樹中忽聞蟬聲因憶盧句不虚〉。\n","id":61481,"chapter":"卷四十二","chapternum":42,"title":"過盧秦卿舊居","titledesc":"","collection":"","collectiondesc":"","poemindex":76},{"author":"司空曙","charstyle":"近體詩","content":"閉門不出自焚香，擁褐看山歳月長。\n雨後緑苔生石井，秋來黄葉遍繩床。\n身閒何處無真性，年老曾言隠故鄉。\n更説本師同學在，幾時攜手見衡陽。\n","id":61482,"chapter":"卷四十二","chapternum":42,"title":"題𰖍上人院","titledesc":"","collection":"","collectiondesc":"","poemindex":77},{"author":"司空曙","charstyle":"近體詩","content":"緑槐垂穗乳烏飛，忽憶山中獨未歸。\n青鏡流年看髪變，白雲芳草與心違。\n乍逢酒客春逰慣，乆别林僧夜坐稀。\n昨日聞君到城闕，莫將簪弁勝荷衣。\n","id":61483,"chapter":"卷四十二","chapternum":42,"title":"酬李端校書見贈","titledesc":"","collection":"","collectiondesc":"","poemindex":78},{"author":"司空曙","charstyle":"近體詩","content":"擁褐安居南岳頭，白雲髙寺見衡州。\n石牕湖水搖寒月，楓樹猿聲報夜秋。\n講席舊逢沙鳥至，梵經初向竺僧求。\n自知身老將傳法，因下人間逐此逰。\n","id":61484,"chapter":"卷四十二","chapternum":42,"title":"贈衡岳隠禪師","titledesc":"","collection":"","collectiondesc":"","poemindex":79},{"author":"司空曙","charstyle":"近體詩","content":"紫鳳朝銜五色書，陽春忽報網羅除。\n已將心變寒灰後，豈料光生腐草餘。\n建水風烟收客淚，杜陵花竹夢郊居。\n勞君故有詩人贈，欲報瓊瑤恨不如。\n","id":61485,"chapter":"卷四十二","chapternum":42,"title":"酬張芬赦後見贈","titledesc":"","collection":"","collectiondesc":"","poemindex":80},{"author":"司空曙","charstyle":"近體詩","content":"迢遞山河擁帝京，參差宫殿接雲平。\n風吹曉漏經長樂，栁帶晴烟出禁城。\n天近笙歌臨路發，日髙車馬隔塵行。\n獨有淺才甘未達，多慙名在魯諸生〈一作包何詩惟末二句有異何曰自憐乆在諸生列未得金閨籍姓名〉。\n","id":61486,"chapter":"卷四十二","chapternum":42,"title":"長安曉望寄程補闕","titledesc":"","collection":"","collectiondesc":"","poemindex":81},{"author":"司空曙","charstyle":"近體詩","content":"獨逰野徑送芳菲，髙竹林居接翠微。\n緑岸草深蟲入徧，青藂花盡蝶來稀。\n珠荷薦果香寒簟，玉柄搖風滿夏衣。\n蓬蓽永無車馬到，更當齋夜憶玄暉。\n","id":61487,"chapter":"卷四十二","chapternum":42,"title":"早夏寄元校書","titledesc":"","collection":"","collectiondesc":"","poemindex":82},{"author":"司空曙","charstyle":"近體詩","content":"欲就東林寄一身，尚憐兒女未成人。\n柴門客去殘陽在，藥圃蟲喧秋雨頻。\n近水方同梅市隠，曝衣多笑阮家貧。\n深山蘭若何時到，羡與閒雲作四隣。\n","id":61488,"chapter":"卷四十二","chapternum":42,"title":"閒園即事寄𰖍公","titledesc":"","collection":"","collectiondesc":"","poemindex":83},{"author":"司空曙","charstyle":"近體詩","content":"白石先生眉髪光，已分紺雪飲紅漿。\n衣巾半染烟霞氣，語笑兼和藥草香。\n茅洞玉聲流暗水，衡山碧色映朝陽。\n千年城郭如相問，華表峩峩有夜霜。\n","id":61489,"chapter":"卷四十二","chapternum":42,"title":"送曲山人衡州","titledesc":"","collection":"","collectiondesc":"","poemindex":84},{"author":"司空曙","charstyle":"近體詩","content":"蛩吟窓下月，草濕堦前露。\n晩景凄我衣，秋風入庭樹。\n","id":61490,"chapter":"卷四十二","chapternum":42,"title":"晩思","titledesc":"","collection":"","collectiondesc":"","poemindex":85},{"author":"司空曙","charstyle":"近體詩","content":"輦路江楓暗，宫庭野草春。\n傷心庾開府，老作北朝臣。\n","id":61491,"chapter":"卷四十二","chapternum":42,"title":"金陵懐古","titledesc":"","collection":"","collectiondesc":"","poemindex":86},{"author":"司空曙","charstyle":"近體詩","content":"知有前期在，難分此夜中。\n無將故人酒，不及石尤風。\n","id":61492,"chapter":"卷四十二","chapternum":42,"title":"别盧秦卿","titledesc":"","collection":"","collectiondesc":"","poemindex":87},{"author":"司空曙","charstyle":"近體詩","content":"有月多同賞，無秋不共悲。\n如何與君别，又是菊黄時。\n","id":61493,"chapter":"卷四十二","chapternum":42,"title":"别盧綸〈御覽詩作曙别綸綸集作綸别曙當以御覽為正〉","titledesc":"","collection":"","collectiondesc":"","poemindex":88},{"author":"司空曙","charstyle":"近體詩","content":"月沒遼城暗出師，雙龍金角曉天悲。\n黄塵滿目隨風散，不認將軍燕尾旗。\n","id":61494,"chapter":"卷四十二","chapternum":42,"title":"雜興","titledesc":"","collection":"","collectiondesc":"","poemindex":89},{"author":"司空曙","charstyle":"近體詩","content":"罷釣歸來不繫舡，江邨月落正堪眠。\n縱然一夜風吹去，只在蘆花淺水邉。\n","id":61495,"chapter":"卷四十二","chapternum":42,"title":"江村即事","titledesc":"","collection":"","collectiondesc":"","poemindex":90},{"author":"司空曙","charstyle":"近體詩","content":"湖草青青三兩家，門前桃杏一般花。\n遷人到處惟求醉，聞説漁翁有酒賖。\n","id":61496,"chapter":"卷四十二","chapternum":42,"title":"過長林湖西酒家","titledesc":"","collection":"","collectiondesc":"","poemindex":91},{"author":"司空曙","charstyle":"近體詩","content":"峽口花飛欲盡春，天涯去住淚沾巾。\n來時萬里同為客，今日翻成送故人。\n","id":61497,"chapter":"卷四十二","chapternum":42,"title":"峽口送友人","titledesc":"","collection":"","collectiondesc":"","poemindex":92},{"author":"耿湋","charstyle":"近體詩","content":"鐘鼓餘聲裏，千官向紫微。\n冒寒人語少，乘月燭來稀。\n清漏聞馳道，輕霞映瑣闈。\n猶看嘶馬處，未啓掖垣扉。\n","id":61498,"chapter":"卷四十二","chapternum":42,"title":"早朝","titledesc":"","collection":"","collectiondesc":"","poemindex":93},{"author":"耿湋","charstyle":"近體詩","content":"數畝東皋宅，青春獨屏居。\n家貧僮僕慢，官罷友朋疎。\n强飲沽來酒，羞看讀了書。\n閒花更滿地，惆悵復何如。\n","id":61499,"chapter":"卷四十二","chapternum":42,"title":"春日即事","titledesc":"","collection":"","collectiondesc":"","poemindex":94},{"author":"耿湋","charstyle":"近體詩","content":"黄葉前朝寺，無僧寒殿開。\n池晴龜出曝，松暝鶴飛迴。\n古砌碑横草，隂廊畫雜苔。\n禪宫亦銷歇，塵世轉堪哀。\n","id":61500,"chapter":"卷四十二","chapternum":42,"title":"廢慶寶寺〈一作司空曙〉","titledesc":"","collection":"","collectiondesc":"","poemindex":95},{"author":"耿湋","charstyle":"近體詩","content":"為郎日賦詩，小謝少年時。\n業繼儒門後，心多道者期。\n曉迴長樂殿，新出永明祠。\n行樂西園莫，春風動栁絲。\n","id":61501,"chapter":"卷四十二","chapternum":42,"title":"贈苗員外","titledesc":"","collection":"","collectiondesc":"","poemindex":96},{"author":"耿湋","charstyle":"近體詩","content":"許詢清論重，寂寞住山隂。\n野客投寒寺，閒門傍古林。\n海田秋熟早，湖水夜漁深。\n世上窮通理，誰能奈此心。\n","id":61502,"chapter":"卷四十二","chapternum":42,"title":"贈嚴維","titledesc":"","collection":"","collectiondesc":"","poemindex":97},{"author":"耿湋","charstyle":"近體詩","content":"來自西天竺，持經奉紫微。\n年深梵語變，行苦俗流歸。\n月上安禪乆，苔生出院稀。\n梁間有馴鴿，不去為忘機。\n","id":61503,"chapter":"卷四十二","chapternum":42,"title":"贈朗公","titledesc":"","collection":"","collectiondesc":"","poemindex":98},{"author":"耿湋","charstyle":"近體詩","content":"寥落邉城暮，重門返照間。\n鼓鼙經雨暗，士馬過秋閒。\n慣守臨邉郡，曾營近海山。\n闗西舊業在，夜夜夢中還。\n","id":61504,"chapter":"卷四十二","chapternum":42,"title":"贈張將軍","titledesc":"","collection":"","collectiondesc":"","poemindex":99},{"author":"耿湋","charstyle":"近體詩","content":"副相威名重，春卿禮樂崇。\n錫圭仍拜下，分命遂居東。\n髙斾翻秋日，清鐃引細風。\n蟬稀金谷樹，草徧徳陽宫。\n教用儒門儉，兵依武庫雄。\n誰云千載後，周召獨為公。\n","id":61505,"chapter":"卷四十二","chapternum":42,"title":"奉送蔣尚書兼御史大夫東都留守","titledesc":"","collection":"","collectiondesc":"","poemindex":100},{"author":"耿湋","charstyle":"近體詩","content":"蕭關掃定虎狼羣，閉閣層城白日曛。\n櫪上驊騮嘶鼓角，門前老將識風雲。\n旌旗四面寒山映，絲管千家靜夜聞。\n更想他時看竹帛，功成不獨霍將軍。\n","id":61506,"chapter":"卷四十二","chapternum":42,"title":"上裴行軍中丞","titledesc":"","collection":"","collectiondesc":"","poemindex":101},{"author":"耿湋","charstyle":"近體詩","content":"城上髙樓飛鳥齊，從公一遂躡丹梯。\n黄河曲盡流天外，白日輪傾落海西。\n玉樹九重常在夢，雲衢一望杳如迷。\n何心更和陽春奏，况復秋風聞戰鼙。\n","id":61507,"chapter":"卷四十二","chapternum":42,"title":"奉和李觀察登河中白樓","titledesc":"","collection":"","collectiondesc":"","poemindex":102},{"author":"耿湋","charstyle":"近體詩","content":"侍臣鳴珮出西曹，鸞殿分階翊綵旄。\n瑞氣迥浮青玉案，日華遙上赤霜袍。\n花間焰焰雲旗合，鳥外亭亭露掌髙。\n肯念萬年芳樹裏，隨風一葉在蓬蒿。\n","id":61508,"chapter":"卷四十二","chapternum":42,"title":"朝下寄韓舍人","titledesc":"","collection":"","collectiondesc":"","poemindex":103},{"author":"耿湋","charstyle":"近體詩","content":"逺别悠悠白髪新，江潭何處是通津。\n潮聲偏懼初來客，海味惟甘乆住人。\n漠漠烟光前浦晚，青青草色定山春。\n汀洲更有南迴雁，亂起聨翩北向秦。\n","id":61509,"chapter":"卷四十二","chapternum":42,"title":"送友人逰江南","titledesc":"","collection":"","collectiondesc":"","poemindex":104},{"author":"耿湋","charstyle":"近體詩","content":"開簾見新月，便即下堦拜。\n細語人不聞，北風吹裙帶。\n","id":61510,"chapter":"卷四十二","chapternum":42,"title":"拜新月〈一作李端詩〉","titledesc":"","collection":"","collectiondesc":"","poemindex":105},{"author":"耿湋","charstyle":"近體詩","content":"返照入閭巷，愁來誰共語。\n古道無人行，秋風動禾黍。\n","id":61511,"chapter":"卷四十二","chapternum":42,"title":"秋日","titledesc":"","collection":"","collectiondesc":"","poemindex":106},{"author":"李端","charstyle":"古體詩","content":"水國葉黄時，洞庭霜落夜。\n行舟問商賈，宿在楓林下。\n此地送君還，茫茫似夢間。\n後期知幾日，前路轉多山。\n巫峽通湘浦，迢迢隔雲雨。\n天晴見海檣，日落聞津鼓。\n人老自多愁，水深難急流。\n清宵歌一曲，白首對汀洲。\n","id":61512,"chapter":"卷四十二","chapternum":42,"title":"古别離","titledesc":"","collection":"","collectiondesc":"","poemindex":107},{"author":"李端","charstyle":"古體詩","content":"野菊開欲稀寒泉流漸淺幽人步林後歎此年華晚倚杖送行雲尋思故山逺","id":61513,"chapter":"卷四十二","chapternum":42,"title":"野亭三韻送錢員外","titledesc":"","collection":"","collectiondesc":"","poemindex":108},{"author":"李端","charstyle":"古體詩","content":"惆悵流水時蕭條背城路離人出古亭嘶馬入寒樹江南正風波相逢在何處","id":61514,"chapter":"卷四十二","chapternum":42,"title":"留别桞中庸","titledesc":"","collection":"","collectiondesc":"","poemindex":109},{"author":"李端","charstyle":"古體詩","content":"途窮别則怨何必天涯去共作出門人不見歸鄉路慇懃執杯酒望望送親故月色入閒軒風聲落髙樹雲霄望且逺齒髪行應暮九日泣黄花三秋悲白露君行過洛陽莫向青山度","id":61515,"chapter":"卷四十二","chapternum":42,"title":"冬夜與故友聚送吉校書","titledesc":"","collection":"","collectiondesc":"","poemindex":110},{"author":"李端","charstyle":"古體詩","content":"日長原野靜，杖䇿步幽巘。\n雉雊麥苗隂，蝶飛溪草晚。\n我生好閒放，此去殊未返。\n自是君不來，非闗故山逺。\n","id":61516,"chapter":"卷四十二","chapternum":42,"title":"歸山招王逵","titledesc":"","collection":"","collectiondesc":"","poemindex":111},{"author":"李端","charstyle":"古體詩","content":"入谷訪君來，秋泉已堪涉。\n林間人獨坐，月下出相接。\n重露濕蒼苔，明燈照黄葉。\n故交一不見，素髪何稠疊。\n","id":61517,"chapter":"卷四十二","chapternum":42,"title":"適谷口元贊善所居","titledesc":"","collection":"","collectiondesc":"","poemindex":112},{"author":"李端","charstyle":"近體詩","content":"巫山十二峰，皆在碧虛中。\n迴合雲藏日，霏㣲雨帶風。\n猿聲寒渡水，樹色暮連空。\n愁向髙唐望，清秋見楚宫〈紀事云蜀路有飛泉亭詩板百餘篇薛能嘗過此悉去諸板惟留端此篇〉。\n","id":61518,"chapter":"卷四十二","chapternum":42,"title":"巫山髙和皇甫拾遺","titledesc":"","collection":"","collectiondesc":"","poemindex":113},{"author":"李端","charstyle":"近體詩","content":"柘彈連錢馬，銀鈎倭墮鬟。\n摘桑春陌上，踏草夕陽間。\n意合辭先露，心誠貌却閒。\n明朝若相憶，雲雨出巫山。\n","id":61519,"chapter":"卷四十二","chapternum":42,"title":"春逰樂","titledesc":"","collection":"","collectiondesc":"","poemindex":114},{"author":"李端","charstyle":"近體詩","content":"晴洲無逺近，一樹一潭春。\n芳草留歸騎，朱櫻擲舞人。\n空花對酒落，小翠隔林新。\n竟日皆攜手，何由遇此辰。\n","id":61520,"chapter":"卷四十二","chapternum":42,"title":"宴伊東岸","titledesc":"","collection":"","collectiondesc":"","poemindex":115},{"author":"李端","charstyle":"近體詩","content":"自得中峰住，深林亦閉闗。\n經秋無客到，入夜有僧還。\n暗澗泉聲小，荒村樹影閒。\n髙窓不可望，星月滿空山。\n","id":61521,"chapter":"卷四十二","chapternum":42,"title":"雲際中峰居喜見苗發","titledesc":"","collection":"","collectiondesc":"","poemindex":116},{"author":"李端","charstyle":"近體詩","content":"雪後柳條新，巴陵城下人。\n烹魚邀水客，載酒奠山神。\n雲去低斑竹，波迴動白蘋。\n不堪逢楚老，日暮正江春。\n","id":61522,"chapter":"卷四十二","chapternum":42,"title":"晩次巴陵","titledesc":"","collection":"","collectiondesc":"","poemindex":117},{"author":"李端","charstyle":"近體詩","content":"白水連天暮，洪波帶日流。\n風髙雲夢夕，月滿洞庭秋。\n沙上漁人火，煙中賈客舟。\n西園與南浦，萬里共悠悠。\n","id":61523,"chapter":"卷四十二","chapternum":42,"title":"宿洞庭","titledesc":"","collection":"","collectiondesc":"","poemindex":118},{"author":"李端","charstyle":"近體詩","content":"宿雨朝來歇，空山天氣清。\n盤雲雙鶴下，隔水一蟬鳴。\n古道黄花落，平蕪赤燒生。\n茂陵雖有病，猶得伴君行。\n","id":61524,"chapter":"卷四十二","chapternum":42,"title":"茂陵山行陪金部韋員外","titledesc":"","collection":"","collectiondesc":"","poemindex":119},{"author":"李端","charstyle":"近體詩","content":"聞道華陽客，儒衣謁紫微。\n舊山連藥賣，孤鶴帶雲歸。\n柳市名猶在，桃源夢已稀。\n還家見鷗鳥，應愧背船飛。\n","id":61525,"chapter":"卷四十二","chapternum":42,"title":"聞吉中孚還俗因而有此贈","titledesc":"","collection":"","collectiondesc":"","poemindex":120},{"author":"李端","charstyle":"近體詩","content":"花洞晚隂隂，仙壇隔杏林。\n潄泉春谷冷，𢷬藥夜窓。\n深石上開仙，酌松間對玉。\n琴戴家溪北，住雪後去相。\n","id":61526,"chapter":"卷四十二","chapternum":42,"title":"宿華陽洞寄元稱","titledesc":"","collection":"","collectiondesc":"","poemindex":121},{"author":"李端","charstyle":"近體詩","content":"驅傳草連天，回風滿樹蟬。\n將過夫子宅，亦問孝亷船。\n漢史收三篋，周詩採百篇。\n别君終有淚，不是怨流年。\n","id":61527,"chapter":"卷四十二","chapternum":42,"title":"送耿拾遺湋江外括圖書","titledesc":"","collection":"","collectiondesc":"","poemindex":122},{"author":"李端","charstyle":"近體詩","content":"草色隨驄馬，悠悠共出秦。\n水傳雲夢曉，山接洞庭春。\n帆影連三峽，猿聲在四隣。\n青門一分手，難見杜陵人。\n","id":61528,"chapter":"卷四十二","chapternum":42,"title":"送鄭侍御赴洪州","titledesc":"","collection":"","collectiondesc":"","poemindex":123},{"author":"李端","charstyle":"近體詩","content":"從宦舟行逺，浮湘又入閩。\n蒹葭無朔雁，檉栝有蠻神。\n傳吏閒調象，山精暗訟人。\n惟須千樹橘，暫救李衡貧。\n","id":61529,"chapter":"卷四十二","chapternum":42,"title":"送友人宰湘隂","titledesc":"","collection":"","collectiondesc":"","poemindex":124},{"author":"李端","charstyle":"近體詩","content":"本是求彭澤，誰云道里賖。\n山從石壁斷，江向弋陽斜。\n暮色隨楓樹，雲隂暗荻花。\n諸侯舊調鼎，應重宰臣家。\n","id":61530,"chapter":"卷四十二","chapternum":42,"title":"送樂平苗明府","titledesc":"","collection":"","collectiondesc":"","poemindex":125},{"author":"李端","charstyle":"近體詩","content":"馬卿方失意，東去謁諸侯。\n過宋人應少，逰梁客獨愁。\n鳥翻千室暮，蟬急兩河秋。\n僕本無媒者，因君淚亦流。\n","id":61531,"chapter":"卷四十二","chapternum":42,"title":"送王少府逰河南","titledesc":"","collection":"","collectiondesc":"","poemindex":126},{"author":"李端","charstyle":"近體詩","content":"青春都尉最風流，二十功成便拜侯。\n金距鬭雞過上苑，玉鞭騎馬出長楸。\n薫香荀令偏憐小，傅粉何郎不解愁。\n日暮吹簫楊柳陌，路人遙指鳳凰樓。\n","id":61532,"chapter":"卷四十二","chapternum":42,"title":"贈郭駙馬","titledesc":"","collection":"","collectiondesc":"","poemindex":127},{"author":"李端","charstyle":"近體詩","content":"方塘似鏡草芊芊，初月如鈎未上弦。\n新開金埒看調馬，舊賜銅山許鑄錢。\n楊柳入樓吹玉笛，芙蓉出水妬花鈿。\n今朝都尉如相顧，願脱長裾逐少年〈舊唐書曰昇平公主賢明有才思大厯中端等十才子逰曖門下每宴集賦詩公主坐視簾中詩之美者賞百縑端先獻警句薫香荀令云云主即以百縑賞之錢起以為宿搆請以起姓為韻復云云曖曰此愈工矣起等始服〉。\n","id":61533,"chapter":"卷四十二","chapternum":42,"title":"贈郭駙馬","titledesc":"","collection":"","collectiondesc":"","poemindex":128},{"author":"李端","charstyle":"近體詩","content":"青楓樹裏宣城郡，獨佐諸侯上板橋。\n江客亦能傳好信，山僧多解説南朝。\n雲隂出浦看帆小，草色連天見雁遙。\n别有空園落桃杏，知將絲組繫蘭橈。\n","id":61534,"chapter":"卷四十二","chapternum":42,"title":"送周長史","titledesc":"","collection":"","collectiondesc":"","poemindex":129},{"author":"李端","charstyle":"近體詩","content":"香爐最髙頂，中有髙人住。\n日暮下山來，月明上山去。\n","id":61535,"chapter":"卷四十二","chapternum":42,"title":"感興","titledesc":"","collection":"","collectiondesc":"","poemindex":130},{"author":"李端","charstyle":"近體詩","content":"日落衆山昏，蕭蕭暮雨繁。\n那堪兩處宿，共聽一聲猿。\n","id":61536,"chapter":"卷四十二","chapternum":42,"title":"溪行逢雨與柳中庸","titledesc":"","collection":"","collectiondesc":"","poemindex":131},{"author":"李端","charstyle":"近體詩","content":"鳴筝金粟柱，素手玉房前。\n欲得周郎顧，時時誤拂絃。\n","id":61537,"chapter":"卷四十二","chapternum":42,"title":"聽箏","titledesc":"","collection":"","collectiondesc":"","poemindex":132},{"author":"李端","charstyle":"近體詩","content":"野寺尋春花已遲，背巖惟有兩三枝。\n明朝攜酒猶堪醉，為報春風且莫吹。\n","id":61538,"chapter":"卷四十二","chapternum":42,"title":"春晚遊鶴林寺寄使府諸公","titledesc":"","collection":"","collectiondesc":"","poemindex":133},{"author":"李端","charstyle":"近體詩","content":"幾人同入謝宣城，未及酬恩隔死生。\n惟有夜猿知客恨，弋陽溪路第三聲。\n","id":61539,"chapter":"卷四十二","chapternum":42,"title":"送劉侍郎","titledesc":"","collection":"","collectiondesc":"","poemindex":134}]