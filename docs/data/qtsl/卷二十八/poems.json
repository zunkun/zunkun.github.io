[{"id":59811,"chapter":"卷二十八","chapternum":28,"charstyle":"古體詩","title":"陪王侍御同登東山最髙頂宴姚通泉晩攜酒泛江","titledesc":"","collection":"","collectiondesc":"","poemindex":1,"author":"杜甫","content":"姚公美政誰與儔，不減昔時陳太丘。\n邑中上客有柱史，多暇日陪驄馬遊。\n東山髙頂羅珍羞，下顧城郭銷我憂。\n清江白日落欲盡，復攜美人登綵舟。\n笛聲憤怨哀中流，妙舞逶迤夜未休。\n燈前往往大魚出，聴曲低昂如有求。\n三更風起寒浪湧，取樂喧呼覺船重。\n滿空星河光破碎，四座賓客色不動。\n請公臨深莫相違，迴船罷酒上馬歸。\n人生歡㑹豈有極，無使霜露霑人衣。\n"},{"id":59812,"chapter":"卷二十八","chapternum":28,"charstyle":"古體詩","title":"春日戯題惱郝使君兄","titledesc":"","collection":"","collectiondesc":"","poemindex":2,"author":"杜甫","content":"使君意氣凌青霄，憶昨歡娱常見招。\n細馬時鳴金騕褭，佳人屢出董嬌嬈。\n東流江水西飛燕，可惜春光不相見。\n\n願攜王趙兩紅，顔再騁肌膚如素。\n練通泉百里近梓，州請公一来開我。\n愁舞處重看花滿，面尊前還有錦纒。\n頭，"},{"id":59813,"chapter":"卷二十八","chapternum":28,"charstyle":"古體詩","title":"短歌行〈贈王郎司直〉","titledesc":"","collection":"","collectiondesc":"","poemindex":3,"author":"杜甫","content":"王郎酒酣拔劒斫地歌莫哀，我能拔爾抑塞磊落之奇才。\n豫章翻風白日動，鯨魚跋浪滄溟開。\n且脱佩劒休徘徊，西得諸侯棹錦水。\n欲向何門趿珠履，仲宣樓頭春色深。\n青眼髙歌望吾子，眼中之人吾老矣〈贈友詩官有王司直即其人也〉。\n"},{"id":59814,"chapter":"卷二十八","chapternum":28,"charstyle":"古體詩","title":"桃竹杖引〈贈章留後〉","titledesc":"","collection":"","collectiondesc":"","poemindex":4,"author":"杜甫","content":"江心蟠石生桃竹，蒼波噴浸尺度足。\n斬根削皮如紫玉，江妃水仙惜不得。\n梓潼使君開一束，滿堂賓客皆歎息。\n憐我老病贈兩莖，出入爪甲鏗有聲。\n老夫復欲東南征，乗濤鼓枻白帝城。\n路幽必為鬼神奪，拔劒或與蛟龍爭。\n重為告曰杖兮杖，兮爾之生也甚正。\n直慎勿見水踴躍，學變化為龍使我。\n不得爾之扶持滅，跡於君山湖上之。\n青峰噫風塵澒洞，兮豺虎咬人忽失。\n雙杖兮吾將曷從〈蜀都賦靈夀桃枝注曰桃枝竹屬也出墊江縣可以為杖〉，"},{"id":59815,"chapter":"卷二十八","chapternum":28,"charstyle":"古體詩","title":"韋諷錄事宅觀曹將軍畫馬圗","titledesc":"","collection":"","collectiondesc":"","poemindex":5,"author":"杜甫","content":"國初已来畫鞍馬，神妙獨數江都王。\n將軍得名三十載，人間又見真乗黄。\n曾貌先帝照夜白，龍池十日飛霹靂。\n内府殷紅馬腦盌，媫妤傳詔才人索。\n盌賜將軍拜舞歸，輕紈細綺相追飛。\n貴戚權門得筆跡，始覺屏障生光輝。\n昔日太宗拳毛騧，近時郭家師子花。\n今之新圗有二馬，復令識者久歎嗟。\n此皆騎戰一敵萬，縞素漠漠開風沙。\n其餘七匹亦殊絶，迥若寒空動煙雪。\n霜蹄蹴踏長楸間，馬官厮養森成列。\n可憐九馬爭神駿，顧視清髙氣深穩。\n借問苦心愛者誰，後有韋諷前支遁。\n憶昔巡幸新豐宫，翠華拂天来向東。\n騰驤磊落三萬匹，皆與此圖筋骨同。\n自從獻寶朝河宗，無復射蛟江水中。\n君不見金粟堆前松栢裏，龍媒去盡鳥呼風。\n"},{"id":59816,"chapter":"卷二十八","chapternum":28,"charstyle":"古體詩","title":"丹青引〈贈曹將軍霸〉","titledesc":"","collection":"","collectiondesc":"","poemindex":6,"author":"杜甫","content":"將軍魏武之子孫，於今為庶為清門。\n英雄割據雖已矣，文彩風流今尚存。\n學書初學衛夫人，但恨無過王右軍。\n丹青不知老將至，富貴於我如浮雲。\n開元之中常引見，承恩數上南薰殿。\n凌煙功臣少顔色，將軍下筆開生面。\n良相頭上進賢冠，猛將腰間大羽箭。\n褒公鄂公毛髮動英姿颯爽来酣戰。\n先帝天馬玉花驄，畫工如山貌不同。\n是日牽来赤墀下，迥立閶闔生長風。\n詔謂將軍拂絹素，意匠慘淡經營中。\n斯須九重真龍出，一洗萬古凡馬空。\n玉花却在御榻上，榻上庭前屹相向。\n至尊含笑催賜金，圉人太僕皆惆悵。\n弟子韓幹早入室，亦能畫馬窮殊相。\n幹惟畫肉不畫骨，忍使驊騮氣凋䘮。\n將軍畫善蓋有神，必逢佳士亦寫真。\n即今飄泊干戈際，屢貌尋常行路人。\n途窮反遭俗眼白，世上未有如公貧。\n但看古来盛名下，終日坎𡒄纒其身。\n"},{"id":59817,"chapter":"卷二十八","chapternum":28,"charstyle":"古體詩","title":"憶昔","titledesc":"","collection":"","collectiondesc":"","poemindex":7,"author":"杜甫","content":"憶昔開元全盛日，小邑猶藏萬家室。\n稻米流脂粟米白，公私倉廪俱豐實。\n九州道路無豺虎，逺行不勞吉日出。\n齊紈魯縞車班班，男耕女桑不相失。\n宫中聖人奏雲門，天下朋友皆膠漆。\n百餘年間未災變，叔孫禮樂蕭何律。\n豈聞一絹直萬錢，有田種穀今流血。\n洛陽宫殿燒焚盡，宗廟新除狐兔穴。\n傷心不忍問耆舊，復恐初從亂離説。\n小臣魯鈍無所能，朝廷記識䝉祿秩。\n周宣中興望我皇，灑血江漢身衰疾。\n"},{"id":59818,"chapter":"卷二十八","chapternum":28,"charstyle":"古體詩","title":"冬狩行〈時梓州刺史章彛兼侍御史留後東川〉","titledesc":"","collection":"","collectiondesc":"","poemindex":8,"author":"杜甫","content":"君不見東川節度兵馬雄，校獵亦似觀成功。\n夜發猛士三千人，清晨合圍步驟同。\n禽獸已斃十七八，殺聲落日迴蒼穹。\n幕前生致九青兕，馲駝𡾋峞垂元熊。\n東西南北百里間，髣髴蹴踏寒山空。\n有鳥名鸜鵒，力不能髙飛逐走蓬。\n肉味不足登鼎俎，何爲見羈虞羅中。\n春蒐冬狩候得同，使君五馬一馬驄。\n况今攝行大將權，號令頗有前賢風。\n飄然時危一老翁，十年厭見旌旗紅。\n喜君士卒甚整肅，為我迴轡擒西戎。\n草中狐兔盡何益，天子不在咸陽宫。\n朝廷雖無幽王禍，得不哀痛塵再䝉。\n嗚呼，得不哀痛塵再䝉。\n"},{"id":59819,"chapter":"卷二十八","chapternum":28,"charstyle":"古體詩","title":"閬山歌","titledesc":"","collection":"","collectiondesc":"","poemindex":9,"author":"杜甫","content":"閬州城東靈山白，閬州城北玉臺碧。\n松浮欲盡不盡雲，江動將崩未崩石。\n那知根無鬼神㑹，已覺氣與嵩華敵。\n中原格鬬且未歸，應結茅齋看青壁。\n"},{"id":59820,"chapter":"卷二十八","chapternum":28,"charstyle":"古體詩","title":"閬水歌","titledesc":"","collection":"","collectiondesc":"","poemindex":10,"author":"杜甫","content":"嘉陵江色何所似，石黛碧玉相因依。\n正憐日破浪花出，更復春從沙際歸。\n巴童蕩槳欹側過，水雞銜魚来去飛。\n閬中勝事可腸斷，閬州城南天下稀。\n"},{"id":59821,"chapter":"卷二十八","chapternum":28,"charstyle":"古體詩","title":"莫相疑行","titledesc":"","collection":"","collectiondesc":"","poemindex":11,"author":"杜甫","content":"男兒生無所成頭皓白，牙齒欲落真可惜。\n憶獻三賦蓬萊宫，自怪一日聲輝赫。\n集賢學士如堵牆，觀我落筆中書堂。\n往時文彩動人主，此日饑寒趨路㫄。\n晩將末契託年少，當面輸心背面笑。\n寄謝悠悠世上兒，不爭好惡莫相疑。\n"},{"id":59822,"chapter":"卷二十八","chapternum":28,"charstyle":"古體詩","title":"蠶穀行","titledesc":"","collection":"","collectiondesc":"","poemindex":12,"author":"杜甫","content":"天下郡國向萬城，無有一城無甲兵。\n焉得鑄甲作農器，一寸荒田牛得耕。\n牛盡耕，蠶亦成。\n不勞烈士淚滂沱，男穀女絲行復歌。\n"},{"id":59823,"chapter":"卷二十八","chapternum":28,"charstyle":"古體詩","title":"折檻行","titledesc":"","collection":"","collectiondesc":"","poemindex":13,"author":"杜甫","content":"嗚呼房魏不復見，秦王學士時難羨。\n青衿胄子困泥塗，白馬將軍若雷電。\n千載少似朱雲人，至今折檻空嶙峋。\n婁公不語宋公語，尚憶先皇容直臣。\n"},{"id":59824,"chapter":"卷二十八","chapternum":28,"charstyle":"古體詩","title":"古栢行","titledesc":"","collection":"","collectiondesc":"","poemindex":14,"author":"杜甫","content":"孔明廟前有老栢，柯如青銅根如石。\n霜皮溜雨四十圍，黛色參天二千尺。\n君臣已與時際㑹，樹木猶為人愛惜。\n雲来氣接巫峡長，月出寒通雪山白。\n憶昨路遶錦亭東，先主武侯同閟宫。\n崔嵬枝榦郊原古，窈窕丹青戸牖空。\n落落盤踞雖得地，冥冥孤髙多烈風。\n扶持自是神明力，正直原因造化功。\n大厦如傾要梁棟，萬牛迴首丘山重。\n不露文章世已驚，未辭剪伐誰能送。\n苦心豈免容螻蟻，香葉終經宿鸞鳳。\n志士幽人莫怨嗟，古來材大難為用。\n"},{"id":59825,"chapter":"卷二十八","chapternum":28,"charstyle":"古體詩","title":"縛雞行","titledesc":"","collection":"","collectiondesc":"","poemindex":15,"author":"杜甫","content":"小奴縛雞向市賣，雞被縛急相喧爭。\n家中厭雞食蟲蟻，不知雞賣還遭烹。\n蟲雞於人何厚薄，吾叱奴人解其縛。\n雞蟲得失無了時，注目寒江倚山閣。\n"},{"id":59826,"chapter":"卷二十八","chapternum":28,"charstyle":"古體詩","title":"負薪行","titledesc":"","collection":"","collectiondesc":"","poemindex":16,"author":"杜甫","content":"夔州處女髮半華，四十五十無夫家。\n更遭䘮亂嫁不售，一生抱恨堪咨嗟。\n土風坐男使女立，應當門戸女出入。\n十猶八九負薪歸，賣薪得錢應供給。\n至老雙鬟只垂頸，野花山葉銀釵並。\n筋力登危集市門，死生射利兼鹽井。\n面妝首飾雜啼痕，地褊衣寒困石根。\n若道巫山女麤醜，何得此有昭君村。\n"},{"id":59827,"chapter":"卷二十八","chapternum":28,"charstyle":"古體詩","title":"最能行","titledesc":"","collection":"","collectiondesc":"","poemindex":17,"author":"杜甫","content":"峡中丈夫絶輕死，少在公門多在水。\n富豪有錢駕大舸，貧窮取給行艓子。\n小兒學問止論語，大兒結束随商旅。\n欹帆側柂入波濤，撇漩捎濆無險阻。\n朝發白帝暮江陵，頃来目擊信有徵。\n瞿塘漫天虎鬚怒，歸州長年行最能。\n此鄉之人氣量窄，悮競南風疎北客。\n若道土無英俊才，何得山有屈原宅。\n"},{"id":59828,"chapter":"卷二十八","chapternum":28,"charstyle":"古體詩","title":"可歎","titledesc":"","collection":"","collectiondesc":"","poemindex":18,"author":"杜甫","content":"天上浮雲如白衣，斯須改變如蒼狗。\n古往今來共一時，人生萬事無不有。\n近者抉眼去其夫，河東女兒身姓柳。\n丈夫正色動引經，酆城客子王季友。\n羣書萬卷常暗誦，孝經一通看在手。\n貧窮老瘦家賣屐，好事就之為㩦酒。\n豫章太守髙帝孫，引為賔客敬頗久。\n聞道三年未曾語，小心恐懼閉其口。\n太守得之更不疑，人生反覆看亦醜。\n明月無瑕豈容易，紫氣鬱鬱猶衝斗。\n時危可仗真豪俊，二人得置君側否。\n太守頃者領山南，邦人思之比父母。\n王生早曾拜顔色，髙山之外皆培塿。\n用為羲和天為成，用平水土地為厚。\n王也論道阻江湖，李也丞疑曠前後。\n死為星辰終不滅，致君堯舜焉肯朽。\n吾輩碌碌飽飯行，風后力牧長迴首。\n"},{"id":59829,"chapter":"卷二十八","chapternum":28,"charstyle":"古體詩","title":"觀公孫大娘弟子舞劒器行〈并序〉","titledesc":"大厯二年十月十九日夔府别駕元持宅見臨潁李十二娘舞劒器壯其蔚跂問其所師曰余公孫大娘弟子也開元三載余尚童穉記於郾城觀公孫氏舞劒器渾脱瀏灕頓挫獨出冠時自髙頭宜春梨園二伎坊内人洎外供奉曉是舞者聖文神武皇帝初公孫一人而已玉貌錦衣况余白首今兹弟子亦匪盛顔既辨其由来知波瀾莫二撫事慷慨聊為劒器行往者吴人張旭善草書書帖數常於鄴縣見公孫大娘舞西河劒器自此草書長進豪蕩感激即公孫可知矣","collection":"","collectiondesc":"","poemindex":19,"author":"杜甫","content":"昔有佳人公孫氏，一舞劒器動四方。\n觀者如山色沮䘮，天地為之久低昂。\n㸌如羿射九日落，矯如羣帝驂龍翔。\n来如雷霆收震怒，罷如江海凝清光。\n絳唇珠衷兩寂寞，晚有弟子傳芬芳。\n臨潁美人在白帝，妙舞此曲神揚揚。\n與余問答旣有以，感時撫事增惋傷。\n先帝侍女八千人，公孫劒器初第一。\n五十年間似反掌，風塵傾動昏王室。\n梨園子弟散如煙，女樂餘姿映寒日。\n金粟堆南木已拱，瞿唐石城草蕭瑟。\n玳筵急管曲復終，樂極哀来月東出。\n老夫不知其所往，足繭荒山轉愁疾。\n"},{"id":59830,"chapter":"卷二十八","chapternum":28,"charstyle":"古體詩","title":"李潮八分小篆歌","titledesc":"","collection":"","collectiondesc":"","poemindex":20,"author":"杜甫","content":"蒼頡鳥跡既，茫昧字體變。\n化如浮雲陳，倉石鼓又已。\n訛大小二篆，生八分秦有。\n李斯漢蔡邕，中間作者寂。\n不聞嶧山之，碑野火焚棗。\n木傳刻肥失，真苦縣光和。\n尚骨立書貴，痩硬方通神。\n惜哉李蔡不，復得吾甥李。\n潮下筆親尚，書韓擇木騎。\n曹蔡有鄰開，元已來數八。\n分潮也奄有，二子成三人。\n况潮小篆逼，秦相快劒長。\n㦸森相向八，分一字直百。\n金蛟龍盤拏，肉屈强吴郡。\n張顛誇草書，草書非古空。\n雄壯豈如吾，甥不流宕丞。\n相中郎丈人，行巴東逢李。\n潮逾月求我，歌我今衰老。\n才力薄潮乎，潮乎奈汝何。\n"},{"id":59831,"chapter":"卷二十八","chapternum":28,"charstyle":"古體詩","title":"荆南兵馬使太常卿趙公大食刀歌","titledesc":"","collection":"","collectiondesc":"","poemindex":21,"author":"杜甫","content":"太常樓船聲嗷嘈，問兵刮冦趨下牢。\n牧出令奔飛百艘，猛蛟突獸紛騰逃。\n白帝寒城駐錦袍，元冬示我胡國刀。\n壯士短衣頭虎毛，憑軒拔鞘天為髙。\n翻風轉日木怒號，氷翼雪淡傷哀猱。\n鐫錯碧甖鸊鵜膏，鋩鍔已瑩虚秋濤。\n鬼物撇捩辭坑壕，蒼水使者捫赤絛。\n龍伯國人罷釣鼇，芮公迴首顔色勞。\n分閫救世用賢豪，趙公玉立髙歌起。\n攬環結佩相終始，萬嵗持之䕶天子。\n得君亂絲與君理，蜀江如線如針水。\n荆岑彈丸心未已，賊臣惡子休干紀。\n魑魅魍魎徒為耳，妖腰亂領敢欣喜。\n用之不髙亦不庫，不似長劒須天倚。\n吁嗟光祿英雄弭，大食寶刀聊可比。\n丹青宛轉麒麟裏，光芒六合無泥滓。\n"},{"id":59832,"chapter":"卷二十八","chapternum":28,"charstyle":"古體詩","title":"王兵馬使二角鷹","titledesc":"","collection":"","collectiondesc":"","poemindex":22,"author":"杜甫","content":"悲臺蕭颯石巃嵸，哀壑杈枒浩呼洶。\n中有萬里之長江，迴風滔日孤光動。\n角鷹翻倒壯士臂，將軍玉帳軒翠氣。\n二鷹猛腦徐絛穟，目如愁胡視天地。\n杉雞竹兔不自惜，溪虎野羊俱辟易。\n鞲上鋒稜十二翮，將軍勇鋭與之敵。\n將軍樹勲起安西，崑崙虞泉入馬蹄。\n白羽曾肉三狻猊，敢決豈不與之齊。\n荆南芮公得將軍，亦如角鷹下翔雲。\n惡鳥飛飛啄金屋，安得爾輩開其羣。\n驅出六合梟鸞分，"},{"id":59833,"chapter":"卷二十八","chapternum":28,"charstyle":"古體詩","title":"狄明府","titledesc":"","collection":"","collectiondesc":"","poemindex":23,"author":"杜甫","content":"梁公曾孫我姨弟，不見十年官濟濟。\n大賢之後竟陵遲，浩蕩古今同一體。\n比看叔伯四十人，有才無命百寮底。\n今者兄弟一百人，幾人卓絶秉周禮。\n在汝更用文章為，長兄白睂復天啓。\n汝門請從曾翁説，太后當朝多巧詆。\n狄公執政在末年，濁河終不汚清濟。\n國嗣初將付諸武，公獨廷諍守丹陛。\n禁中決冊請房陵，前朝長老皆流涕。\n太宗社稷一朝正，漢官威儀重昭洗。\n時危始識不世才，誰謂荼苦甘如薺。\n汝曹又宜列土食，身使門戸多旌棨。\n胡為漂泊岷漢間，干謁王侯頗歴抵。\n况乃山髙水有波，秋風蕭蕭露泥泥。\n虎之饑，下巉嵒。\n蛟之横，出清泚。\n早歸来，黃土泥衣眼易眯。\n"},{"id":59834,"chapter":"卷二十八","chapternum":28,"charstyle":"古體詩","title":"秋風","titledesc":"","collection":"","collectiondesc":"","poemindex":24,"author":"杜甫","content":"秋風淅淅吹我衣，東流之外西日微。\n天清小城擣練急，石古細路行人稀。\n不知明月為誰好，早晩孤帆他夜歸。\n㑹將白髮倚庭樹，故園池臺今是非。\n"},{"id":59835,"chapter":"卷二十八","chapternum":28,"charstyle":"古體詩","title":"久雨期王將軍不至","titledesc":"","collection":"","collectiondesc":"","poemindex":25,"author":"杜甫","content":"天雨蕭蕭滯茅屋，空山無以慰幽獨。\n鋭頭將軍来何遲，令我心中苦不足。\n數看黄霧亂玄雲，時聴嚴風折喬木。\n泉源泠泠雜猿狖，泥濘漠漠饑鴻鵠。\n嵗暮窮陰耿未已，人生㑹面難再得。\n憶爾腰下鐵絲箭，射殺林中雪色鹿。\n前者坐皮因問毛，知子歴險人馬勞。\n異獸如飛星宿落，應弦不礙蒼山髙。\n安得突騎只五千，崒然睂骨皆爾曹。\n走平亂世相催促，一豁明主正鬱陶。\n憶昔范增碎玉斗，未使吳兵着白袍。\n昏昏閶闔閉氛祲，十月荆南雷怒號。\n"},{"id":59836,"chapter":"卷二十八","chapternum":28,"charstyle":"古體詩","title":"别李秘書始興寺所居","titledesc":"","collection":"","collectiondesc":"","poemindex":26,"author":"杜甫","content":"不見秘書心若失，及見秘書失心疾。\n安爲動主理信然，我獨覺子神充實。\n重聞西方止觀經，老身古寺風泠泠。\n妻兒待米且歸去，他日杖藜来細聴。\n"},{"id":59837,"chapter":"卷二十八","chapternum":28,"charstyle":"古體詩","title":"錦樹行","titledesc":"","collection":"","collectiondesc":"","poemindex":27,"author":"杜甫","content":"今日苦短昨日休，嵗云暮矣增離憂。\n霜凋碧樹作錦樹，萬壑東逝無停留。\n荒戍之城石色古，東郭老人住青丘。\n飛書白帝營斗粟，琴瑟几杖柴門幽。\n青草萋萋盡枯死，天馬跂足随氂牛。\n自古聖賢多薄命，姦雄惡少皆封侯。\n故國三年一消息，終南渭水寒悠悠。\n五陵豪貴反顛倒，鄉里小兒狐白裘。\n生男堕地要膂力，一生富貴傾邦國。\n莫愁父母少黄金，天下風塵兒亦得。\n"},{"id":59838,"chapter":"卷二十八","chapternum":28,"charstyle":"古體詩","title":"赤霄行","titledesc":"","collection":"","collectiondesc":"","poemindex":28,"author":"杜甫","content":"孔雀未知牛有角，渴飲寒泉逢觝觸。\n赤霄玄圃須往来，翠尾金花不辭辱。\n江中淘河嚇飛燕，銜泥却落羞華屋。\n皇孫猶曾蓮勺困，衛莊見貶傷其足。\n老翁慎莫怪少年，葛亮貴和書有篇。\n丈夫垂名動萬年，記憶細故非髙賢。\n"},{"id":59839,"chapter":"卷二十八","chapternum":28,"charstyle":"古體詩","title":"復陰","titledesc":"","collection":"","collectiondesc":"","poemindex":29,"author":"杜甫","content":"方冬合沓玄陰塞，昨日晚晴今日黑。\n萬里飛蓬映天過，孤城樹羽揚風直。\n江濤簸岸黄沙走，雲雪埋山蒼兕吼。\n君不見夔子之國杜陵翁，牙齒半落左耳聾。\n"},{"id":59840,"chapter":"卷二十八","chapternum":28,"charstyle":"古體詩","title":"夜歸","titledesc":"","collection":"","collectiondesc":"","poemindex":30,"author":"杜甫","content":"夜半歸来衝虎過，山黑家中已眠卧。\n傍見北斗向江低，仰看明星當空大。\n庭前把燭嗔〈一作喚〉兩炬，峡口驚猿聞一箇。\n白頭老罷舞復歌，杖藜不睡誰能那〈顧况集閩俗呼子為囝父為郎罷此云老罷亦戲用閩俗語也〉。\n"},{"id":59841,"chapter":"卷二十八","chapternum":28,"charstyle":"古體詩","title":"醉為馬墜諸公攜酒相看","titledesc":"","collection":"","collectiondesc":"","poemindex":31,"author":"杜甫","content":"甫也諸侯老賓客，罷酒酣歌拓金㦸。\n騎馬忽憶少年時，散蹄迸落瞿塘石。\n白帝城門水雲外，低身直下八千尺。\n粉堞電轉紫遊韁，東得平岡出天壁。\n江村野堂爭入眼，埀鞭嚲鞚凌紫陌。\n向来皓首驚萬人，自倚紅顔能騎射。\n安知決臆追風足，朱汗驂驔猶噴玉。\n不虞一蹶終損傷，人生快意多所辱。\n職當憂戚伏衾枕，况乃遲暮加煩促。\n朋知來問腆我顔，杖藜强起依僮僕。\n語盡還成開口笑，提攜别掃清谿曲。\n酒肉如山又一時，初筵哀絲動豪竹。\n共指西日不相貸，喧呼且覆盃中渌。\n何必走馬来為問，君不見嵇康養生遭殺戮。\n"},{"id":59842,"chapter":"卷二十八","chapternum":28,"charstyle":"古體詩","title":"君不見簡蘇徯","titledesc":"","collection":"","collectiondesc":"","poemindex":32,"author":"杜甫","content":"君不見道邊，廢棄池君不。\n見前者摧折，桐百年死樹。\n中琴瑟一斛，舊水藏蛟龍。\n丈夫蓋棺事，始定君今幸。\n未成老翁何，恨憔悴在山。\n中湥山窮谷，不可處霹靂。\n魍魎兼狂風，"},{"id":59843,"chapter":"卷二十八","chapternum":28,"charstyle":"古體詩","title":"憶昔行","titledesc":"","collection":"","collectiondesc":"","poemindex":33,"author":"杜甫","content":"憶昔北尋小有洞，洪河怒濤過輕舸。\n辛勤不見華蓋君，艮岑青輝慘么麽。\n千崖無人萬壑靜，三步回頭五步坐。\n秋山眼冷魂未歸，仙賞心違淚交墮。\n弟子誰依白茅室，盧老獨啟青銅鎖。\n巾拂香餘搗藥塵，階除灰死燒丹火。\n玄圃滄洲莽空濶，金節羽衣飄婀娜。\n落日初霞閃餘映，倐忽東西無不可。\n松風磵水聲合時，青兕黄熊啼向我。\n徒然咨嗟撫遺迹，至今夢想仍猶左。\n秘訣隠文須内敎，晩嵗何功使願果。\n更討衡陽董鍊師，南浮早鼓瀟湘柂。\n"},{"id":59844,"chapter":"卷二十八","chapternum":28,"charstyle":"古體詩","title":"魏將軍歌","titledesc":"","collection":"","collectiondesc":"","poemindex":34,"author":"杜甫","content":"將軍昔着從事衫，鐵馬馳突重兩銜。\n被堅執銳略西極，崑崙月窟東嶄巖。\n君門羽林萬猛士，惡若哮虎子所監。\n五年起家列霜㦸，一日過海收風帆。\n平生流輩徒蠢蠢，長安少年氣欲盡。\n魏侯骨聳精爽𦂳，華嶽峰尖見秋隼。\n星纒寶校金盤陁，夜騎天駟超天河。\n欃槍熒惑不敢動，翠蕤雲旓相蕩摩。\n吾為子起歌都䕶，酒䦨插劒肝膽露。\n鈎陳蒼蒼風玄武，萬嵗千秋奉明主。\n臨江節士安足數〈荆溪吴子良曰崑崙月窟在西南云東者謂將軍略地至西方之極而崑崙月窟反在東也〉，"},{"id":59845,"chapter":"卷二十八","chapternum":28,"charstyle":"古體詩","title":"朱鳳行","titledesc":"","collection":"","collectiondesc":"","poemindex":35,"author":"杜甫","content":"君不見瀟湘之山衡山髙，山巓朱鳳聲嗷嗷。\n側身長顧求其曹，翅埀口噤心甚勞。\n下愍百鳥在羅網，黄雀最小猶難逃。\n願分竹實及螻蟻，盡使鴟梟相怒號。\n"},{"id":59846,"chapter":"卷二十八","chapternum":28,"charstyle":"古體詩","title":"醉歌行贈公安顔少府請顧八題壁","titledesc":"","collection":"","collectiondesc":"","poemindex":36,"author":"杜甫","content":"神仙中人不易得，顔氏之子才孤標。\n天馬長鳴待駕馭，秋鷹整翮當雲霄。\n君不見東吴顧文學，君不見西漢杜陵老。\n詩家筆勢君不嫌，詞翰升堂為君掃。\n是日霜風凍七澤，烏蠻落照銜赤壁。\n酒酣耳熱忘頭白，感君意氣無所惜，一為歌行歌主客。\n"},{"id":59847,"chapter":"卷二十八","chapternum":28,"charstyle":"古體詩","title":"夜聞觱篥","titledesc":"","collection":"","collectiondesc":"","poemindex":37,"author":"杜甫","content":"夜聞觱篥滄江上，衰年側耳情所嚮。\n鄰舟一聴多感傷，塞曲三更歘悲壯。\n積雪飛霜此夜寒，孤燈急管復風湍。\n君知天地干戈滿，不見江湖行路難。\n"},{"id":59848,"chapter":"卷二十八","chapternum":28,"charstyle":"古體詩","title":"發劉郎浦","titledesc":"","collection":"","collectiondesc":"","poemindex":38,"author":"杜甫","content":"挂帆早發劉郎浦，疾風颯颯昏亭午。\n舟中無日不沙塵，岸上空村盡豺虎。\n十日北風風未迴，客行嵗晩晩相催。\n白頭厭伴漁人宿，黄帽青鞋歸去來。\n"},{"id":59849,"chapter":"卷二十八","chapternum":28,"charstyle":"古體詩","title":"風雨看舟前落花戯為新句","titledesc":"","collection":"","collectiondesc":"","poemindex":39,"author":"杜甫","content":"江上人家桃樹枝，春寒細雨出疎籬。\n影遭碧水潛勾引，風妬紅花却倒吹。\n吹花困癲傍舟楫，水光風力俱相怯。\n赤憎輕薄遮入懷，珍重分明不来接。\n濕久飛遲半欲髙，縈沙惹草細於毛。\n蜜蜂蝴蝶生情性，偷眼蜻蜓避百勞。\n"},{"id":59850,"chapter":"卷二十八","chapternum":28,"charstyle":"古體詩","title":"岳麓山道林二寺行","titledesc":"","collection":"","collectiondesc":"","poemindex":40,"author":"杜甫","content":"玉泉之南麓山殊，道林林壑爭盤紆。\n寺門髙開洞庭野，殿脚插入赤沙湖。\n五月寒風冷佛骨，六時天樂朝香爐。\n地靈步步雪山草，僧寶人人滄海珠。\n塔刧宫牆壯麗敵，香厨松道清涼俱。\n蓮花交響共命鳥，金㮄雙迴三足烏。\n方丈涉海費時節，玄圃尋河知有無。\n暮年且喜經行近，春日兼䝉暄暖扶。\n飄然斑白身奚適，傍此烟霞茅可誅。\n桃源人家易制度，橘洲田土仍膏腴。\n潭府邑中甚淳古，太守庭内不喧呼。\n昔遭衰世皆晦迹，今幸樂國養微軀。\n依止老宿亦未晚，富貴功名焉足圗。\n久為野客尋幽慣，細學周顒免興孤。\n一重一掩吾肺腑，山鳥山花吾友于。\n宋公放逐曾題壁，物色分留與老夫。\n"},{"id":59851,"chapter":"卷二十八","chapternum":28,"charstyle":"古體詩","title":"暮秋枉裴道州手札率爾遣興寄近呈蘇渙侍御","titledesc":"","collection":"","collectiondesc":"","poemindex":41,"author":"杜甫","content":"乆客多枉友朋書，素書一月凡一束。\n虚名但䝉寒温問，泛愛不救溝壑辱。\n齒落未是無心人，舌存恥作窮途哭。\n道州手札適復至，紙長要自三過讀。\n盈把那須滄海珠，入懐本倚崑山玉。\n撥棄潭州百斛酒，蕪沒瀟岸千株菊。\n使我晝立煩兒孫，令我夜坐費燈燭。\n憶子初尉永嘉去，紅顔白面花映肉。\n軍符侯印取豈遲，紫燕綠耳行甚速。\n聖朝尚飛戰鬬塵，濟世宜引英俊人。\n黎元愁痛㑹蘇息，夷狄跋扈徒逡巡。\n授鉞築壇聞意㫖，頽綱漏網期彌綸。\n郭欽上書見大計，劉毅答詔驚羣臣。\n他日更僕語不淺，明公論兵氣益振。\n傾壺簫管黑白髮，儛劒霜雪吹青春。\n宴筵曾語蘓季子，後來傑出雲孫比。\n茅齋定王城郭門，藥物楚老漁商市。\n市北肩輿每聨袂，郭南抱甕亦隠几。\n無數將軍西第成，早作丞相東山起。\n鳥雀苦肥秋粟菽，蛟龍欲蟄寒沙水。\n天下鼓角何時休，陣前部曲終日死。\n附書與裴因示蘇，此生巳媿須人扶。\n致君堯舜付公等，早據要路思捐軀。\n"},{"id":59852,"chapter":"卷二十八","chapternum":28,"charstyle":"古體詩","title":"嵗晏行","titledesc":"","collection":"","collectiondesc":"","poemindex":42,"author":"杜甫","content":"嵗云暮矣多北風，瀟湘洞庭白雪中。\n漁父天寒網罟凍，莫徭射雁鳴桑弓。\n去年米貴闕軍食，今年米賤大傷農。\n髙馬達官厭酒肉，此輩杼軸茅茨空。\n楚人重魚不重鳥，汝休枉殺南飛鴻。\n况聞處處鬻男女，割慈忍愛還租庸。\n往日用錢捉私鑄，今許鉛錫和青銅。\n刻泥為之最易得，好惡不合長相䝉。\n萬國城頭吹畫角，此曲哀怨何時終。\n"},{"id":59853,"chapter":"卷二十八","chapternum":28,"charstyle":"古體詩","title":"追酬故髙蜀州人日見寄〈并序〉","titledesc":"開文書帙中檢所遺忘因得故髙常侍適往居在成都時髙任蜀州刺史人日相憶見寄詩淚灑行間讀終篇末自枉詩又十餘年莫記存歿又六七年矣老病懐舊生意可知今海内忘形故人獨漢中王瑀與昭州敬使君超先在愛而不見情見乎辭大厯五年正月二十一日却追酬髙公此作因寄王及敬弟","collection":"","collectiondesc":"","poemindex":43,"author":"杜甫","content":"自䝉蜀州人日作，不意清詩久零落。\n今晨散帙眼忽開，迸淚幽吟事如昨。\n嗚呼壯士多慷慨，合沓髙名動寥廓。\n歎我悽悽求友篇，感時鬱鬱匡君略。\n錦里春光空爛漫，瑶墀侍臣已冥寞。\n瀟湘水國傍鼋鼉，鄠杜秋天失鵰鶚。\n東西南北更誰論，白首扁舟病獨存。\n遥拱北辰纒冦盜，欲傾東海洗乾坤。\n邊塞西蕃最充斥，衣冠南渡多崩奔。\n鼓瑟至今悲帝子，曳裾何處覔王門。\n文章曹植波瀾濶，服食劉安徳業尊。\n長笛誰能亂愁思，昭州詞翰與招魂。\n"},{"id":59854,"chapter":"卷二十八","chapternum":28,"charstyle":"古體詩","title":"狂歌行贈四兄","titledesc":"","collection":"","collectiondesc":"","poemindex":44,"author":"杜甫","content":"與兄行年校一嵗，賢者是兄愚者弟。\n兄將富貴等浮雲，弟切功名好權勢。\n長安秋雨十日泥，我曹鞴馬聴晨雞。\n公卿朱門未開鎖，我曹已到肩相齊。\n吾兄睡穏方舒膝，不襪不巾踏曉日。\n男啼女哭莫我知，身上須繒腹中實。\n今年思我来嘉州，嘉州酒重花繞樓。\n樓頭喫酒樓下卧，長歌短詠還相酬。\n四時八節還拘禮，女拜弟妻男拜弟。\n幅巾鞶帯不挂身，頭脂足垢何曾洗。\n吾兄吾兄巢許倫，一生喜怒長任真。\n日斜枕肘寢已熟，啾啾唧唧為何人。\n"}]