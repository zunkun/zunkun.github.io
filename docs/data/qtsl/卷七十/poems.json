[{"author":"張祜","charstyle":"古體詩","id":63764,"chapter":"卷七十","chapternum":70,"title":"西江行","titledesc":"","content":"日下西塞山南來洞庭客晴空一鳥渡萬里秋江碧惆悵異鄉人無言空脉脉","collection":"","collectiondesc":"","poemindex":1},{"author":"張祜","charstyle":"古體詩","id":63765,"chapter":"卷七十","chapternum":70,"title":"送蜀客","titledesc":"","content":"楚客去岷江西南指天末平生不達意萬里船一發行行三峽夜十二峯頂月哀猿别曾林忽忽聲斷咽嘉陵水初漲巖嶺耗積雪不妨髙唐雲却藉宋玉說峩眉逺凝黛脚底谷洞穴錦城晝氲氲錦水春活活成都滯遊地酒客須醉殺莫戀卓家壚相如已屑屑","collection":"","collectiondesc":"","poemindex":2},{"author":"張祜","charstyle":"古體詩","id":63766,"chapter":"卷七十","chapternum":70,"title":"車遥遥","titledesc":"","content":"東方曨曨車軋軋地色不分新去轍閨門半掩床半空斑斑枕花殘淚紅君心若車千萬轉妾身如轍移漸逺碧川棲棲山宛宛馬蹄在耳輪在眼桑間女兒情不淺莫道野蠶能作繭","collection":"","collectiondesc":"","poemindex":3},{"author":"張祜","charstyle":"近體詩","id":63767,"chapter":"卷七十","chapternum":70,"title":"吳宫曲","titledesc":"","content":"日下苑西宫花開香徑紅玉釵斜白燕羅帶弄青蟲皓齒初含雪柔枝欲斷風可憐傾國艶誰信女為戎","collection":"","collectiondesc":"","poemindex":4},{"author":"張祜","charstyle":"近體詩","id":63768,"chapter":"卷七十","chapternum":70,"title":"公子行","titledesc":"","content":"春色滿城池盃盤著處移鐙金斜雁子鞍帕嫩鵞兒買笑歌桃葉尋歡折栁枝可憐明月夜長是管絃隨","collection":"","collectiondesc":"","poemindex":5},{"author":"張祜","charstyle":"近體詩","id":63769,"chapter":"卷七十","chapternum":70,"title":"塞上曲","titledesc":"","content":"邉風捲地時日暮帳初移磧迥三通角山寒一㸃旗連收榻索馬引滿射雕兒莫道功勲細將軍昔戍師","collection":"","collectiondesc":"","poemindex":6},{"author":"張祜","charstyle":"近體詩","id":63770,"chapter":"卷七十","chapternum":70,"title":"塞下曲","titledesc":"","content":"二十逐嫖姚分兵逺戍遼雪迷經塞夜氷壯渡河朝促放鵰難下生騎馬未調小儒何足問看取劍横腰","collection":"","collectiondesc":"","poemindex":7},{"author":"張祜","charstyle":"近體詩","id":63771,"chapter":"卷七十","chapternum":70,"title":"塞下","titledesc":"","content":"萬里配長征連年慣野營入羣來揀馬抛伴去擒生箭插鵰翎濶弓盤鵲角輕閒看行近逺西去受降城","collection":"","collectiondesc":"","poemindex":8},{"author":"張祜","charstyle":"近體詩","id":63772,"chapter":"卷七十","chapternum":70,"title":"秋霽","titledesc":"","content":"垂老歸休意栖栖陋巷中暗燈棋子落殘語酒瓶空滴羃侵簷露虚踈入檻風何妨一蟬嘒自抱木蘭叢","collection":"","collectiondesc":"","poemindex":9},{"author":"張祜","charstyle":"近體詩","id":63773,"chapter":"卷七十","chapternum":70,"title":"晚夏歸别業","titledesc":"","content":"古㟁扁舟晚荒園一徑微鳥啼新果熟花落故人稀宿潤侵苔甃斜陽照竹扉相逢盡鄉老無復話時機","collection":"","collectiondesc":"","poemindex":10},{"author":"張祜","charstyle":"近體詩","id":63774,"chapter":"卷七十","chapternum":70,"title":"憶雲陽宅","titledesc":"","content":"一别雲陽宅深愁度嵗華翠濃春檻栁紅滿夜庭花鳥影垂纎竹魚行踐淺沙聊當因寤寐歸思浩無涯","collection":"","collectiondesc":"","poemindex":11},{"author":"張祜","charstyle":"近體詩","id":63775,"chapter":"卷七十","chapternum":70,"title":"江城晚眺","titledesc":"","content":"重檻構雲端江城四鬱盤河流出郭靜山色對樓寒浪草侵天白霜林映日丹悠然此江思樹杪幾檣竿","collection":"","collectiondesc":"","poemindex":12},{"author":"張祜","charstyle":"近體詩","id":63776,"chapter":"卷七十","chapternum":70,"title":"江西道中","titledesc":"","content":"日落江村逺烟雲度幾重問人孤驛路驅馬亂山峯夜入霜林火寒生水寺鐘凄凉哭途意行處又饑㐫","collection":"","collectiondesc":"","poemindex":13},{"author":"張祜","charstyle":"近體詩","id":63777,"chapter":"卷七十","chapternum":70,"title":"江西道中","titledesc":"","content":"西江江上月逺逺照征衣夜色草中網秋聲林外機渚田牛路熟石岸客船稀無復是鄉井鷓鴣聊自飛","collection":"","collectiondesc":"","poemindex":14},{"author":"張祜","charstyle":"近體詩","id":63778,"chapter":"卷七十","chapternum":70,"title":"江西道中","titledesc":"","content":"秋灘一望平逺逺見山城落日懸烏桕空林露寄生燒畬殘火色盪槳夜溪聲况是曾游處荒田小變更","collection":"","collectiondesc":"","poemindex":15},{"author":"張祜","charstyle":"近體詩","id":63779,"chapter":"卷七十","chapternum":70,"title":"夕次桐廬","titledesc":"","content":"百里清溪口扁舟此去過晚潮風勢急寒葉雨聲多戍出山頭鼓樵通竹裏歌不堪無酒夜廽首夢烟波","collection":"","collectiondesc":"","poemindex":16},{"author":"張祜","charstyle":"近體詩","id":63780,"chapter":"卷七十","chapternum":70,"title":"松汀驛","titledesc":"","content":"山色逺含空蒼茫澤國東海明先見日江白迥聞風鳥道髙原去人烟小徑通那知舊遺逸不在五湖中","collection":"","collectiondesc":"","poemindex":17},{"author":"張祜","charstyle":"近體詩","id":63781,"chapter":"卷七十","chapternum":70,"title":"洞庭南館","titledesc":"","content":"一徑逗霜林朱欄遶碧岑地盤雲夢角山鎮洞庭心樹白看烟起沙紅見日沈還因此悲屈惆悵又行吟","collection":"","collectiondesc":"","poemindex":18},{"author":"張祜","charstyle":"近體詩","id":63782,"chapter":"卷七十","chapternum":70,"title":"入潼闗","titledesc":"","content":"都城三百里雄險此廻環地勢遥尊嶽河流側讓闗秦皇曾虎視漢祖昔龍顔何事梟兇輩干戈自不閒","collection":"","collectiondesc":"","poemindex":19},{"author":"張祜","charstyle":"近體詩","id":63783,"chapter":"卷七十","chapternum":70,"title":"登廣武原","titledesc":"","content":"廣武原西北華夷此浩然地盤山入海河遶郭連天逺樹千門色髙檣萬里船鄉心日云暮猶在楚城邉","collection":"","collectiondesc":"","poemindex":20},{"author":"張祜","charstyle":"近體詩","id":63784,"chapter":"卷七十","chapternum":70,"title":"題海鹽南館","titledesc":"","content":"故人營此地臺館尚依依黑夜山魈語黄昏海燕歸舊隂楊葉在殘雨槿花稀無復南宫賞髙簷紅燭輝","collection":"","collectiondesc":"","poemindex":21},{"author":"張祜","charstyle":"近體詩","id":63785,"chapter":"卷七十","chapternum":70,"title":"題曾氏園林","titledesc":"","content":"十畝長堤宅蕭疎半老槐醉眠風卷簟棋罷月移堦斫樹遺桑斧澆花濕笋鞋還將齊物論終嵗自安排","collection":"","collectiondesc":"","poemindex":22},{"author":"張祜","charstyle":"近體詩","id":63786,"chapter":"卷七十","chapternum":70,"title":"題杭州孤山寺","titledesc":"","content":"樓臺聳碧岑一徑入湖心不雨山長潤無雲水自隂斷橋荒蘚澀空院落花深猶憶西牕月鐘聲在北林","collection":"","collectiondesc":"","poemindex":23},{"author":"張祜","charstyle":"近體詩","id":63787,"chapter":"卷七十","chapternum":70,"title":"潤州甘露寺","titledesc":"","content":"千重搆横險髙歩出塵埃日月光先到江山勢盡來冷雲虚水石清露滴樓臺况是東溟上平生意一開","collection":"","collectiondesc":"","poemindex":24},{"author":"張祜","charstyle":"近體詩","id":63788,"chapter":"卷七十","chapternum":70,"title":"金山寺","titledesc":"","content":"一宿金山頂微茫水國分僧歸夜船月龍出曉堂雲樹影中流見鐘聲兩岸聞因悲在朝市終日醉醺醺","collection":"","collectiondesc":"","poemindex":25},{"author":"張祜","charstyle":"近體詩","id":63789,"chapter":"卷七十","chapternum":70,"title":"禪智寺","titledesc":"","content":"寶殿依山險臨虚勢若吞畫簷齊木末香砌壓雲根逺景窓中岫孤烟竹裏村憑髙聊一望鄉思隔吴門","collection":"","collectiondesc":"","poemindex":26},{"author":"張祜","charstyle":"近體詩","id":63790,"chapter":"卷七十","chapternum":70,"title":"喜王子載話舊","titledesc":"","content":"相逢青眼日相嘆白頭時累話三朝事重看一局棋歡娛非老大成長是嬰兒且盡罇中物無煩更後期","collection":"","collectiondesc":"","poemindex":27},{"author":"張祜","charstyle":"近體詩","id":63791,"chapter":"卷七十","chapternum":70,"title":"途中逢李道實游蔡州","titledesc":"","content":"征馬漢江頭逢君上蔡游野橋經亥市山路過申州僻地人行澀荒林虎跡稠殷勤話新守生物頼諸侯","collection":"","collectiondesc":"","poemindex":28},{"author":"張祜","charstyle":"近體詩","id":63792,"chapter":"卷七十","chapternum":70,"title":"訪許用晦","titledesc":"","content":"逺郭日曛曛停橈一訪君小橋通野水髙樹入江雲酒興曾無敵詩情舊逸羣怪來音信少五十我無聞","collection":"","collectiondesc":"","poemindex":29},{"author":"張祜","charstyle":"近體詩","id":63793,"chapter":"卷七十","chapternum":70,"title":"送韋整尉長沙","titledesc":"","content":"逺道長沙去憐君屈一官風帆彭蠡疾雲水洞庭寛木客提蔬束江烏接飯丸莫言卑濕地未必乏新歡","collection":"","collectiondesc":"","poemindex":30},{"author":"張祜","charstyle":"近體詩","id":63794,"chapter":"卷七十","chapternum":70,"title":"送沈下賢謫尉南康","titledesc":"","content":"秋風江上草先是客心摧萬里故人去一行新雁來山髙雲緒斷浦迥日波頽莫怪南康逺相思不可裁","collection":"","collectiondesc":"","poemindex":31},{"author":"張祜","charstyle":"近體詩","id":63795,"chapter":"卷七十","chapternum":70,"title":"殘獵","titledesc":"","content":"殘獵渭城東蕭蕭西北風雪花鷹背上氷片馬蹄中臂挂捎荆兎腰懸落箭鴻歸來逞餘勇兒子亂彎弓","collection":"","collectiondesc":"","poemindex":32},{"author":"張祜","charstyle":"近體詩","id":63796,"chapter":"卷七十","chapternum":70,"title":"題杭州天竺寺","titledesc":"","content":"西南山最勝一界是諸天上路穿巗竹分流入寺泉躡雲丹井畔望月石橋邉洞壑江聲逺樓臺海氣連塔明春嶺雪鐘散暮松烟何處去猶恨更看峯頂蓮","collection":"","collectiondesc":"","poemindex":33},{"author":"張祜","charstyle":"近體詩","id":63797,"chapter":"卷七十","chapternum":70,"title":"公子行","titledesc":"","content":"玉堂前後畫簾垂立却花驄待出時紅粉美人擎酒勸錦衣年少臂鷹隨輕將玉板敲花片旋把金鞭約栁絲晴日獨游三五騎等閒行傍曲江池","collection":"","collectiondesc":"","poemindex":34},{"author":"張祜","charstyle":"近體詩","id":63798,"chapter":"卷七十","chapternum":70,"title":"愛妾換馬","titledesc":"","content":"一面夭桃千里蹄嬌姿駿骨價應齊乍牽玉勒辭金棧催整花鈿出繡閨去日豈無沾袂泣歸時還有頓銜嘶嬋娟躞蹀春風裏揮手揺鞭楊栁堤","collection":"","collectiondesc":"","poemindex":35},{"author":"張祜","charstyle":"近體詩","id":63799,"chapter":"卷七十","chapternum":70,"title":"愛妾換馬","titledesc":"","content":"綺閣香銷華廐空忍將行雨換追風休憐柳葉雙眉翠却愛桃花兩耳紅侍讌永辭春色裏趨朝休立漏聲中恩勞未盡情先盡暗泣長嘶兩意同","collection":"","collectiondesc":"","poemindex":36},{"author":"張祜","charstyle":"近體詩","id":63800,"chapter":"卷七十","chapternum":70,"title":"題干越亭","titledesc":"","content":"扁舟亭下駐烟波十五年遊重此過洲觜露沙人渡淺樹梢藏竹鳥啼多層欄漲水痕猶在古板題詩字已訛况是髙秋正圓月可堪聞唱異鄉歌","collection":"","collectiondesc":"","poemindex":37},{"author":"張祜","charstyle":"近體詩","id":63801,"chapter":"卷七十","chapternum":70,"title":"秋夜登潤州慈和寺上方","titledesc":"","content":"清夜浮埃歇井𨞬塔輪全照露華鮮人行中路月生海鶴語上方星滿天樓影半連深岸水鐘聲寒徹逺林烟僧房閉盡下樓去一半夢魂離世縁","collection":"","collectiondesc":"","poemindex":38},{"author":"張祜","charstyle":"近體詩","id":63802,"chapter":"卷七十","chapternum":70,"title":"和杜牧之齊山登髙","titledesc":"","content":"秋溪南岸菊霏霏急管繁絃對落暉紅葉樹深山逕斷碧雲江淨浦帆稀不堪孫盛嘲時笑願送王弘醉夜歸流落正憐芳草在砧聲徒促授寒衣","collection":"","collectiondesc":"","poemindex":39},{"author":"張祜","charstyle":"近體詩","id":63803,"chapter":"卷七十","chapternum":70,"title":"寓懷寄蘇州劉郎中","titledesc":"","content":"一聞周召佐明時西望都門强策羸天子好文才自薄諸侯力薦命猶竒賀知章口徒勞說孟浩然身更不疑唯是勝游行未徧欲離京國尚遲遲","collection":"","collectiondesc":"","poemindex":40},{"author":"張祜","charstyle":"近體詩","id":63804,"chapter":"卷七十","chapternum":70,"title":"感王將軍柘枝妓殁","titledesc":"","content":"寂寞春風舊柘枝美人休舞曲停吹鴛鴦鈿帶抛何處孔雀羅衫付阿誰畫鼓不聞招節拍錦靴空想挫腰肢今來座上翻如醉曾見梨園教徹時","collection":"","collectiondesc":"","poemindex":41},{"author":"張祜","charstyle":"近體詩","id":63805,"chapter":"卷七十","chapternum":70,"title":"宫詞","titledesc":"","content":"故國三千里深宫二十年一聲河滿子雙淚落君前〈此詩傳入宫禁杜牧酬祜詩云七子論詩誰似公曹劉須在指揮中可憐故國三千里虚唱歌辭滿六宫〉","collection":"","collectiondesc":"","poemindex":42},{"author":"張祜","charstyle":"近體詩","id":63806,"chapter":"卷七十","chapternum":70,"title":"宫詞","titledesc":"","content":"自倚能歌日先皇掌上憐新聲何處唱腸斷李延年","collection":"","collectiondesc":"","poemindex":43},{"author":"張祜","charstyle":"近體詩","id":63807,"chapter":"卷七十","chapternum":70,"title":"白鼻騧","titledesc":"","content":"為底胡姬酒長來白鼻騧摘蓮抛水上郎意在浮花","collection":"","collectiondesc":"","poemindex":44},{"author":"張祜","charstyle":"近體詩","id":63808,"chapter":"卷七十","chapternum":70,"title":"蘇小歌","titledesc":"","content":"新人千里去故人千里來剪刀横眼底方覺淚難裁","collection":"","collectiondesc":"","poemindex":45},{"author":"張祜","charstyle":"近體詩","id":63809,"chapter":"卷七十","chapternum":70,"title":"牆頭花","titledesc":"","content":"蟋蟀鳴洞房梧桐落金井為君裁舞衣天寒剪刀冷","collection":"","collectiondesc":"","poemindex":46},{"author":"張祜","charstyle":"近體詩","id":63810,"chapter":"卷七十","chapternum":70,"title":"穆䕶沙","titledesc":"","content":"玉管朝朝弄清歌日日新折花當驛路寄與隴頭人","collection":"","collectiondesc":"","poemindex":47},{"author":"張祜","charstyle":"近體詩","id":63811,"chapter":"卷七十","chapternum":70,"title":"金殿樂","titledesc":"","content":"入夜秋砧動千聲起四隣不緣樓上月應為隴頭人","collection":"","collectiondesc":"","poemindex":48},{"author":"張祜","charstyle":"近體詩","id":63812,"chapter":"卷七十","chapternum":70,"title":"長門怨","titledesc":"","content":"日映宫牆栁色寒笙歌遥指碧雲端珠鉛滴盡無心語强把花枝冷笑看","collection":"","collectiondesc":"","poemindex":49},{"author":"張祜","charstyle":"近體詩","id":63813,"chapter":"卷七十","chapternum":70,"title":"鄴中懐古","titledesc":"","content":"鄴中城下漳河水日夜東流莫記春腸斷宫中望陵處不堪臺上也無人","collection":"","collectiondesc":"","poemindex":50},{"author":"張祜","charstyle":"近體詩","id":63814,"chapter":"卷七十","chapternum":70,"title":"寧哥來","titledesc":"","content":"日映宫城霧半開太真簾下畏人猜黄翻綽指向西樹不信寧哥囘馬來","collection":"","collectiondesc":"","poemindex":51},{"author":"張祜","charstyle":"近體詩","id":63815,"chapter":"卷七十","chapternum":70,"title":"阿䳰湯","titledesc":"","content":"月照宫城紅樹芳緑牕燈影在雕梁金輿未到長生殿妃子偷尋阿䳰湯","collection":"","collectiondesc":"","poemindex":52},{"author":"張祜","charstyle":"近體詩","id":63816,"chapter":"卷七十","chapternum":70,"title":"邠王小管","titledesc":"","content":"虢國潛行韓國隨宜春深院映花枝金輿逺幸無人見偷把邠王小管吹","collection":"","collectiondesc":"","poemindex":53},{"author":"張祜","charstyle":"近體詩","id":63817,"chapter":"卷七十","chapternum":70,"title":"邠娘羯鼓","titledesc":"","content":"新教邠娘羯鼓成大酺初日最先呈冬兒指向真真説一曲乾鳴杖子輕〈海録雜事云明皇宫中有容兒弄鉢頭邠娘羯鼓耍娘歌悖挐兒舞張祜各有詩云云〉","collection":"","collectiondesc":"","poemindex":54},{"author":"張祜","charstyle":"近體詩","id":63818,"chapter":"卷七十","chapternum":70,"title":"耍娘歌","titledesc":"","content":"宜春花夜雪千枝妃子偷行上宻隨便喚耍娘歌一曲六宫生老是蛾眉","collection":"","collectiondesc":"","poemindex":55},{"author":"張祜","charstyle":"近體詩","id":63819,"chapter":"卷七十","chapternum":70,"title":"悖挐兒舞","titledesc":"","content":"東風南内百花時道唱梁州急遍吹掲手便拈金椀舞上皇驚笑悖挐兒","collection":"","collectiondesc":"","poemindex":56},{"author":"張祜","charstyle":"近體詩","id":63820,"chapter":"卷七十","chapternum":70,"title":"容兒缽頭","titledesc":"","content":"爭走金車叱鞅牛笑聲誰是說千秋兩邊角子羊門裏猶學容兒弄缽頭","collection":"","collectiondesc":"","poemindex":57},{"author":"張祜","charstyle":"近體詩","id":63821,"chapter":"卷七十","chapternum":70,"title":"李謩笛","titledesc":"","content":"平時東幸洛陽城天樂宫中夜徹鳴無奈李謩偷曲譜酒樓吹笛是新聲","collection":"","collectiondesc":"","poemindex":58},{"author":"張祜","charstyle":"近體詩","id":63822,"chapter":"卷七十","chapternum":70,"title":"折楊栁枝","titledesc":"","content":"莫折宫前楊栁枝明皇曾向笛中吹傷心日暮烟霞起無限春愁生翠眉","collection":"","collectiondesc":"","poemindex":59},{"author":"張祜","charstyle":"近體詩","id":63823,"chapter":"卷七十","chapternum":70,"title":"折楊栁枝","titledesc":"","content":"凝碧池邉斂翠眉景陽樓下綰青絲那勝妃子朝元閣玉手和烟弄一枝","collection":"","collectiondesc":"","poemindex":60},{"author":"張祜","charstyle":"近體詩","id":63824,"chapter":"卷七十","chapternum":70,"title":"玉環琵琶","titledesc":"","content":"宫樓一曲琵琶聲滿眼雲山是去程囘顧段師非汝意玉環休把恨分明〈玉環者睿宗所御琵琶也明皇置别榻帕覆之未嘗持用祿山犯京上欲遷幸登華萼樓置酒進玉環命樂工賀懐智取調之又命禪定僧段師彈之段師用皮絃〉","collection":"","collectiondesc":"","poemindex":61},{"author":"張祜","charstyle":"近體詩","id":63825,"chapter":"卷七十","chapternum":70,"title":"集靈臺〈集靈臺明皇所作雍錄云在華清宫中非漢集靈宫中之臺也〉","titledesc":"","content":"日光斜照集靈臺紅樹花迎曉露開昨夜上皇新授籙太真含笑入簾來","collection":"","collectiondesc":"","poemindex":62},{"author":"張祜","charstyle":"近體詩","id":63826,"chapter":"卷七十","chapternum":70,"title":"集靈臺〈集靈臺明皇所作雍錄云在華清宫中非漢集靈宫中之臺也〉","titledesc":"","content":"虢國夫人承主恩平明騎馬入金門却嫌脂粉汚顔色淡掃蛾眉朝至尊","collection":"","collectiondesc":"","poemindex":63},{"author":"張祜","charstyle":"近體詩","id":63827,"chapter":"卷七十","chapternum":70,"title":"華清宫","titledesc":"","content":"天闕沉沉夜未央碧雲仙曲舞霓裳一聲玉笛向空盡月滿驪山宫漏長","collection":"","collectiondesc":"","poemindex":64},{"author":"張祜","charstyle":"近體詩","id":63828,"chapter":"卷七十","chapternum":70,"title":"華清宫","titledesc":"","content":"紅樹蕭蕭閣半開上皇曾幸此宫來至今風俗驪山下村笛猶吹阿濫堆〈紀事云驪山小禽名阿濫堆明皇御玉笛採其聲翻為曲且名焉逺近以笛爭效之〉","collection":"","collectiondesc":"","poemindex":65},{"author":"張祜","charstyle":"近體詩","id":63829,"chapter":"卷七十","chapternum":70,"title":"華清宫","titledesc":"","content":"山遶宫牆處處聲殘紅長綠露華清武皇一日夢不覺十二玉樓空月明","collection":"","collectiondesc":"","poemindex":66},{"author":"張祜","charstyle":"近體詩","id":63830,"chapter":"卷七十","chapternum":70,"title":"雨淋鈴","titledesc":"","content":"雨淋鈴夜却歸秦猶見張徽一曲新長說上皇垂淚教月明南内更無人〈明皇别録帝幸蜀南入斜谷屬淋雨彌旬於道中聞鈴聲與雨相應因採其聲為雨淋鈴曲以寄恨時梨園樂工張徽善觱篥從至蜀都以曲授之洎至徳中幸華清宫左右皆非昔人帝於望京樓令張徽奏此曲不覺悽愴流涕〉","collection":"","collectiondesc":"","poemindex":67},{"author":"張祜","charstyle":"近體詩","id":63831,"chapter":"卷七十","chapternum":70,"title":"退宫人","titledesc":"","content":"開元皇帝掌中憐流落人間二十年長說承天門上宴百官樓下拾金錢","collection":"","collectiondesc":"","poemindex":68},{"author":"張祜","charstyle":"近體詩","id":63832,"chapter":"卷七十","chapternum":70,"title":"退宫人","titledesc":"","content":"歌喉漸退出宫闈泣話伶官上許歸猶說入時歡聖夀内人初著五方衣","collection":"","collectiondesc":"","poemindex":69},{"author":"張祜","charstyle":"近體詩","id":63833,"chapter":"卷七十","chapternum":70,"title":"題金陵渡","titledesc":"","content":"金陵津渡小山樓一宿行人自可愁潮落夜江斜月裏兩三星火是𤓰州","collection":"","collectiondesc":"","poemindex":70},{"author":"張祜","charstyle":"近體詩","id":63834,"chapter":"卷七十","chapternum":70,"title":"晚秋潼闗西門作","titledesc":"","content":"日落寒郊烟物清古槐隂黒少人行闗門西去華山色秦地東來河水聲","collection":"","collectiondesc":"","poemindex":71},{"author":"張祜","charstyle":"近體詩","id":63835,"chapter":"卷七十","chapternum":70,"title":"題弋陽館","titledesc":"","content":"一葉飄然下弋陽殘霞昏日樹蒼蒼吳溪漫淬干將劍却是猿聲斷客腸","collection":"","collectiondesc":"","poemindex":72},{"author":"張祜","charstyle":"近體詩","id":63836,"chapter":"卷七十","chapternum":70,"title":"獻王智興","titledesc":"","content":"十年受命鎮方隅孝節忠規兩有餘誰信將壇嘉政外李陵章句右軍書〈紀事云智興鎮徐州見從事㑹飲賦詩引毫立成祜獻詩頌美左右曰書生諂辭耳智興叱曰張生海内名士篇什豈易得耶〉","collection":"","collectiondesc":"","poemindex":73},{"author":"張祜","charstyle":"近體詩","id":63837,"chapter":"卷七十","chapternum":70,"title":"贈竇家小兒","titledesc":"","content":"深綠衣裳小小人每來㕔裏解相親天生合去雲霄上一尺松栽已出塵","collection":"","collectiondesc":"","poemindex":74},{"author":"張祜","charstyle":"近體詩","id":63838,"chapter":"卷七十","chapternum":70,"title":"秋曉送鄭侍御","titledesc":"","content":"離鴻聲怨碧雲淨楚瑟調髙清曉天盡日相㸔俱不語西風揺落數枝蓮","collection":"","collectiondesc":"","poemindex":75},{"author":"張祜","charstyle":"近體詩","id":63839,"chapter":"卷七十","chapternum":70,"title":"聽崔侍御莒葉家歌","titledesc":"","content":"宛羅重縠起歌筵活鳳生花動碧烟一聲唱斷無人和觸破秋雲直上天","collection":"","collectiondesc":"","poemindex":76},{"author":"張祜","charstyle":"近體詩","id":63840,"chapter":"卷七十","chapternum":70,"title":"聽箏","titledesc":"","content":"十指尖尖玉笋紅雁行輕遏翠絃中分明似說長城苦水咽雲寒一夜風","collection":"","collectiondesc":"","poemindex":77},{"author":"張祜","charstyle":"近體詩","id":63841,"chapter":"卷七十","chapternum":70,"title":"耿家歌","titledesc":"","content":"十二年前邉塞行坐中無語嘆歌情不堪昨夜先垂淚西出陽闗第一聲","collection":"","collectiondesc":"","poemindex":78},{"author":"張祜","charstyle":"近體詩","id":63842,"chapter":"卷七十","chapternum":70,"title":"塞上聞笛","titledesc":"","content":"一夜梅花笛裏飛冷沙晴檻月光輝北風吹盡向何處髙入塞雲燕雁稀","collection":"","collectiondesc":"","poemindex":79},{"author":"張祜","charstyle":"近體詩","id":63843,"chapter":"卷七十","chapternum":70,"title":"平原路上題郵亭殘花","titledesc":"","content":"雲暗山横日欲斜郵亭下馬對殘花自從身逐征西府每到花時不在家","collection":"","collectiondesc":"","poemindex":80},{"author":"徐凝","charstyle":"近體詩","id":63844,"chapter":"卷七十","chapternum":70,"title":"題杭州開元寺牡丹","titledesc":"","content":"此花南地知誰種慚愧僧閒用意栽海燕解憐頻睥睨胡蜂未識更徘徊虚生芍藥徒勞妒羞殺玫瑰不敢開惟有數苞紅萼在含芳只待舎人來〈樂天刺杭州日令訪求牡丹獨開元寺僧惠澄近於京師得之植於庭時春景方深惠澄設油幕覆其上以俟白至㑹凝自富春來未識白先題詩云云〉","collection":"","collectiondesc":"","poemindex":81},{"author":"徐凝","charstyle":"近體詩","id":63845,"chapter":"卷七十","chapternum":70,"title":"廬山獨夜","titledesc":"","content":"寒空五老雪斜月九江雲鐘磬知何處蒼蒼樹裏聞","collection":"","collectiondesc":"","poemindex":82},{"author":"徐凝","charstyle":"近體詩","id":63846,"chapter":"卷七十","chapternum":70,"title":"宫中曲","titledesc":"","content":"披香侍宴插仙花厭著龍綃著越紗恃頼傾城人不及檀妝惟約數條霞","collection":"","collectiondesc":"","poemindex":83},{"author":"徐凝","charstyle":"近體詩","id":63847,"chapter":"卷七十","chapternum":70,"title":"宫中曲","titledesc":"","content":"身輕入寵盡恩私腰細偏能舞柘枝一日新妝抛舊樣六宫爭畫黒煙眉","collection":"","collectiondesc":"","poemindex":84},{"author":"徐凝","charstyle":"近體詩","id":63848,"chapter":"卷七十","chapternum":70,"title":"樂府新詩","titledesc":"","content":"一聲盧女十三絃早嫁城西好少年不羨越溪歌者苦采蓮歸去綠牕眠","collection":"","collectiondesc":"","poemindex":85},{"author":"徐凝","charstyle":"近體詩","id":63849,"chapter":"卷七十","chapternum":70,"title":"長慶春","titledesc":"","content":"山頭水色薄籠烟久客新愁長慶年身上五勞仍病酒夭桃牕下背花眠","collection":"","collectiondesc":"","poemindex":86},{"author":"徐凝","charstyle":"近體詩","id":63850,"chapter":"卷七十","chapternum":70,"title":"八月九月望日雨","titledesc":"","content":"八月繁雲連九月兩囘三五晦漫漫一年悵望秋將盡不得嫦娥正面㸔","collection":"","collectiondesc":"","poemindex":87},{"author":"徐凝","charstyle":"近體詩","id":63851,"chapter":"卷七十","chapternum":70,"title":"奉陪相公看花宴㑹","titledesc":"","content":"丞相邀懽事事同玉簫金管咽東風百分春酒莫辭醉明日的無今日紅","collection":"","collectiondesc":"","poemindex":88},{"author":"徐凝","charstyle":"近體詩","id":63852,"chapter":"卷七十","chapternum":70,"title":"奉陪相公看花宴㑹","titledesc":"","content":"木蘭花謝可憐條逺道音書轉寂寥春去一年春又盡幾囘空上望江橋","collection":"","collectiondesc":"","poemindex":89},{"author":"徐凝","charstyle":"近體詩","id":63853,"chapter":"卷七十","chapternum":70,"title":"憶揚州","titledesc":"","content":"蕭娘臉下難勝淚桃葉眉頭易得愁天下三分明月夜二分無頼是揚州","collection":"","collectiondesc":"","poemindex":90},{"author":"徐凝","charstyle":"近體詩","id":63854,"chapter":"卷七十","chapternum":70,"title":"嘉興寒食","titledesc":"","content":"嘉興郭裏逢寒食落日家家拜掃囘惟有縣前蘇小小無人送與紙錢來","collection":"","collectiondesc":"","poemindex":91},{"author":"徐凝","charstyle":"近體詩","id":63855,"chapter":"卷七十","chapternum":70,"title":"題縉雲山鼎池〈相傳黄帝鑄鼎處〉","titledesc":"","content":"黄帝旌旗去不囘空餘片石碧崔嵬有時風捲鼎湖浪散作晴天雨㸃來","collection":"","collectiondesc":"","poemindex":92},{"author":"徐凝","charstyle":"近體詩","id":63856,"chapter":"卷七十","chapternum":70,"title":"廬山瀑布","titledesc":"","content":"虚空落泉千仞直雷奔入海不暫息千古長如白練飛一條界破青山色〈芥隠筆記云凝一條界破青山色句白公稱之東坡以為塵陋至稱為惡詩天台山賦瀑布飛流而界道目為惡詩無所自耶〉","collection":"","collectiondesc":"","poemindex":93},{"author":"徐凝","charstyle":"近體詩","id":63857,"chapter":"卷七十","chapternum":70,"title":"相思林","titledesc":"","content":"逺客逺遊新過嶺每逢芳樹問芳名長林徧是相思樹爭遣愁人獨自行","collection":"","collectiondesc":"","poemindex":94},{"author":"徐凝","charstyle":"近體詩","id":63858,"chapter":"卷七十","chapternum":70,"title":"自鄂渚至河南將歸江外留辭韓侍郎","titledesc":"","content":"一生所遇惟元白天下無人重布衣欲别朱門淚先盡白頭遊子白身歸","collection":"","collectiondesc":"","poemindex":95},{"author":"徐凝","charstyle":"近體詩","id":63859,"chapter":"卷七十","chapternum":70,"title":"古樹","titledesc":"","content":"古樹欹斜臨古道枝不生花腹生草行人不見樹少時樹見行人幾番老","collection":"","collectiondesc":"","poemindex":96},{"author":"徐凝","charstyle":"近體詩","id":63860,"chapter":"卷七十","chapternum":70,"title":"翫花","titledesc":"","content":"麯塵溪上素紅枝影在溪流半落時時人自惜花腸斷春風却是等閒吹","collection":"","collectiondesc":"","poemindex":97},{"author":"徐凝","charstyle":"近體詩","id":63861,"chapter":"卷七十","chapternum":70,"title":"翫花","titledesc":"","content":"朱霞燄燄山梔動綠野聲聲杜宇來誰謂蜀王身作鳥自啼還自有花開","collection":"","collectiondesc":"","poemindex":98},{"author":"徐凝","charstyle":"近體詩","id":63862,"chapter":"卷七十","chapternum":70,"title":"翫花","titledesc":"","content":"誰家躑躅青林裏半見殷花燄燄枝憶得倡樓人送客深紅衫子影門時","collection":"","collectiondesc":"","poemindex":99},{"author":"徐凝","charstyle":"近體詩","id":63863,"chapter":"卷七十","chapternum":70,"title":"翫花","titledesc":"","content":"花到薔薇明艶絶燕支顆破麥風秋一番弄色一番退小婦輕妝大婦愁","collection":"","collectiondesc":"","poemindex":100},{"author":"楊凝","charstyle":"近體詩","id":63864,"chapter":"卷七十","chapternum":70,"title":"送客往夏州","titledesc":"","content":"憐君此去過居延古塞黄雲共𣺌然沙濶獨尋邉馬跡路迷遥指戍人烟夜投孤店愁吟笛朝望行塵喜控弦聞有故人今從騎何須著論更言錢","collection":"","collectiondesc":"","poemindex":101},{"author":"楊凝","charstyle":"近體詩","id":63865,"chapter":"卷七十","chapternum":70,"title":"柳絮","titledesc":"","content":"河畔多楊柳追遊盡狹斜春風一囘送亂入莫愁家","collection":"","collectiondesc":"","poemindex":102},{"author":"楊凝","charstyle":"近體詩","id":63866,"chapter":"卷七十","chapternum":70,"title":"花枕","titledesc":"","content":"席上沈香枕樓中蕩子妻那堪一夜裏長溼兩行啼","collection":"","collectiondesc":"","poemindex":103},{"author":"楊衡","charstyle":"古體詩","id":63867,"chapter":"卷七十","chapternum":70,"title":"白紵辭","titledesc":"","content":"玉纓翠珮雜輕羅香汗微漬朱顔酡為君起唱白紵歌清聲褭雲思繁多凝笳哀瑟時相和金壺半傾芳夜促梁塵霏霏暗紅燭令君安坐聽終曲墜葉飄花難再復","collection":"","collectiondesc":"","poemindex":104},{"author":"費冠卿","charstyle":"近體詩","id":63868,"chapter":"卷七十","chapternum":70,"title":"答蕭建問九華山","titledesc":"","content":"自地上青峰懸崖一萬重踐危頻側足登塹半齊胸飛狖啼攀桂遊人喘倚松入林寒㾕㾕近瀑雨濛濛徑滑石稜上寺開山掌中幡花撲淨地臺殿印晴空勝景層層别髙僧院院逢潛魚𠉀洗缽老玃戱撞鐘外戸憑雲掩中㕑課水舂搜泥時和麵拾橡半添種渡壑緣槎濟持燈入洞窮夾天開壁峭透石蹙波雄澗藹清無土潭深碧有龍畬田一片淨谷樹萬株濃野客登臨慣山房幽寂同寒爐樹根火夏牖竹梢風邉鄙籌賢相黔黎託聖躬君能棄名利嵗晏一相逢","collection":"","collectiondesc":"","poemindex":105},{"author":"費冠卿","charstyle":"近體詩","id":63869,"chapter":"卷七十","chapternum":70,"title":"閒居即事","titledesc":"","content":"生計唯將三尺僮學他賢者隠墻東照眠夜後多因月掃地春來祇藉風幾處紅旗驅戰士一園青草伴衰翁子房仙去孔明死更有何人解指蹤","collection":"","collectiondesc":"","poemindex":106},{"author":"沈亞之","charstyle":"古體詩","id":63870,"chapter":"卷七十","chapternum":70,"title":"村居","titledesc":"","content":"有樹巢宿鳥無酒共客醉月上蟬韻殘梧桐隂繞地獨出村舎門吟劇微風起蕭蕭蘆荻叢叫嘯如山鬼應緣我憔悴為我哭秋思","collection":"","collectiondesc":"","poemindex":107},{"author":"沈亞之","charstyle":"近體詩","id":63871,"chapter":"卷七十","chapternum":70,"title":"春色滿皇州","titledesc":"","content":"何處春輝好偏宜在雍州花明夾城道栁暗曲江頭風軟遊絲重光融瑞氣浮鬭雞憐短草乳燕傍髙樓繡轂盈香陌新泉溢御溝廻看日欲暮還騎似川流","collection":"","collectiondesc":"","poemindex":108},{"author":"沈亞之","charstyle":"近體詩","id":63872,"chapter":"卷七十","chapternum":70,"title":"題𠉀仙亭","titledesc":"","content":"新剏仙亭覆石壇雕梁峻宇入雲端嶺北嘯猿髙枕聽湖南山色卷簾看","collection":"","collectiondesc":"","poemindex":109},{"author":"蔣防","charstyle":"近體詩","id":63873,"chapter":"卷七十","chapternum":70,"title":"春風扇微和","titledesc":"","content":"麗日催遲景和風扇早春暖浮丹鳳闕韶媚黑龍津澹蕩迎仙仗霏微送畫輪綠揺官柳散紅待禁花新舞席皆逥雪歌筵暗送塵幸當陽律𠉀惟願及佳辰","collection":"","collectiondesc":"","poemindex":110},{"author":"熊孺登","charstyle":"近體詩","id":63874,"chapter":"卷七十","chapternum":70,"title":"湘江夜泛","titledesc":"","content":"江流如箭月如弓行盡三湘數夜中無奈子規知向蜀一聲聲似怨春風","collection":"","collectiondesc":"","poemindex":111},{"author":"熊孺登","charstyle":"近體詩","id":63875,"chapter":"卷七十","chapternum":70,"title":"贈靈徹上人","titledesc":"","content":"詩句能生世界春僧家更有姓湯人况聞暗憶前朝事知是修行第幾身","collection":"","collectiondesc":"","poemindex":112},{"author":"熊孺登","charstyle":"近體詩","id":63876,"chapter":"卷七十","chapternum":70,"title":"與左興宗湓城别","titledesc":"","content":"江逢九𣲖人將别猿到三聲月為愁不知相見更何日此夜少年堪白頭","collection":"","collectiondesc":"","poemindex":113},{"author":"于武陵","charstyle":"近體詩","id":63877,"chapter":"卷七十","chapternum":70,"title":"贈賣松人","titledesc":"","content":"入市雖求利憐君意獨真欲將寒澗樹賣與翠樓人瘦葉幾經雪淡花應少春長安重桃李徒染六街塵","collection":"","collectiondesc":"","poemindex":114},{"author":"于武陵","charstyle":"近體詩","id":63878,"chapter":"卷七十","chapternum":70,"title":"山中桂","titledesc":"","content":"日暖上山路鳥啼知巳春忽逢幽隠樹如見獨醒人石冷開常晚風多落已頻樵夫應不識嵗久伐為薪","collection":"","collectiondesc":"","poemindex":115},{"author":"于武陵","charstyle":"近體詩","id":63879,"chapter":"卷七十","chapternum":70,"title":"西還","titledesc":"","content":"不繫與舟閒悠悠吳楚間羞將新白髪却對舊青山一葉初飛樹幾人同入闗長安家尚在秋至又西還","collection":"","collectiondesc":"","poemindex":116},{"author":"于武陵","charstyle":"近體詩","id":63880,"chapter":"卷七十","chapternum":70,"title":"夜與故人别","titledesc":"","content":"白日去難駐故人非舊容今宵一别後何處復相逢過楚水千里到秦山幾重語來天又曉月落滿城鐘","collection":"","collectiondesc":"","poemindex":117},{"author":"于武陵","charstyle":"近體詩","id":63881,"chapter":"卷七十","chapternum":70,"title":"孤雲","titledesc":"","content":"南北各萬里有雲心更閒因風離海上伴月到人間洛浦少髙樹長安無舊山徘徊不可駐漠漠更東還","collection":"","collectiondesc":"","poemindex":118},{"author":"于武陵","charstyle":"近體詩","id":63882,"chapter":"卷七十","chapternum":70,"title":"勸酒","titledesc":"","content":"勸君金屈巵滿酌不須辭花發多風雨人生足别離","collection":"","collectiondesc":"","poemindex":119}]