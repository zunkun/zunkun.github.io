[{"author":"僧皎然","charstyle":"古體詩","id":20054,"chapter":"卷九十八","chapternum":98,"title":"偶然","titledesc":"","content":"隱心不隱迹却欲住人寰欠樹移春樹無山看盡山居喧我未錯真意在其間","collection":"","collectiondesc":"","poemindex":1},{"author":"僧皎然","charstyle":"古體詩","id":20055,"chapter":"卷九十八","chapternum":98,"title":"擬古","titledesc":"","content":"日出天地正煌煌闢晨曦六龍驅羣動古今無盡時夸父亦何愚競走先自疲飲乾咸池水折盡長桑枝渴死化爝火嗟嗟徒爾為空留鄧林在摧折令人嗤","collection":"","collectiondesc":"","poemindex":2},{"author":"僧皎然","charstyle":"古體詩","id":20056,"chapter":"卷九十八","chapternum":98,"title":"冬日山行遇薛徴君","titledesc":"","content":"我行倦修坂四顧無平陸雨霽鳴鷹鸇天寒聚麋鹿幽人訪名士家住南崗曲菜實縈小園稻花繞山屋深居寡憂悔勝境怡耳目徴心尚與我永言謝浮俗","collection":"","collectiondesc":"","poemindex":3},{"author":"僧皎然","charstyle":"古體詩","id":20057,"chapter":"卷九十八","chapternum":98,"title":"訪陸處士羽","titledesc":"","content":"太湖東西路呉王古山前所思不可見歸鴻自翩翩何山賞春茗何處弄春泉莫是滄浪子悠悠一釣船","collection":"","collectiondesc":"","poemindex":4},{"author":"僧皎然","charstyle":"古體詩","id":20058,"chapter":"卷九十八","chapternum":98,"title":"苕溪草堂自大厯三年夏新營洎秋及春彌覺境勝紀其事簡潘丞述湯評事衡四十三韻","titledesc":"","content":"萬慮皆可遺愛山情不易自從東溪住始與人羣隔應物非宿心遺身是吾䇿先民崆峒子淪景事金液綺里猶近名於陵未泯跡吾師逆流教禪隠殊古昔洗足臨潺湲銷聲寄松柏緗荷採堪服柔草持可席道心制野猿法語授幽客境淨萬象真寄目皆有益原上無情花山中聽經石竹生自蕭散雲往常潔白却見羇世人逺高摩霄翮達賢觀此意煩想遂冰蘖伊予戰苦勝覽境情不溺智以動念昏功由無心積形骸爾何有生死誰所戚為與勝悟㝠不憂頽齡迫春風自駘蕩禪地長閴寂擲札成栁枝漑瓶養泉脈道人知止足盥潄聊自適學外見古賢頗令我心惕眇綿雲官世夢幻羽陵籍鬼錄徒相矜九原誰家宅俗情封淺近至理昧堯跖蹈善嗟沉㝠履仁傷陻阨匠心聖亦尤攻異見天責試以慧眼觀斯言諒可覿外事非吾道忘緣倦所歴中宵廢耳目形靜神不役色天夜清迥花漏時滴瀝東風吹杉梧幽月到石壁此中一悟心可與千載敵故交徒好我篋中無咫尺潘生入空門祖師傳秘𧷤湯子自天徳精詣功不僻放世與成名兩途在所擇吾高鴟夷子身退無瑕謫吾嘉魯仲連功成棄圭璧二賢兼彼才晚節何感激不然作山計改服我下澤君隳元亮冠我脱潛師屐倚卧高松根共逃金閨籍","collection":"","collectiondesc":"","poemindex":5},{"author":"僧皎然","charstyle":"古體詩","id":20059,"chapter":"卷九十八","chapternum":98,"title":"答孟秀才","titledesc":"","content":"羸疾依小院空閒趣自深躡苔憐靜色掃樹共芳陰物外好風至意中佳客尋虛名誰欲累世事我無心投贈荷君芷馨香滿幽襟","collection":"","collectiondesc":"","poemindex":6},{"author":"僧皎然","charstyle":"古體詩","id":20060,"chapter":"卷九十八","chapternum":98,"title":"妙喜寺達公禪齋寄李司直公孫房都曹徳裕裴從事方舟顔武康士騁四十二韻","titledesc":"","content":"我祖傳六經精義思朝徹方舟頗周覽逸書亦備閲墨家傷刻薄儒氏知優劣弱植庶可彫苦心未嘗輟中年慕仙術永願傳其訣嵗駐若木景日飡瓊禾屑嬋娟羨門子斯語豈徒設天上生白榆葳蕤信好折實可反柔顔花堪養玄髮求之性分外業棄金亦竭藥化成白雲形彫辭素穴一聞西天㫖初禪已無熱涓子非我宗然公有真訣却尋丘壑趣始與纓紱别野飯敵膏粱山楹代藻梲與君比巖侣遊寓日常昳靜對春谷泉晴披陽林雪境清覺神王道勝知機滅詣寂長杳㝠忘歸蹔採擷物生豈有心麗容俟予别桂子何蓂苓竒葩亦皎潔此木生意高亦與衆芳列賞心識屢換省躬悟彌切微尚若不虧足以全吾節北風吹蕙帶蕭寥聞蜻蛚宿昔廬峯期流芳已再歇不有清屏鑒使我商絃絶願寄千里心月高不可掇優游邦之直逺矣踵前烈立俗忘毁譽遇物遺巧拙真氣獨翛然軒裳詎能泄都曹風韻整綱紀信明決于交必傾寫立行豈矜伐政與清渭同分流自澄澈裴侯資亮直中誠豈徒説古人比明義清士願交結温温躬珪彩終始聲不缺顔生炯介士有志不可越仗義冒險艱持操去淄湼世論高二顔賢賢繼前哲四子遭明盛裒然皆秀傑埋名雖殊迹悟道寧異轍愛爾竹柏姿為予寒不折","collection":"","collectiondesc":"","poemindex":7},{"author":"僧皎然","charstyle":"古體詩","id":20061,"chapter":"卷九十八","chapternum":98,"title":"杼山禪居寄贈東溪呉處士","titledesc":"","content":"青雲何潤澤下有賢人隱路入菱湖深跡與黄鶴近野風吹白芷山月揺青軫詩祖吳叔庠到君才不盡身當青山秀文體多郢聲澄澈湘水碧泬寥楚山青時人格不同至今罕知名昔賢敦師友此道君獨行既得廬霍趣乃高雷逺情别時春風多掃盡雲山雪為君中夜起孤坐石上月悠然遺塵想邈矣達性説故人不在兹幽桂惜未結","collection":"","collectiondesc":"","poemindex":8},{"author":"僧皎然","charstyle":"古體詩","id":20062,"chapter":"卷九十八","chapternum":98,"title":"冬日天井西峯張鍊師所居","titledesc":"","content":"採薪逢野泉漸見棲閒所坎坎山上聲幽幽林中語仙卿何代隱鄉服言亦楚開水洗藥苗掃雪𠉀山侣零葉聚敗蘿幽花積寒渚㝠㝠孤鶴性天外思輕舉","collection":"","collectiondesc":"","poemindex":9},{"author":"僧皎然","charstyle":"古體詩","id":20063,"chapter":"卷九十八","chapternum":98,"title":"奉和陸使君長源水堂納涼効曹劉體","titledesc":"","content":"栁家避暑亭意逺不可齊煩襟蕩朱絃高步援緑荑愛公滿亭客來是清風攜瀅渟前溪上曠望古郡西六月正中㐲水軒氣常凄野香襲荷芰道性親鳬鷖禪子顧惠休逸民重劉黎乃知高世量不以出處睽","collection":"","collectiondesc":"","poemindex":10},{"author":"僧皎然","charstyle":"古體詩","id":20064,"chapter":"卷九十八","chapternum":98,"title":"秋日毘陵南寺送潘述之揚州","titledesc":"","content":"孤客秋易傷嘶蟬靜仍續佳晨亦巳屢歡會常不足禪地非路歧我心常羈束情生逺别時坐恨清景促望中千里隔暮歸西山曲蕭條月中道彩蒨原上緑不見同心人幽懷增躑躅","collection":"","collectiondesc":"","poemindex":11},{"author":"僧皎然","charstyle":"古體詩","id":20065,"chapter":"卷九十八","chapternum":98,"title":"雜言重送皇甫侍御曾","titledesc":"","content":"人獨歸日將暮孤帆帶孤嶼逺水連逺樹難作别時心還㸔别時路","collection":"","collectiondesc":"","poemindex":12},{"author":"僧皎然","charstyle":"古體詩","id":20066,"chapter":"卷九十八","chapternum":98,"title":"山月行","titledesc":"","content":"家家望秋月不及秋山望山中萬境長寂寥夜夜孤明㸔月上海人皆言生海東山人自謂出山中憂虞歡樂皆占月月本無心人不同自從有月山不改古人望盡今人在不知萬世今夜時孤月將誰更相待","collection":"","collectiondesc":"","poemindex":13},{"author":"僧皎然","charstyle":"古體詩","id":20067,"chapter":"卷九十八","chapternum":98,"title":"往丹陽尋陸處士不遇","titledesc":"","content":"逺客殊未歸我來幾惆悵叩關一日不見人繞屋寒花笑相向寒花寂寂遍荒阡栁色蕭蕭愁暮蟬行人無數不相識獨立雲陽古驛邊鳯翅山中思古寺魚竿村口望歸船歸船不見見寒烟離心逺水共悠然他日相期那可定閒僧著處即經年","collection":"","collectiondesc":"","poemindex":14},{"author":"僧皎然","charstyle":"古體詩","id":20068,"chapter":"卷九十八","chapternum":98,"title":"奉和顔魯公真卿落玄真子舴艋舟歌","titledesc":"","content":"滄浪子後玄真子㝠㝠釣隱江之氾刳木新成舴艋舟諸侯落舟自兹始得道身不繫無機舟亦閒從水逺逝兮任風還朝五湖夕三山停綸乍入芙蓉浦擊汰時過明月灣太公取璜我不取龍伯釣鼇我不釣竹竿嫋嫋魚簁簁此中自得還自笑汗漫一遊何可期後來誰遇冰雪姿上古初聞出堯世今朝還見在堯時","collection":"","collectiondesc":"","poemindex":15},{"author":"僧皎然","charstyle":"古體詩","id":20069,"chapter":"卷九十八","chapternum":98,"title":"奉應顔尚書真卿觀玄真子置酒張樂舞陣畫洞庭三山歌","titledesc":"","content":"道流迹異人共驚寄向畫中觀道情如何萬象自心出而心澹然無所營手援毫足蹈節披縑灑墨稱麗絶石文亂㸃急管催雲態徐揮慢歌發樂縱酒酣狂更好攢峰苦雨縱横掃尺波澶漫意無涯片嶺崚嶒勢將倒盼睞方知造境難象忘神遇非筆端昨日幽竒湖上見今朝舒卷手中㸔興餘輕拂逺天色曾向峯東海邊識秋空暮景颯颯容翻疑是真畫不得顔公素高山水意常恨三山不可至賞君狂畫忘逺遊不出軒墀生蒼翠","collection":"","collectiondesc":"","poemindex":16},{"author":"僧皎然","charstyle":"古體詩","id":20070,"chapter":"卷九十八","chapternum":98,"title":"顧渚行寄裴方舟","titledesc":"","content":"我有雲泉隣渚山山中茶事頗相關鶗鴂鳴時芳草死山家漸欲收茶子伯勞飛日芳草滋山僧又是採茶時由來慣採無近逺陰嶺長兮陽崖淺大寒山下葉未生小寒山下葉初卷呉姹攜籠上翠微䝉䝉香刺罥春衣迷山乍被落花亂度水時驚啼鳥飛家園不逺乗露摘歸時霧彩猶滴瀝初看抽出欺玉英更取煎來勝金液昨夜西風雨色過朝尋新茗復如何女宫寒澀青牙老堯市人稀紫笋多紫笋青牙誰得識日暮採之長太息清冷真人待子元貯此芳香思何極","collection":"","collectiondesc":"","poemindex":17},{"author":"僧皎然","charstyle":"古體詩","id":20071,"chapter":"卷九十八","chapternum":98,"title":"陳氏童子草書歌","titledesc":"","content":"書家孺子有竒名天然大草令人驚僧䖍老時把筆法孺子如今皆暗合飇揮電灑眼不及但覺毫端鳴颯颯有時作㸃險且能太行片石㸔欲崩偶然長掣濃又燥少室枯松攲不倒夏日炎炎少人歡山軒日色在䦨干桐花飛盡子規思主人高歌興不至濁醪不飲嫌昏沈欲翫草書開我襟龍爪狀竒鼠鬚鋭冰牋白晢越人惠王家小令草最狂為予灑出驚騰勢","collection":"","collectiondesc":"","poemindex":18},{"author":"僧皎然","charstyle":"古體詩","id":20072,"chapter":"卷九十八","chapternum":98,"title":"觀王右丞維滄洲圖歌","titledesc":"","content":"滄洲誤是真萋萋忽盈視便有春渚情褰裳掇芳芷颯然風至草不動始悟丹青得如此丹青變化不可尋翻空作有移人心猶言雨色斜拂座乍似水涼來入襟滄洲説近三湘口誰知卷得在君手披圖擁褐臨水時翛然不異滄洲叟","collection":"","collectiondesc":"","poemindex":19},{"author":"僧皎然","charstyle":"古體詩","id":20073,"chapter":"卷九十八","chapternum":98,"title":"戛銅椀為龍吟歌〈并序〉","titledesc":"唐故太尉房公琯蚤嵗常隱終南山峻壁之下往往聞龍吟聲清而靜滌人邪想時有好事僧潛戛以五金寫之唯銅聲酷似他日房公偶至山寺聞林嶺間有此聲乃曰龍吟復遷於兹矣僧因出其器以吿公命戛之驚曰真龍吟也大厯十三祀秦僧傳至桐江予使童兒戛金放之亦不減秦聲也緇人或有譏者曰此達僧之事可以嬉禪爾曹無以瑣行自拘因賦龍吟歌以見其意","content":"逸僧戛椀為龍吟世上未曾聞此音一從太尉房公賞遂使秦人傳至今初戛徐徐聲漸顯樂音不管何人辨似出龍泉萬丈底乍怪聲來近而逺未必全由戛者功聲生虛無非椀中寥亮掩清狖縈迴凌細風遥聞不斷在煙杪萬籟無聲天境空乍向天台宿華頂秋宵一吟更清迥能令聽者易常性憂人忘憂躁人靜今日鏗鍠江上聞蛟螭奔飛如得羣聲過陰嶺恐成雨響駐晴天將起雲生來吟盡空江碧却尋向者聽無跡人生萬事將此同暮賤朝榮動還寂","collection":"","collectiondesc":"","poemindex":20},{"author":"僧皎然","charstyle":"古體詩","id":20074,"chapter":"卷九十八","chapternum":98,"title":"觀李中丞洪二美人唱歌軋箏歌","titledesc":"","content":"君家雙美姬善歌工箏人莫知軋用蜀竹絃楚絲清哇宛轉聲相隨夜靜酒䦨佳月前高張水引何淵淵美人矜名曲不誤蹙響時時如迸泉趙瑟素所嘉齊謳世稱絶箏歌一動凡音輟凝絃且莫停金罍淫聲巳闋雅聲來游魚噞喁鶴徘徊主人高情始為開高情放浪出常格偶世有名道無跡勲業先登上將科文章巳冠諸人籍每笑石崇無道情輕身重色禍亦成君有佳人當禪伴於中不廢學無生愛君天然性寡欲家貧禄薄常知足謫官無愠如古人交道忘言比前躅不意全家萬里來湖中再見青山綠呉興公舍幽且閒何妨寄隱在其間時議名齊謝太傅更有攜妓似東山","collection":"","collectiondesc":"","poemindex":21},{"author":"僧皎然","charstyle":"近體詩","id":20075,"chapter":"卷九十八","chapternum":98,"title":"勞勞山居寄呈呉處士","titledesc":"","content":"山事田來到只應中老身寒園掃綻栗秋浪拾乾薪〈楚人呼養柴為柴浪〉領鶴閒書竹誇雲笑向人俗家相去逺野水作東隣","collection":"","collectiondesc":"","poemindex":22},{"author":"僧皎然","charstyle":"近體詩","id":20076,"chapter":"卷九十八","chapternum":98,"title":"早秋桐廬思歸示道彦上人","titledesc":"","content":"桐江秋信早憶在故山時靜夜風鳴磬無人竹掃墀猿來觸淨水鳥下啄寒梨可即關吾事歸心自有期","collection":"","collectiondesc":"","poemindex":23},{"author":"僧皎然","charstyle":"近體詩","id":20077,"chapter":"卷九十八","chapternum":98,"title":"懷舊山","titledesc":"","content":"一坐西林寺從來未下山不因尋長者無事到人間宿雨愁為客寒花笑未還空懷舊山月童子念經閒","collection":"","collectiondesc":"","poemindex":24},{"author":"僧皎然","charstyle":"近體詩","id":20078,"chapter":"卷九十八","chapternum":98,"title":"若溪春興","titledesc":"","content":"春生若溪水雨後漫流通芳草行無盡春源去不窮野煙迷極浦斜日起微風數處乗流望依稀似剡中","collection":"","collectiondesc":"","poemindex":25},{"author":"僧皎然","charstyle":"近體詩","id":20079,"chapter":"卷九十八","chapternum":98,"title":"陪盧中丞閒遊山寺","titledesc":"","content":"野寺出人境捨舟登逺峯雙林秋見月萬壑靜聞鐘擁燭明山翠交麾動水容如何股肱守塵外得相逢","collection":"","collectiondesc":"","poemindex":26},{"author":"僧皎然","charstyle":"近體詩","id":20080,"chapter":"卷九十八","chapternum":98,"title":"晦夜李侍御萼宅集招潘述湯衡海上人飲茶賦","titledesc":"","content":"晦夜不生月琴軒猶為開牆東隱者在淇上逸僧來茗愛傳花飲詩㸔卷素裁風流高此㑹曉景屢徘徊","collection":"","collectiondesc":"","poemindex":27},{"author":"僧皎然","charstyle":"近體詩","id":20081,"chapter":"卷九十八","chapternum":98,"title":"沈道士新亭","titledesc":"","content":"何處好攀躋新亭俯舊溪坐中千里近簷下四山低小浦依林曲回塘繞郭西桃花春滿地歸路莫相迷","collection":"","collectiondesc":"","poemindex":28},{"author":"僧皎然","charstyle":"近體詩","id":20082,"chapter":"卷九十八","chapternum":98,"title":"尋陸鴻漸不遇","titledesc":"","content":"移家雖帶郭野徑入桑麻近種籬邊菊秋來未著花叩門無犬吠欲去問西家報道山中去歸來每日斜","collection":"","collectiondesc":"","poemindex":29},{"author":"僧皎然","charstyle":"近體詩","id":20083,"chapter":"卷九十八","chapternum":98,"title":"酬秦山人系題贈","titledesc":"","content":"出齋步杉影手自開禪扇花滿不汙地雲多從觸衣思山石蘚淨欵客露葵肥果得宗居士論心到極微","collection":"","collectiondesc":"","poemindex":30},{"author":"僧皎然","charstyle":"近體詩","id":20084,"chapter":"卷九十八","chapternum":98,"title":"送陸判官歸杭州","titledesc":"","content":"芳草潛州路乗軺憶再旋餘花故林下殘月舊池邊峰色雲端寺潮聲海上天明朝富春渚應見謝公船","collection":"","collectiondesc":"","poemindex":31},{"author":"僧皎然","charstyle":"近體詩","id":20085,"chapter":"卷九十八","chapternum":98,"title":"送贇上人還京得微字","titledesc":"","content":"久遊春草盡還寄北船歸沙鳥窺中食江雲滿淨衣秦原山色近楚寺磬聲微見説翻經館多聞似爾稀","collection":"","collectiondesc":"","poemindex":32},{"author":"僧皎然","charstyle":"近體詩","id":20086,"chapter":"卷九十八","chapternum":98,"title":"送重鈞上人遊天台","titledesc":"","content":"漸㸔華頂出幽賞意隨生十里行松色千重過水聲海容雲正盡山態雪初晴事事將心證知君道可成","collection":"","collectiondesc":"","poemindex":33},{"author":"僧皎然","charstyle":"近體詩","id":20087,"chapter":"卷九十八","chapternum":98,"title":"送簡栖上人之建州覲使君舅","titledesc":"","content":"亂峰江上色羨爾及秋行釋氏推真子郗家許貴甥㲲花新雨淨帆葉好風輕千里依元舅迴潮亦有情","collection":"","collectiondesc":"","poemindex":34},{"author":"僧皎然","charstyle":"近體詩","id":20088,"chapter":"卷九十八","chapternum":98,"title":"啼猿送客","titledesc":"","content":"萬里巴江外三聲月峽深何年有此路幾客共沾襟斷壁分垂影流泉入苦吟凄凄别離後聞此更傷心","collection":"","collectiondesc":"","poemindex":35},{"author":"僧皎然","charstyle":"近體詩","id":20089,"chapter":"卷九十八","chapternum":98,"title":"題餘不溪廢寺","titledesc":"","content":"武源離亂後真界積塵埃殘月生秋水悲風起故臺居人今已盡棲鴿暝還來不到無生理應堪賦七哀","collection":"","collectiondesc":"","poemindex":36},{"author":"僧皎然","charstyle":"近體詩","id":20090,"chapter":"卷九十八","chapternum":98,"title":"山居示靈徹上人","titledesc":"","content":"晴明路出山初暖行踏春蕪㸔茗歸乍削栁枝聊代札時窺雲影學裁衣身閒始覺隳名是心了方知苦行非物外寂中誰似我春風草色共忘機","collection":"","collectiondesc":"","poemindex":37},{"author":"僧皎然","charstyle":"近體詩","id":20091,"chapter":"卷九十八","chapternum":98,"title":"晚春尋桃源觀","titledesc":"","content":"武陵何處訪仙鄉古觀雲根路巳荒細草擁壇人跡絶落花沈澗水流香山深有雨寒猶在松老無風韻亦長全覺此身離俗境玄機亦可照迷方","collection":"","collectiondesc":"","poemindex":38},{"author":"僧皎然","charstyle":"近體詩","id":20092,"chapter":"卷九十八","chapternum":98,"title":"送如獻上人遊長安","titledesc":"","content":"關中四子教猶存見説新經待爾翻為法應過七祖寺忘名不到五侯門閒尋鄠杜看修竹獨上涼風望古原高逸詩情無别怨春遊從遣落花繁","collection":"","collectiondesc":"","poemindex":39},{"author":"僧皎然","charstyle":"近體詩","id":20093,"chapter":"卷九十八","chapternum":98,"title":"待山月","titledesc":"","content":"夜夜憶故人長教山月待今宵故人至山月知何在","collection":"","collectiondesc":"","poemindex":40},{"author":"僧皎然","charstyle":"近體詩","id":20094,"chapter":"卷九十八","chapternum":98,"title":"塞下曲","titledesc":"","content":"寒塞無因見落梅何人吹入笛聲來勞勞亭上春應度夜夜城南戰未囘","collection":"","collectiondesc":"","poemindex":41},{"author":"僧皎然","charstyle":"近體詩","id":20095,"chapter":"卷九十八","chapternum":98,"title":"答張烏程","titledesc":"","content":"莫道謫官無主人秣陵才令日相親前溪更有忘憂處荷葉田田間白蘋","collection":"","collectiondesc":"","poemindex":42},{"author":"僧皎然","charstyle":"近體詩","id":20096,"chapter":"卷九十八","chapternum":98,"title":"答裴評事澄荻花間送梁肅拾遺","titledesc":"","content":"波上荻花飛雪花風吹撩亂滿袈裟如今嵗晏無芳草獨對離尊作物華","collection":"","collectiondesc":"","poemindex":43},{"author":"僧皎然","charstyle":"近體詩","id":20097,"chapter":"卷九十八","chapternum":98,"title":"送邢台州濟","titledesc":"","content":"海上仙山屬使君石橋琪樹古來聞他時畫出白團扇乞取天台一片雲","collection":"","collectiondesc":"","poemindex":44},{"author":"僧皎然","charstyle":"近體詩","id":20098,"chapter":"卷九十八","chapternum":98,"title":"戲題松樹","titledesc":"","content":"為愛松聲聽不足每逢松樹遂忘還翛然此外更何事笑向閒雲似我閒","collection":"","collectiondesc":"","poemindex":45},{"author":"僧靈一","charstyle":"古體詩","id":20099,"chapter":"卷九十八","chapternum":98,"title":"棲霞山夜至","titledesc":"","content":"山頭戒壇路幽映雲巖側四面青石牀一峯苔蘚色松風靜復起月影開還黑何獨乗夜來殊非晝所得","collection":"","collectiondesc":"","poemindex":46},{"author":"僧靈一","charstyle":"古體詩","id":20100,"chapter":"卷九十八","chapternum":98,"title":"溪行即事","titledesc":"","content":"近夜山更碧入林溪轉清不知伏牛路潭洞何縱横曲岸烟巳合平湖月未生孤舟屢失道但聽秋泉聲","collection":"","collectiondesc":"","poemindex":47},{"author":"僧靈一","charstyle":"古體詩","id":20101,"chapter":"卷九十八","chapternum":98,"title":"安公","titledesc":"","content":"彌天稱聖哲象法初繄賴弘道識行藏匡時知進退秦王輕與舉習生重酬對學文古篆中義顯新經内法服應華夏金言流海岱西方浮雲間更陪龍華㑹","collection":"","collectiondesc":"","poemindex":48},{"author":"僧靈一","charstyle":"古體詩","id":20102,"chapter":"卷九十八","chapternum":98,"title":"林公","titledesc":"","content":"支公信高逺久向山林住時將孫許遊豈以形骸遇幸辭天子詔復覽名臣疏西晉尚虛無南朝久淪悞因談老莊意乃盡逍遥趣誰為竹林賢風流相比附","collection":"","collectiondesc":"","poemindex":49},{"author":"僧靈一","charstyle":"古體詩","id":20103,"chapter":"卷九十八","chapternum":98,"title":"逺公","titledesc":"","content":"逺公逢道安一朝棄儒服真機久消歇世教空拘束誓入羅浮中遂棲廬山曲禪經初纂定佛語新名目缽帽絶朝宗簪裾翻拜伏東林多隱士為我辭榮祿","collection":"","collectiondesc":"","poemindex":50},{"author":"僧靈一","charstyle":"近體詩","id":20104,"chapter":"卷九十八","chapternum":98,"title":"春日山齋","titledesc":"","content":"野逕東風起山扉度日開晴光拆紅萼流水長青苔逋客殊未去芳時巳再來非關戀春草自是欲徘徊","collection":"","collectiondesc":"","poemindex":51},{"author":"僧靈一","charstyle":"近體詩","id":20105,"chapter":"卷九十八","chapternum":98,"title":"再還宜豐寺","titledesc":"","content":"再尋招隱地重會宿心期撨客問歸日山僧記别時野雲陰逺甸秋水漲前池勿謂探形勝吾今不好竒","collection":"","collectiondesc":"","poemindex":52},{"author":"僧靈一","charstyle":"近體詩","id":20106,"chapter":"卷九十八","chapternum":98,"title":"同使君宿大梁驛","titledesc":"","content":"旌旗江上出花外捲簾空夜色臨城月春寒度水風雖然行李别且喜語音同若問匡廬事終身媿逺公","collection":"","collectiondesc":"","poemindex":53},{"author":"僧靈一","charstyle":"近體詩","id":20107,"chapter":"卷九十八","chapternum":98,"title":"靜林寺","titledesc":"","content":"靜林精舍逺蕭帝有遺蹤水擊羅浮磬山鳴于闐鐘燈傳二際火樹老五株松無數烟霞色空聞昔卧龍","collection":"","collectiondesc":"","poemindex":54},{"author":"僧靈一","charstyle":"近體詩","id":20108,"chapter":"卷九十八","chapternum":98,"title":"自青山詣於潛道中作呈元八處士","titledesc":"","content":"苕水灘行淺潛州路漸深參差逺岫色迢遞野人心凍澗冰難釋秋山日易陰不知天目下何處訪雲林","collection":"","collectiondesc":"","poemindex":55},{"author":"僧靈一","charstyle":"近體詩","id":20109,"chapter":"卷九十八","chapternum":98,"title":"酬陳明府舟中見贈","titledesc":"","content":"長溪通夜靜素舸與人閒月影沈秋水風聲落暮山稻花千頃外蓮葉兩河間陶令多真意相思一解顔","collection":"","collectiondesc":"","poemindex":56},{"author":"僧靈一","charstyle":"近體詩","id":20110,"chapter":"卷九十八","chapternum":98,"title":"酬皇甫冉西陵見寄","titledesc":"","content":"西陵潮信滿島嶼没中流越客依風水相思南渡頭寒光生極浦落日映滄洲何事揚帆去空驚海上鷗","collection":"","collectiondesc":"","poemindex":57},{"author":"僧靈一","charstyle":"近體詩","id":20111,"chapter":"卷九十八","chapternum":98,"title":"酬皇甫冉將赴無錫於雲門寺贈别","titledesc":"","content":"湖南通古寺來往意無涯欲識雲門路千峰到若耶春山子敬宅古木謝敷家自可長偕隱那言相去賒","collection":"","collectiondesc":"","poemindex":58},{"author":"僧靈一","charstyle":"近體詩","id":20112,"chapter":"卷九十八","chapternum":98,"title":"贈别皇甫曾","titledesc":"","content":"幽人從逺岳過客愛春山高駕能相送孤舟且未還紫苔封井石緑竹掩柴關若到雲峰外齋心去住間","collection":"","collectiondesc":"","poemindex":59},{"author":"僧靈一","charstyle":"近體詩","id":20113,"chapter":"卷九十八","chapternum":98,"title":"留别忠州故人","titledesc":"","content":"一身無定處萬里獨銷魂芳草迷歸路春流滴淚痕幾時休旅食何夜宿江村欲識相思苦空山啼暮猿","collection":"","collectiondesc":"","poemindex":60},{"author":"僧靈一","charstyle":"近體詩","id":20114,"chapter":"卷九十八","chapternum":98,"title":"送陳元初卜居麻源","titledesc":"","content":"欲向麻源隱能尋謝客蹤空山幾千里幽谷第三重茅宇寧須葺荷衣不待縫因君見往事為我謝喬松","collection":"","collectiondesc":"","poemindex":61},{"author":"僧靈一","charstyle":"近體詩","id":20115,"chapter":"卷九十八","chapternum":98,"title":"送别","titledesc":"","content":"憑高莫送逺㸔欲斷歸心别恨啼猿苦相思流水深翠雲南澗影丹桂晚山陰若未來雙鵠遼城何更尋","collection":"","collectiondesc":"","poemindex":62},{"author":"僧靈一","charstyle":"近體詩","id":20116,"chapter":"卷九十八","chapternum":98,"title":"題韓明府别業","titledesc":"","content":"聞説花源堪避秦幽尋數日不逢人烟霞洞裏無雞犬風雨林中有鬼神黄公石上三芝秀陶令門前五栁新醉卧白雲閒作夢不知何物是吾身","collection":"","collectiondesc":"","poemindex":63},{"author":"僧靈一","charstyle":"近體詩","id":20117,"chapter":"卷九十八","chapternum":98,"title":"題東蘭若","titledesc":"","content":"上人禪室路徘徊萬木清陰向日開寒竹影侵行道石秋風聲入誦經臺閒雲不繫從舒卷狎鳥無機任往來更惜片陽談妙理歸時莫待暝鐘催","collection":"","collectiondesc":"","poemindex":64},{"author":"僧靈一","charstyle":"近體詩","id":20118,"chapter":"卷九十八","chapternum":98,"title":"江行寄張舍人","titledesc":"","content":"客程終日風塵苦蓬轉還家未有期林色曉分殘雪後角聲寒奏落帆時月高星使東㸔逺雲破霜鴻北度遲流蕩此心難共説千峰澄霽隔瓊枝","collection":"","collectiondesc":"","poemindex":65},{"author":"僧靈一","charstyle":"近體詩","id":20119,"chapter":"卷九十八","chapternum":98,"title":"宿靜林寺","titledesc":"","content":"山寺門前多古松溪行欲到已聞鐘中宵引領尋高頂月照雲峯凡幾重","collection":"","collectiondesc":"","poemindex":66},{"author":"僧靈一","charstyle":"近體詩","id":20120,"chapter":"卷九十八","chapternum":98,"title":"雨後欲尋天目山問元駱二公溪路","titledesc":"","content":"昨夜雲生天井東春山一雨一囘風林花併逐溪流下欲上龍池通不通","collection":"","collectiondesc":"","poemindex":67},{"author":"僧靈一","charstyle":"近體詩","id":20121,"chapter":"卷九十八","chapternum":98,"title":"題僧院","titledesc":"","content":"虎溪閒月引相過帶雪松枝挂薜蘿無限青山行欲盡白雲深處老僧多","collection":"","collectiondesc":"","poemindex":68},{"author":"僧靈徹","charstyle":"近體詩","id":20122,"chapter":"卷九十八","chapternum":98,"title":"初到汀州","titledesc":"","content":"初放到滄州前心詎解愁舊交容不拜臨老學梳頭禪室白雲去故山明月秋幾年猶在此北戸水南流","collection":"","collectiondesc":"","poemindex":69},{"author":"僧法振","charstyle":"近體詩","id":20123,"chapter":"卷九十八","chapternum":98,"title":"趙使君生子晬日","titledesc":"","content":"毛骨貴天生肌膚片玉明見人空解笑弄物不知名國器嗟猶小風姿望益清抱來芳樹下時引鳯雛聲","collection":"","collectiondesc":"","poemindex":70},{"author":"僧法振","charstyle":"近體詩","id":20124,"chapter":"卷九十八","chapternum":98,"title":"送人遊閩越","titledesc":"","content":"不須行借問為爾話閩中海島春寒雨江帆來去風道遊玄度宅身寄朗陵公此别何傷逺如今關塞通","collection":"","collectiondesc":"","poemindex":71},{"author":"僧法振","charstyle":"近體詩","id":20125,"chapter":"卷九十八","chapternum":98,"title":"題天長院少府湖上客歸","titledesc":"","content":"孤棹移官舍新農寄楚田晴林渡海日春草長湖煙對卧閒鷗戲談經穉子賢佳期更何許應向笑臺前","collection":"","collectiondesc":"","poemindex":72},{"author":"僧法振","charstyle":"近體詩","id":20126,"chapter":"卷九十八","chapternum":98,"title":"送韓侍御自使幕巡海北","titledesc":"","content":"微雨空山夜洗兵繡衣朝拂海雲清幕中運䇿心應苦馬上題詩卷已成離筵莫惜花源醉古道猶看蔓草生因説元戎能破敵高歌一曲隴關情","collection":"","collectiondesc":"","poemindex":73},{"author":"僧法照","charstyle":"近體詩","id":20127,"chapter":"卷九十八","chapternum":98,"title":"送禪師歸新羅","titledesc":"","content":"萬里歸鄉路隨緣不算程登山百衲敝過海一杯輕夜宿依雲色晨齋就水聲何年持貝葉却到漢家城","collection":"","collectiondesc":"","poemindex":74},{"author":"僧法照","charstyle":"近體詩","id":20128,"chapter":"卷九十八","chapternum":98,"title":"寄錢郎中","titledesc":"","content":"閉門深樹裏閒足為經過駟馬不為貴一僧誰奈何藥苗家自有香飯乞時多寄語嬋娟客將心向薜蘿","collection":"","collectiondesc":"","poemindex":75},{"author":"僧太易","charstyle":"近體詩","id":20129,"chapter":"卷九十八","chapternum":98,"title":"贈司空拾遺","titledesc":"","content":"侍臣何事辭雲陛江上微吟見雪花望闕未承丹鳯詔開門空對楚人家陳琳草奏才還在王粲登樓興尚賒高館更容塵外客仍令歸路奉瑶華","collection":"","collectiondesc":"","poemindex":76},{"author":"僧惟審","charstyle":"近體詩","id":20130,"chapter":"卷九十八","chapternum":98,"title":"賦得聞黄鳥啼","titledesc":"","content":"捲簾清夢後芳樹引流鶯隔葉傳春意穿花送曉聲未調雲路翼空負桂林情莫盡關關興羇愁正厭生","collection":"","collectiondesc":"","poemindex":77},{"author":"僧無本","charstyle":"近體詩","id":20131,"chapter":"卷九十八","chapternum":98,"title":"行次漢上","titledesc":"","content":"習家池沼草萋萋嵐樹光中信馬蹄漢主廟前湘水碧一聲風角夕陽低","collection":"","collectiondesc":"","poemindex":78},{"author":"金地藏","charstyle":"近體詩","id":20132,"chapter":"卷九十八","chapternum":98,"title":"送童子下山","titledesc":"","content":"空門寂寞汝思家禮别雲房下九華愛向竹欄騎竹馬懶於金地聚金沙添瓶澗底休招月烹茗甌中罷弄花好去不須頻下淚老僧相伴有烟霞","collection":"","collectiondesc":"","poemindex":79},{"author":"僧子蘭","charstyle":"古體詩","id":20133,"chapter":"卷九十八","chapternum":98,"title":"飲馬長城窟","titledesc":"","content":"游客長城下飲馬長城窟馬嘶聞水腥為浸征人骨豈不是流泉終不成潺湲洗盡骨上土不洗骨中寃骨若比流水四海有還魂空流嗚咽聲聲中疑是言","collection":"","collectiondesc":"","poemindex":80},{"author":"僧子蘭","charstyle":"古體詩","id":20134,"chapter":"卷九十八","chapternum":98,"title":"秋日思舊山","titledesc":"","content":"咸言上國繁華豈謂帝城羇旅十㸃五㸃殘螢千聲萬聲秋雨白雲江上故鄉月下風前困處欲去不去遲遲未展平生所佇","collection":"","collectiondesc":"","poemindex":81},{"author":"僧子蘭","charstyle":"古體詩","id":20135,"chapter":"卷九十八","chapternum":98,"title":"襄陽曲","titledesc":"","content":"為憶南州人移家大堤住千帆萬帆來過盡門前去","collection":"","collectiondesc":"","poemindex":82},{"author":"僧子蘭","charstyle":"近體詩","id":20136,"chapter":"卷九十八","chapternum":98,"title":"太平里尋兵部裴郎中","titledesc":"","content":"不語凄涼無限情荒階行盡又重行昔年住此人何在空見槐花秋草生","collection":"","collectiondesc":"","poemindex":83},{"author":"僧䕶國","charstyle":"古體詩","id":20137,"chapter":"卷九十八","chapternum":98,"title":"題醴陵玉仙觀","titledesc":"","content":"王喬一去空仙觀白雲至今凝不散星垣松殿幾千秋往往笙歌下天半瀑布西行過石橋黄精採根還採苗路逢一人擎一碗松花夜雨風吹滿自言家住在東坡白犬相隨邀我過南山石上有碁局曾使樵夫爛斧柯","collection":"","collectiondesc":"","poemindex":84},{"author":"僧應物","charstyle":"近體詩","id":20138,"chapter":"卷九十八","chapternum":98,"title":"龍潭","titledesc":"","content":"石激懸流雪滿灣五龍潛處野雲閒漸收雷電九峰下且飲溪潭一水間浪引浮槎依北岸波分曉日浸東山囘瞻四面如㸔畫須信遊人不欲還","collection":"","collectiondesc":"","poemindex":85},{"author":"僧應物","charstyle":"近體詩","id":20139,"chapter":"卷九十八","chapternum":98,"title":"題化城寺","titledesc":"","content":"平高選處創蓮宫一水縈流處處通畫閣晝開紅日畔禪房夜掩碧雲中平川不見龍行雨幽谷遥聞虎嘯風偶與友人論法要真元浩浩理無窮","collection":"","collectiondesc":"","poemindex":86},{"author":"僧可朋","charstyle":"近體詩","id":20140,"chapter":"卷九十八","chapternum":98,"title":"賦洞庭","titledesc":"","content":"周極八百里凝眸望則勞水涵天影濶山拔地形高賈客停非久漁翁轉幾遭颯然風起處又是鼓濤濤","collection":"","collectiondesc":"","poemindex":87},{"author":"僧法宣","charstyle":"近體詩","id":20141,"chapter":"卷九十八","chapternum":98,"title":"和趙王觀妓應教","titledesc":"","content":"桂山留上客蘭室命妖嬈城中畫廣黛宫裏束纎腰舞袖風前舉歌聲扇後嬌周郎不須顧今日管絃調","collection":"","collectiondesc":"","poemindex":88},{"author":"僧法宣","charstyle":"近體詩","id":20142,"chapter":"卷九十八","chapternum":98,"title":"於冬日普光寺卧疾值雪簡諸舊遊","titledesc":"","content":"卧疴苦留滯闢户望遥天寒雲舒復卷落雪斷還連凝華照書閣飛素涴琴絃迴飄洛神賦皎映齊紈篇縈階如鶴舞拂樹似花鮮徒賞豐年瑞沈憂終自憐","collection":"","collectiondesc":"","poemindex":89},{"author":"僧慧宣","charstyle":"古體詩","id":20143,"chapter":"卷九十八","chapternum":98,"title":"秋日遊東山寺尋殊曇二法師","titledesc":"","content":"木落樹蕭槮水清流㵳寂屬此悲哉氣復兹羇旅慼奚用寫煩憂山泉恣遊歴萬丈窺深澗千尋仰絶壁傍嶺竹參差縁崖藤羃䍥行行極幽邃去去逾空寂果值悉心侣喬枝方挂錫圍遶悉栴檀純良豈沙礫妙法誠無比深經解怨敵心歡即頂禮道存仍目擊慧力幸巳逢疑網於焉析豈直袪煩惱方期拯沈溺","collection":"","collectiondesc":"","poemindex":90},{"author":"僧辨才","charstyle":"近體詩","id":20144,"chapter":"卷九十八","chapternum":98,"title":"設缸面酒欵蕭翼探得來字","titledesc":"","content":"初醖一缸開新知萬里來披雲同落寞步月共徘徊夜久孤琴思風長旅雁哀非君有秘術誰照不然灰","collection":"","collectiondesc":"","poemindex":91},{"author":"僧虛中","charstyle":"近體詩","id":20145,"chapter":"卷九十八","chapternum":98,"title":"寄中條司空圖侍郎","titledesc":"","content":"門徑放莎垂往來投刺稀有時聞御札特地掛朝衣嶽信僧傳去天香鶴帶歸他年二南㫖無復更衰微遥製裋褐成一劔動精靈白晝夢仙島清晨禮道經黍苗侵野徑桑椹汚閒庭肯要為隣者西南太華清","collection":"","collectiondesc":"","poemindex":92},{"author":"僧虛中","charstyle":"近體詩","id":20146,"chapter":"卷九十八","chapternum":98,"title":"經賀監舊居","titledesc":"","content":"不戀明皇寵歸來鏡水隅道裝汀鶴識春醉釣人扶逐朶雲如吐成行雁似驅蘭亭名景在蹤跡未為孤","collection":"","collectiondesc":"","poemindex":93},{"author":"僧虛中","charstyle":"近體詩","id":20147,"chapter":"卷九十八","chapternum":98,"title":"贈屏風岩棲蟾上人","titledesc":"","content":"岩房高且靜住此幾寒暄鹿鼾安禪石猿啼乞食村朝陽生樹罅古路透雲根獨我閒相覓凄涼碧洞門","collection":"","collectiondesc":"","poemindex":94},{"author":"僧虛中","charstyle":"近體詩","id":20148,"chapter":"卷九十八","chapternum":98,"title":"泊洞庭","titledesc":"","content":"槐栁未知秋依依館驛頭客心俱念逺時雨自相留浪沒貨魚市帆高賣酒樓夜來思展轉故里在南州","collection":"","collectiondesc":"","poemindex":95},{"author":"僧貫休","charstyle":"古體詩","id":20149,"chapter":"卷九十八","chapternum":98,"title":"古意","titledesc":"","content":"乾坤有清氣散入詩人脾聖賢遺清風不在惡木枝千人萬人中一人兩人知憶在東溪日花開葉落時幾擬以黄金鑄作鍾子期","collection":"","collectiondesc":"","poemindex":96},{"author":"僧貫休","charstyle":"古體詩","id":20150,"chapter":"卷九十八","chapternum":98,"title":"公子行","titledesc":"","content":"錦衣鮮華手擎鶻閒行氣貌多輕忽稼穡艱難總不知五帝三王是何物","collection":"","collectiondesc":"","poemindex":97},{"author":"僧貫休","charstyle":"古體詩","id":20151,"chapter":"卷九十八","chapternum":98,"title":"野田黄雀行","titledesc":"","content":"高樹風多吹爾巢落蒿深葉煖宜爾衣泊莫近鴞類蛛網亦惡飲野田之清水食野田之黄粟深花中睡𡋯土裏浴如此即全勝啄太倉之榖而穿人之屋","collection":"","collectiondesc":"","poemindex":98},{"author":"僧貫休","charstyle":"古體詩","id":20152,"chapter":"卷九十八","chapternum":98,"title":"行路難","titledesc":"","content":"君不見山高海深人不測古往今來轉清碧淺近輕浮莫與交地卑只解生荆棘誰道黄金如糞土張耳陳餘斷消息行路難行路難君自㸔","collection":"","collectiondesc":"","poemindex":99},{"author":"僧貫休","charstyle":"古體詩","id":20153,"chapter":"卷九十八","chapternum":98,"title":"夜夜曲","titledesc":"","content":"蟪蛄切切風騷騷芙蓉噴香蟾蜍高孤燈耿耿征婦勞更深撲落金錯刀","collection":"","collectiondesc":"","poemindex":100},{"author":"僧貫休","charstyle":"近體詩","id":20154,"chapter":"卷九十八","chapternum":98,"title":"春山行","titledesc":"","content":"重疊太古色濛濛花雨時好山行恐盡流水語相隨黒壤生紅黍黄猿領白兒因思石橋日曾與道人期","collection":"","collectiondesc":"","poemindex":101},{"author":"僧貫休","charstyle":"近體詩","id":20155,"chapter":"卷九十八","chapternum":98,"title":"晚泊湘江懷古","titledesc":"","content":"烟浪漾秋色高吟似得隣一輪湘渚月千古獨醒人岸濕穿花逺風香禱廟頻只應諛佞者到此不傷神","collection":"","collectiondesc":"","poemindex":102},{"author":"僧貫休","charstyle":"近體詩","id":20156,"chapter":"卷九十八","chapternum":98,"title":"天台老僧","titledesc":"","content":"獨住無人處松龕嶽雪侵僧中九十臘雲外一生心白髮垂不剃青眸笑轉深猶能指孤月為我暫開襟","collection":"","collectiondesc":"","poemindex":103},{"author":"僧貫休","charstyle":"近體詩","id":20157,"chapter":"卷九十八","chapternum":98,"title":"途中逢周朴","titledesc":"","content":"東西南北路相遇共興哀世獨無知巳子從何處來菊衰芳草在程逺宿烟開倘遇中興主還應不用媒","collection":"","collectiondesc":"","poemindex":104},{"author":"僧貫休","charstyle":"近體詩","id":20158,"chapter":"卷九十八","chapternum":98,"title":"投錢鏐","titledesc":"","content":"貴逼身來不自由幾年勤苦蹈林丘滿堂花醉三千客一劍霜寒十四州萊子衣裳宫錦窄謝公篇詠綺霞羞他年名上凌烟閣豈羨當時萬户侯","collection":"","collectiondesc":"","poemindex":105},{"author":"僧貫休","charstyle":"近體詩","id":20159,"chapter":"卷九十八","chapternum":98,"title":"投王建","titledesc":"","content":"河北河南處處災惟聞全蜀少塵埃一瓶一鉢垂垂老千水千山得得來秦苑幽棲多勝景巴歈陳貢愧非才自慙林藪龍鍾者亦得親登郭隗臺","collection":"","collectiondesc":"","poemindex":106},{"author":"僧貫休","charstyle":"近體詩","id":20160,"chapter":"卷九十八","chapternum":98,"title":"山居","titledesc":"","content":"休話喧譁事事難山翁只合住深山數聲清磬是非外一箇閒人天地間綠圃空階雲冉冉異禽靈草水潺潺無人為向君王道岩桂枝高正好攀\n誰是言休即便休清吟孤坐碧溪頭三間茅屋無人到十里松關獨自遊明月清風宗炳社夕陽秋色庾公樓修心未到無心地萬種千般逐水流\n心心心不住希夷石室巉岩白髮垂惜竹不除當路筍愛松留得礙人枝焚香開卷雲生砌卷箔㝠心月在池無限故人頭盡白不知頭白又何之","collection":"","collectiondesc":"","poemindex":107},{"author":"僧尚顔","charstyle":"近體詩","id":20161,"chapter":"卷九十八","chapternum":98,"title":"贈村公","titledesc":"","content":"袖衣木突此鄉尊白盡鬚眉眼未昏醉舞神筵隨鼓笛閒歌聖代和兒孫黍苗一頃垂秋日茅棟三間映古原也笑長安名利處紅塵半是馬蹄翻","collection":"","collectiondesc":"","poemindex":108},{"author":"僧棲白","charstyle":"近體詩","id":20162,"chapter":"卷九十八","chapternum":98,"title":"八月十五夜月","titledesc":"","content":"尋常三五夜豈是不嬋娟及至中秋半還勝别夜圓清光凝有露皓色爽無煙自古人皆望年來復一年","collection":"","collectiondesc":"","poemindex":109},{"author":"僧無可","charstyle":"近體詩","id":20163,"chapter":"卷九十八","chapternum":98,"title":"金州陪姚員外遊南池","titledesc":"","content":"栁暗清波漲衝萍復潄苔張筵白鳥起埽㟁使君來洲島秋應没荷花晚盡開高城吹角絶騶馭尚徘徊","collection":"","collectiondesc":"","poemindex":110},{"author":"僧無可","charstyle":"近體詩","id":20164,"chapter":"卷九十八","chapternum":98,"title":"夏日送田中丞赴蔡州","titledesc":"","content":"出守汝南城應多戀闕情地遥人久望風起斾初行楚廟繁蟬斷淮田細雨生賞心知有處蔣宅古松平","collection":"","collectiondesc":"","poemindex":111},{"author":"僧無可","charstyle":"近體詩","id":20165,"chapter":"卷九十八","chapternum":98,"title":"秋夜宿西林寄賈島","titledesc":"","content":"暗蟲喧暮色默思坐西林聽雨寒更盡開門落葉深昔因京邑病併起洞庭心亦是吾兄弟遲囘共至今","collection":"","collectiondesc":"","poemindex":112},{"author":"僧無可","charstyle":"近體詩","id":20166,"chapter":"卷九十八","chapternum":98,"title":"秋日寄厲玄","titledesc":"","content":"楊栁起秋色故人猶未還别離俱自老少壯豈能閒夜雨吟殘燭秋城憶逺山何當同一見語黙此林間","collection":"","collectiondesc":"","poemindex":113},{"author":"僧無可","charstyle":"近體詩","id":20167,"chapter":"卷九十八","chapternum":98,"title":"廬山寺","titledesc":"","content":"千峰盤磴盡林寺昔年名步步入山影房房聞水聲多年人跡絶殘月石冰清便可求居止安閒過此生","collection":"","collectiondesc":"","poemindex":114},{"author":"僧無可","charstyle":"近體詩","id":20168,"chapter":"卷九十八","chapternum":98,"title":"新年作","titledesc":"","content":"然燈朝復夕漸作長年身紫閣未歸日青門又值春掩關寒過盡出定草生新自有林中趣誰驚嵗月頻","collection":"","collectiondesc":"","poemindex":115},{"author":"僧無可","charstyle":"近體詩","id":20169,"chapter":"卷九十八","chapternum":98,"title":"贈圭峯禪師","titledesc":"","content":"絶壑禪床底泉分落石層露澆高頂草雪隱下方燈朝滿傾心客溪連學道僧半旬持一食此事有誰能","collection":"","collectiondesc":"","poemindex":116},{"author":"僧無可","charstyle":"近體詩","id":20170,"chapter":"卷九十八","chapternum":98,"title":"金州别姚合","titledesc":"","content":"日日西亭上春留到夏殘言之離别易免以道途難山出一千里溪行三百灘松間樓月裏秋入五陵寒","collection":"","collectiondesc":"","poemindex":117},{"author":"僧清江","charstyle":"近體詩","id":20171,"chapter":"卷九十八","chapternum":98,"title":"贈淮西賈兵馬使","titledesc":"","content":"破賊功成百戰塲天書親拜漢中郎映門旌斾春風起對客絃歌白日長階下鬭雞花乍拆營南試馬栁初黄由來吳楚多同調感激逢君共異鄉","collection":"","collectiondesc":"","poemindex":118},{"author":"僧齊巳","charstyle":"古體詩","id":20172,"chapter":"卷九十八","chapternum":98,"title":"還人詩卷","titledesc":"","content":"李賀李白遺機杼散在人間不知處聞君收在芙蓉江日聞鮫人織秋浦金梭劄劄文離離呉姬越女羞上機鴛鴦浴烟鸞鳯飛澄江曉映餘霞輝仙人手持玉刀尺寸寸酬君與珠璧裁作霞裳何處披紫皇殿裏深相覓","collection":"","collectiondesc":"","poemindex":119},{"author":"僧齊巳","charstyle":"近體詩","id":20173,"chapter":"卷九十八","chapternum":98,"title":"夏日草堂作","titledesc":"","content":"沙泉帶草堂紙帳卷空牀靜是真消息吟非俗肺腸園林坐清影梅杏嚼紅香誰住原西寺鐘聲送夕陽","collection":"","collectiondesc":"","poemindex":120},{"author":"僧齊巳","charstyle":"近體詩","id":20174,"chapter":"卷九十八","chapternum":98,"title":"寄方干處士鑑湖舊居","titledesc":"","content":"賀監舊山川空來近百年聞君與琴鶴終日在漁船島路深秋石湖燈半夜天雲門幾囘去題徧好林泉","collection":"","collectiondesc":"","poemindex":121},{"author":"僧齊巳","charstyle":"近體詩","id":20175,"chapter":"卷九十八","chapternum":98,"title":"戊辰嵗湖中寄鄭谷郎中","titledesc":"","content":"白髪久慵簪常聞病亦吟痩應成鶴骨閒想是禪心上國楊花亂滄洲荻笋深不堪思翠巘西望獨沾襟","collection":"","collectiondesc":"","poemindex":122},{"author":"僧齊巳","charstyle":"近體詩","id":20176,"chapter":"卷九十八","chapternum":98,"title":"山寺喜道士至","titledesc":"","content":"閏年春過後山寺始花開還有無心者閒尋此境來鳥幽聲忽斷茶好味重迴知住南岩久㝠心坐綠苔","collection":"","collectiondesc":"","poemindex":123},{"author":"僧齊巳","charstyle":"近體詩","id":20177,"chapter":"卷九十八","chapternum":98,"title":"登祝融峯","titledesc":"","content":"猨鳥共不到我來身欲浮四邊空碧落絶頂正清秋宇宙知何極華夷見細流壇西獨立久白日轉神州","collection":"","collectiondesc":"","poemindex":124},{"author":"僧齊巳","charstyle":"近體詩","id":20178,"chapter":"卷九十八","chapternum":98,"title":"早行","titledesc":"","content":"舟子相呼起長沙未五更幾㸔星月在猶帶夢魂行鳥亂村林迥人喧水柵横蒼茫平野水慙愧逺峰明","collection":"","collectiondesc":"","poemindex":125},{"author":"僧齊巳","charstyle":"近體詩","id":20179,"chapter":"卷九十八","chapternum":98,"title":"贈孫生","titledesc":"","content":"見君詩自别君是繼詩人道出千途外功爭一字新寂寥中影迹霜雪裏精神待折東堂桂歸來更苦辛","collection":"","collectiondesc":"","poemindex":126},{"author":"僧齊巳","charstyle":"近體詩","id":20180,"chapter":"卷九十八","chapternum":98,"title":"聽李尊師先生彈琴","titledesc":"","content":"仙子弄瑶琴仙山杉月深此聲含太古誰聽到無心灑石霜千片噴空瀑萬尋何人傳指法攜向海中岑","collection":"","collectiondesc":"","poemindex":127},{"author":"僧齊巳","charstyle":"近體詩","id":20181,"chapter":"卷九十八","chapternum":98,"title":"聽泉","titledesc":"","content":"落石幾萬仞泠聲飄逺空高秋初雨後半夜亂山中秖有照壁月更無吹葉風昔曾廬嶽聽到曉與僧同","collection":"","collectiondesc":"","poemindex":128},{"author":"僧齊巳","charstyle":"近體詩","id":20182,"chapter":"卷九十八","chapternum":98,"title":"詠鶯","titledesc":"","content":"何事經年閟好音暖風催出囀喬林羽毛新刷陶潛菊喉舌初調叔夜琴怕雨並棲紅杏宻避人雙入綠楊深曉來枝上千般語似共桃花訴舊心","collection":"","collectiondesc":"","poemindex":129},{"author":"僧棲蟾","charstyle":"近體詩","id":20183,"chapter":"卷九十八","chapternum":98,"title":"牧童","titledesc":"","content":"牛得自由騎春風細雨飛青山青草裏一笛一蓑衣日出唱歌去月明撫掌歸何人得似爾無是亦無非","collection":"","collectiondesc":"","poemindex":130},{"author":"僧棲蟾","charstyle":"近體詩","id":20184,"chapter":"卷九十八","chapternum":98,"title":"宿巴江","titledesc":"","content":"江聲五千里瀉碧急於弦不覺日又夜爭教人少年一汀巫峽月兩岸子規天山影似相伴濃遮到曉船","collection":"","collectiondesc":"","poemindex":131},{"author":"僧清塞","charstyle":"近體詩","id":20185,"chapter":"卷九十八","chapternum":98,"title":"山舍秋思","titledesc":"","content":"一從雲水住曾不下西岑落木故園在秋庭積葉深泉流通井脈蟲響出牆陰靜夜更聲徹寒燈獨自吟","collection":"","collectiondesc":"","poemindex":132},{"author":"僧清塞","charstyle":"近體詩","id":20186,"chapter":"卷九十八","chapternum":98,"title":"送耿逸人南歸","titledesc":"","content":"南行隨越僧舊業一池菱兩鬢巳如雪五湖歸挂罾夜濤嗚柵鎖寒葦露船燈此去應無事却來期未能","collection":"","collectiondesc":"","poemindex":133},{"author":"僧清塞","charstyle":"近體詩","id":20187,"chapter":"卷九十八","chapternum":98,"title":"早秋過郭勁書齋","titledesc":"","content":"暑消崗舍清閒坐有餘情石水生茶味林風減扇聲逺雲收海雨靜角揜山城此地秋吟苦時來遶菊行","collection":"","collectiondesc":"","poemindex":134},{"author":"僧清塞","charstyle":"近體詩","id":20188,"chapter":"卷九十八","chapternum":98,"title":"送康沼歸建業","titledesc":"","content":"南朝秋色滿歸去思如何帝業空城在民耕壞塚多月明臺獨上栗綻寺頻過籬下西江濶相思見白波","collection":"","collectiondesc":"","poemindex":135},{"author":"僧清塞","charstyle":"近體詩","id":20189,"chapter":"卷九十八","chapternum":98,"title":"贈柏巖禪師","titledesc":"","content":"野寺絶依念空山曾徧行老來披衲重病起讀經生乞食嫌村逺尋溪愛路平多年柏巖住不記柏巖名","collection":"","collectiondesc":"","poemindex":136},{"author":"僧清塞","charstyle":"近體詩","id":20190,"chapter":"卷九十八","chapternum":98,"title":"岳陽樓","titledesc":"","content":"平楚起寒色杪秋猶未還世情何處淡湘水向人閒空翠隱高鳥夕陽歸逺山孤舟萬餘里惆悵洞庭間","collection":"","collectiondesc":"","poemindex":137},{"author":"僧清塞","charstyle":"近體詩","id":20191,"chapter":"卷九十八","chapternum":98,"title":"晚秋江館","titledesc":"","content":"病寄西州居帶城傍門高栁一蟬鳴澄江月上見魚擲荒徑葉乾聞犬行越嶠夜無侵閣影寺鐘涼有隔原聲故園賣盡休歸去湖水秋光空自平","collection":"","collectiondesc":"","poemindex":138},{"author":"僧清塞","charstyle":"近體詩","id":20192,"chapter":"卷九十八","chapternum":98,"title":"贈李道士","titledesc":"","content":"布褐高眠石竇春迸泉多濺黒紗巾昻頭説易當閒客落手圍碁對俗人自算天年窮甲子誰同雨夜守庚申擬歸太華何時去他日相逢乞藥銀","collection":"","collectiondesc":"","poemindex":139},{"author":"僧清塞","charstyle":"近體詩","id":20193,"chapter":"卷九十八","chapternum":98,"title":"宿隱靜寺","titledesc":"","content":"一宿五峯杯渡寺虛廊中夜磬聲分疎林未落上方月幽澗忽生平地雲高鳥背泉生靜景逺人當燭想遺文暫來此地歇勞足望斷故園滄海濆","collection":"","collectiondesc":"","poemindex":140},{"author":"僧清塞","charstyle":"近體詩","id":20194,"chapter":"卷九十八","chapternum":98,"title":"湘漢懷傑公","titledesc":"","content":"一宿空山聽水流仍同賈客坐孤舟逺書來隔巴陵雨雙鬢去驚彭蠡秋不擬為身謀舊業終求斷榖隱高丘吾宗尚作無憀者中夜廢吟生旅愁","collection":"","collectiondesc":"","poemindex":141},{"author":"僧清塞","charstyle":"近體詩","id":20195,"chapter":"卷九十八","chapternum":98,"title":"重陽","titledesc":"","content":"雲木疎黄秋滿川茱萸風裏一樽前幾囘為客逢佳節曾見何人再少年霜報征衣冷針指鴈驚幽隱泣雲泉古來醉樂皆難得當取窮通委上天","collection":"","collectiondesc":"","poemindex":142},{"author":"僧無悶","charstyle":"近體詩","id":20196,"chapter":"卷九十八","chapternum":98,"title":"暮春送人","titledesc":"","content":"折栁亭邊手重攜江烟淡淡草萋萋杜鵑不顧離人意更向落花枝上啼","collection":"","collectiondesc":"","poemindex":143},{"author":"僧無悶","charstyle":"近體詩","id":20197,"chapter":"卷九十八","chapternum":98,"title":"寒林石屏","titledesc":"","content":"草堂無物伴身閒惟有屏風枕簟間本向他山求得石却於石上㸔他山","collection":"","collectiondesc":"","poemindex":144},{"author":"僧文益","charstyle":"近體詩","id":20198,"chapter":"卷九十八","chapternum":98,"title":"看牡丹","titledesc":"","content":"擁毳對芳叢由來趣不同髮從今日白花是去年紅豔色隨朝露馨香逐晚風何須待零落然後始知空","collection":"","collectiondesc":"","poemindex":145},{"author":"僧修睦","charstyle":"近體詩","id":20199,"chapter":"卷九十八","chapternum":98,"title":"秋日閒居","titledesc":"","content":"是事不相關誰人似此閒捲簾當白晝移榻對青山野鶴眠松上秋苔長夜間嶽僧頻有信昨日得書還","collection":"","collectiondesc":"","poemindex":146},{"author":"僧修睦","charstyle":"近體詩","id":20200,"chapter":"卷九十八","chapternum":98,"title":"宿岳陽開元寺","titledesc":"","content":"竟夕凭虛檻何當興歎頻往來人自老今古月長新風送沈漁唱松疎露鶴身無眠鐘又動幾客在迷津","collection":"","collectiondesc":"","poemindex":147},{"author":"僧修睦","charstyle":"近體詩","id":20201,"chapter":"卷九十八","chapternum":98,"title":"睡起作","titledesc":"","content":"長空秋雨歇睡起覺精神看水看山坐無名無利身偈吟諸祖意茶碾去年春此外誰相識孤雲到砌頻","collection":"","collectiondesc":"","poemindex":148},{"author":"僧修睦","charstyle":"近體詩","id":20202,"chapter":"卷九十八","chapternum":98,"title":"賣松者","titledesc":"","content":"求利有何限將松入市來直饒人買去也向柳邊栽細葉猶粘雪孤根尚惹苔知君用心錯舉世重花開","collection":"","collectiondesc":"","poemindex":149},{"author":"僧修睦","charstyle":"近體詩","id":20203,"chapter":"卷九十八","chapternum":98,"title":"落葉","titledesc":"","content":"雨過閒田地重重落盡紅翻思向春日肯信有秋風幾處隨流水河邊亂暮空秖應松自立而不與君同","collection":"","collectiondesc":"","poemindex":150},{"author":"僧修睦","charstyle":"近體詩","id":20204,"chapter":"卷九十八","chapternum":98,"title":"落花","titledesc":"","content":"一片又一片等閒苔面紅不能延數日開亦是春風公子歌聲歇詩人眼界空遥思故山下經雨兩三叢","collection":"","collectiondesc":"","poemindex":151},{"author":"僧修睦","charstyle":"近體詩","id":20205,"chapter":"卷九十八","chapternum":98,"title":"題東林寺","titledesc":"","content":"欲去不忍去徘徊吟遶廊水光秋淡蕩僧好語尋常碑古苔文疊山晴鐘韻長翻思南嶽去欠此白蓮香","collection":"","collectiondesc":"","poemindex":152},{"author":"僧修睦","charstyle":"近體詩","id":20206,"chapter":"卷九十八","chapternum":98,"title":"送元泰禪師","titledesc":"","content":"去去去何往一盂兼一瓶水邊寒草白鳥外晚峯青宿處林聞虎行時天有星囘期誰可定浮世重看經","collection":"","collectiondesc":"","poemindex":153},{"author":"僧景雲","charstyle":"近體詩","id":20207,"chapter":"卷九十八","chapternum":98,"title":"老僧","titledesc":"","content":"日照西山雪老僧門未開凍瓶粘柱礎宿火陷爐灰童子病歸去鹿麋寒入來齋鐘知漸近枝鳥下生臺","collection":"","collectiondesc":"","poemindex":154},{"author":"僧景雲","charstyle":"近體詩","id":20208,"chapter":"卷九十八","chapternum":98,"title":"溪叟","titledesc":"","content":"溪翁居處靜溪鳥入門飛早起釣魚去夜深乗月歸露香菰米熟煙暖荇絲肥瀟灑塵埃外扁舟一草衣","collection":"","collectiondesc":"","poemindex":155},{"author":"僧棲一","charstyle":"近體詩","id":20209,"chapter":"卷九十八","chapternum":98,"title":"武昌懷古","titledesc":"","content":"戰國城池盡悄然昔人遺跡遍山川笙歌罷吹幾多日臺榭荒涼七百年蟬響夕陽風滿樹鴈横秋島雨漫天堪嗟世事如流水空見蘆花一釣船","collection":"","collectiondesc":"","poemindex":156},{"author":"僧處黙","charstyle":"近體詩","id":20210,"chapter":"卷九十八","chapternum":98,"title":"題聖果寺","titledesc":"","content":"路自中峰上盤囘出薜蘿到江呉地盡隔岸越山多古木叢青靄遥天浸白波下方城郭近鐘磬接笙歌","collection":"","collectiondesc":"","poemindex":157},{"author":"僧處黙","charstyle":"近體詩","id":20211,"chapter":"卷九十八","chapternum":98,"title":"題棲霞僧房","titledesc":"","content":"名山不取買山錢任創花宫近碧巔松桂老依雲裏寺樓臺深鎖洞中天風經險嶂迴疎雨石動危屏掛落泉欲結茅菴共師坐肯饒多少薜蘿烟","collection":"","collectiondesc":"","poemindex":158},{"author":"僧處黙","charstyle":"近體詩","id":20212,"chapter":"卷九十八","chapternum":98,"title":"織婦","titledesc":"","content":"蓬鬢蓬門積恨多夜䦨燈下不停梭成縑猶自陪錢納未直青樓一曲歌","collection":"","collectiondesc":"","poemindex":159},{"author":"僧澹交","charstyle":"近體詩","id":20213,"chapter":"卷九十八","chapternum":98,"title":"寫真","titledesc":"","content":"圖形期自見自見却傷神已是夢中夢更逢身外身水花凝幻質墨彩染空塵堪笑余兼爾俱為未了人","collection":"","collectiondesc":"","poemindex":160},{"author":"僧若虛","charstyle":"近體詩","id":20214,"chapter":"卷九十八","chapternum":98,"title":"樂仙觀","titledesc":"","content":"樂氏騎龍上碧天東呉遺宅尚依然悟來大道無多事真後丹玄不直錢老樹夜風蟲咬葉古垣春雨蘚生甎松傾鶴死桑田變華表歸鄉未有年","collection":"","collectiondesc":"","poemindex":161},{"author":"僧曇域","charstyle":"近體詩","id":20215,"chapter":"卷九十八","chapternum":98,"title":"懷齊巳","titledesc":"","content":"鬢髯秋景兩蒼蒼靜對茅齋一炷香病後身心俱澹薄老來朋友半凋傷峩眉山色侵雲直巫峽灘聲入夜長猶喜深交有支遁時時音信到松房","collection":"","collectiondesc":"","poemindex":162},{"author":"僧懷浦","charstyle":"近體詩","id":20216,"chapter":"卷九十八","chapternum":98,"title":"初冬旅舍早懷","titledesc":"","content":"枕上角聲微離情未息機夢囘三楚寺寒入五更衣月没棲禽動霜晴凍葉飛自慙行役早深與道相違","collection":"","collectiondesc":"","poemindex":163},{"author":"僧慕幽","charstyle":"近體詩","id":20217,"chapter":"卷九十八","chapternum":98,"title":"冬日淮上别文上人","titledesc":"","content":"家國各萬里同吟六七年可堪隨北雁迢遞向南天水與行人逺山將落日連春淮有雙鯉莫忘尺書傳","collection":"","collectiondesc":"","poemindex":164},{"author":"僧慕幽","charstyle":"近體詩","id":20218,"chapter":"卷九十八","chapternum":98,"title":"栁","titledesc":"","content":"今古憑君一贈行幾囘折盡復重生五株斜傍淵明宅千樹低垂太尉營臨水帶烟藏翡翠倚風兼雨宿流鶯隋皇堤上依依在曾惹當時歌吹聲","collection":"","collectiondesc":"","poemindex":165},{"author":"僧慕幽","charstyle":"近體詩","id":20219,"chapter":"卷九十八","chapternum":98,"title":"三峽聞猿","titledesc":"","content":"誰向兹來不恨生聲聲都是斷腸聲七千里外一家住十二峯前獨自行瘴雨晚藏神女廟蠻烟寒鎖夜郎城憑君且聽哀吟好會待青雲道路平","collection":"","collectiondesc":"","poemindex":166}]