[
  {
    "id": 64019,
    "uid": "poem-72-1",
    "chapter": "卷七十二",
    "chapternum": 72,
    "charstyle": "古體詩",
    "title": "莊居野行",
    "titledesc": "",
    "collection": "",
    "collectiondesc": "",
    "poemindex": 1,
    "author": "姚合",
    "content": "客行野田間，比屋皆閉戸。\n借問屋中人，盡去作商賈。\n官家不税商，税農服作苦。\n居人競東西，道路侵壠畆。\n採玉上山顛，探珠入水府。\n邊兵索衣食，此物同泥土。\n古來一人耕，三人食猶饑。\n如今千萬家，無一把鋤犁。\n我倉常空虚，我田生蒺藜。\n上天不雨粟，何由活蒸黎。\n"
  },
  {
    "id": 64020,
    "uid": "poem-72-2",
    "chapter": "卷七十二",
    "chapternum": 72,
    "charstyle": "古體詩",
    "title": "新昌里",
    "titledesc": "",
    "collection": "",
    "collectiondesc": "",
    "poemindex": 2,
    "author": "姚合",
    "content": "舊客常樂坊，井泉濁而鹹。\n新居新昌里，井泉清而甘。\n僮僕慣苦飲，食美翻憎嫌。\n朝朝忍饑行，戚戚如難堪。\n中下無正性，所習便淫躭。\n一染不可變，甚於茜與藍。\n近貧日益廉，近富日益貪。\n以此當自警，慎勿信邪讒。\n"
  },
  {
    "id": 64021,
    "uid": "poem-72-3",
    "chapter": "卷七十二",
    "chapternum": 72,
    "charstyle": "古體詩",
    "title": "過張邯鄲莊",
    "titledesc": "",
    "collection": "",
    "collectiondesc": "",
    "poemindex": 3,
    "author": "姚合",
    "content": "客行長似病，煩熱束四肢。\n到君讀書堂，忽若逢良醫。\n堂前水交流，堂下樹交枝。\n兩門延風涼，洗我昏濁思。\n與子還往熟，坐卧恣所宜。\n時時相獻酬，文字當酒巵。\n野飯具葵藿，永日亦不饑。\n茍飡非其所，鱠炙為蒺藜。\n時清士人閒，耕作唯文詞。\n豈獨鄉里薦，當取四海知。\n"
  },
  {
    "id": 64022,
    "uid": "poem-72-4",
    "chapter": "卷七十二",
    "chapternum": 72,
    "charstyle": "古體詩",
    "title": "答竇知言",
    "titledesc": "",
    "collection": "",
    "collectiondesc": "",
    "poemindex": 4,
    "author": "姚合",
    "content": "冬日易慘惡，暴風拔山根。\n塵沙落黄河，濁波如地翻。\n飛鳥皆束翼，居人不開門。\n獨我赴省期，冒此馳轂轅。\n陜城城西邊，逢子亦且奔。\n所趨事一心，相見如弟昆。\n我慘得子舒，我寒得子溫。\n同行十日程，僮僕性亦敦。\n到京人事多，日無閒精魂。\n念子珍重我，吐詞發䝉昏。\n反復千萬意，一百六十言。\n格髙思清冷，山低濟水渾。\n嘗聞朋友惠，贈言始為恩。\n金玉日消費，好句長相存。\n倒篋别收貯，不與俗士論。\n每當清夜吟，使我如哀猿。\n"
  },
  {
    "id": 64023,
    "uid": "poem-72-5",
    "chapter": "卷七十二",
    "chapternum": 72,
    "charstyle": "古體詩",
    "title": "寄狄拾遺時魏州從事",
    "titledesc": "",
    "collection": "",
    "collectiondesc": "",
    "poemindex": 5,
    "author": "姚合",
    "content": "少在兵馬間，長還繫戎職。\n雞飛不得逺，豈要生羽翼。\n三年城中遊，與君最相識。\n應知我中腸，不茍念衣食。\n主人樹勲名，欲滅天下賊。\n愚雖乏智謀，願陳一夫力。\n人生須氣健，饑凍縛不得。\n睡當一夕寛，覺乃千里窄。\n古人不懼死，所懼死無益。\n至交不可合，一合難離折。\n君嘗相勸勉，苦語毒胷臆。\n百年心共聞，誰限河南北。\n"
  },
  {
    "id": 64024,
    "uid": "poem-72-6",
    "chapter": "卷七十二",
    "chapternum": 72,
    "charstyle": "古體詩",
    "title": "秋中寄崔道士",
    "titledesc": "",
    "collection": "",
    "collectiondesc": "",
    "poemindex": 6,
    "author": "姚合",
    "content": "貧居雀喧噪，况乃靜巷陌。\n夜眠睡不成，空庭聞露滴。\n傍有一杯酒，歡然如對客。\n月光久逾明，照見室中白。\n平生志舒豁，難可似兹夕。\n四肢得自便，雖勞不為役。\n故人山中住，善治活生䇿。\n五榖口不嘗，比僧更閒寂。\n我今暫得安，自謂脫幽戚。\n君身長逍遥，日月爭老得。\n"
  },
  {
    "id": 64025,
    "uid": "poem-72-7",
    "chapter": "卷七十二",
    "chapternum": 72,
    "charstyle": "古體詩",
    "title": "送張宗原",
    "titledesc": "",
    "collection": "",
    "collectiondesc": "",
    "poemindex": 7,
    "author": "姚合",
    "content": "東門送客道，春色如死灰。\n一客失意行，十客顔色低。\n住者既無家，去者又非歸。\n窮愁一成疾，百藥不能治。\n子賢我且愚，命分不合齊。\n誰開蹇躓門，日日同遊栖。\n子行何所之，切切食與衣。\n誰能買仁義，令子無寒饑。\n野田不生草，四向生路歧。\n士人甚商賈，終日須東西。\n鴻雁春北去，秋風復南飛。\n勉君向前路，無失相見期。\n"
  },
  {
    "id": 64026,
    "uid": "poem-72-8",
    "chapter": "卷七十二",
    "chapternum": 72,
    "charstyle": "古體詩",
    "title": "送王求",
    "titledesc": "",
    "collection": "",
    "collectiondesc": "",
    "poemindex": 8,
    "author": "姚合",
    "content": "士有經世籌，自無活身䇿。\n求食道路間，勞困甚徒役。\n我身與子同，日被饑寒迫。\n側望卿相門，難入堅如石。\n為農昧耕耘，作商迷貿易。\n空把書卷行，投人買罪責。\n六月南風多，苦旱土色赤。\n坐家心尚焦，况乃逺作客。\n羸馬出郭門，餞飲曉連夕。\n願君似醉腸，莫漫生憂慼。\n"
  },
  {
    "id": 64027,
    "uid": "poem-72-9",
    "chapter": "卷七十二",
    "chapternum": 72,
    "charstyle": "近體詩",
    "title": "閒居遣懷",
    "titledesc": "",
    "collection": "",
    "collectiondesc": "",
    "poemindex": 9,
    "author": "姚合",
    "content": "身外無徭役，開門百事閒。\n倚松聴唳鶴，䇿杖望秋山。\n萍任連池綠，苔從匝地斑。\n料無車馬客，何必掃柴闗。\n"
  },
  {
    "id": 64028,
    "uid": "poem-72-10",
    "chapter": "卷七十二",
    "chapternum": 72,
    "charstyle": "近體詩",
    "title": "閒居遣懷",
    "titledesc": "",
    "collection": "",
    "collectiondesc": "",
    "poemindex": 10,
    "author": "姚合",
    "content": "白日逍遥過，青山復遶池。\n展書尋古事，翻卷改新詩。\n賖酒風前酌，留僧竹裏碁。\n同人笑相問，羨我足閒時。\n"
  },
  {
    "id": 64029,
    "uid": "poem-72-11",
    "chapter": "卷七十二",
    "chapternum": 72,
    "charstyle": "近體詩",
    "title": "閒居遣懷",
    "titledesc": "",
    "collection": "",
    "collectiondesc": "",
    "poemindex": 11,
    "author": "姚合",
    "content": "好景時牽目，茅齋興有餘。\n逺山經雨後，庭樹得秋初。\n道侣憐栽藥，髙人笑養魚。\n優游随本性，甘被棄慵疎。\n"
  },
  {
    "id": 64030,
    "uid": "poem-72-12",
    "chapter": "卷七十二",
    "chapternum": 72,
    "charstyle": "近體詩",
    "title": "閒居遣懷",
    "titledesc": "",
    "collection": "",
    "collectiondesc": "",
    "poemindex": 12,
    "author": "姚合",
    "content": "永日厨煙絶，何曾暫廢吟。\n閒詩隨思緝，小酒恣情斟。\n看月嫌松密，垂綸愛水深。\n世間多少事，無事可闗心。\n"
  },
  {
    "id": 64031,
    "uid": "poem-72-13",
    "chapter": "卷七十二",
    "chapternum": 72,
    "charstyle": "近體詩",
    "title": "閒居遣懷",
    "titledesc": "",
    "collection": "",
    "collectiondesc": "",
    "poemindex": 13,
    "author": "姚合",
    "content": "野性多疎惰，幽棲更稱情。\n獨行看影笑，閒坐弄琴聲。\n懶拜腰肢硬，慵趨禮樂生。\n業文隨日遣，不是為求名。\n"
  },
  {
    "id": 64032,
    "uid": "poem-72-14",
    "chapter": "卷七十二",
    "chapternum": 72,
    "charstyle": "近體詩",
    "title": "原上新居〈一作王建詩〉",
    "titledesc": "",
    "collection": "",
    "collectiondesc": "",
    "poemindex": 14,
    "author": "姚合",
    "content": "秋來梨果熟，行哭小兒饑。\n鄰富雞常去，家貧客漸稀。\n借牛耕地晚，賣樹納錢遲。\n墻下當官道，依前夾竹籬。\n"
  },
  {
    "id": 64033,
    "uid": "poem-72-15",
    "chapter": "卷七十二",
    "chapternum": 72,
    "charstyle": "近體詩",
    "title": "秋日閒居",
    "titledesc": "",
    "collection": "",
    "collectiondesc": "",
    "poemindex": 15,
    "author": "姚合",
    "content": "九陌宅重重，何門憐此翁。\n荒庭唯菊茂，幽徑與山通。\n落葉帶衣上，閒雲來酒中。\n此心誰得見，林下鹿應同。\n"
  },
  {
    "id": 64034,
    "uid": "poem-72-16",
    "chapter": "卷七十二",
    "chapternum": 72,
    "charstyle": "近體詩",
    "title": "山村",
    "titledesc": "",
    "collection": "",
    "collectiondesc": "",
    "poemindex": 16,
    "author": "姚合",
    "content": "喜得山村住，閒眠夢不驚。\n曉泉和雨落，秋草上階生。\n因客始沽酒，借書方到城。\n新詩聊自遣，豈是趂聲名。\n"
  },
  {
    "id": 64035,
    "uid": "poem-72-17",
    "chapter": "卷七十二",
    "chapternum": 72,
    "charstyle": "近體詩",
    "title": "閒居遣興",
    "titledesc": "",
    "collection": "",
    "collectiondesc": "",
    "poemindex": 17,
    "author": "姚合",
    "content": "終年城裏住，閉户似山林。\n客怪身名晩，妻嫌酒病深。\n寫方多識藥，失譜廢彈琴。\n文字非經濟，空虚用破心。\n"
  },
  {
    "id": 64036,
    "uid": "poem-72-18",
    "chapter": "卷七十二",
    "chapternum": 72,
    "charstyle": "近體詩",
    "title": "閒居",
    "titledesc": "",
    "collection": "",
    "collectiondesc": "",
    "poemindex": 18,
    "author": "姚合",
    "content": "不自識疎鄙，終年住在城。\n過門無馬迹，滿宅是蟬聲。\n帶病吟雖苦，休官夢已清。\n何當學禪觀，依止古先生。\n"
  },
  {
    "id": 64037,
    "uid": "poem-72-19",
    "chapter": "卷七十二",
    "chapternum": 72,
    "charstyle": "近體詩",
    "title": "遊春",
    "titledesc": "",
    "collection": "",
    "collectiondesc": "",
    "poemindex": 19,
    "author": "姚合",
    "content": "正月一日後，尋春更不眠。\n自知還近僻，衆説過於顛。\n看水寧依路，登山欲到天。\n悠悠芳思起，多是晚風前。\n"
  },
  {
    "id": 64038,
    "uid": "poem-72-20",
    "chapter": "卷七十二",
    "chapternum": 72,
    "charstyle": "近體詩",
    "title": "遊春",
    "titledesc": "",
    "collection": "",
    "collectiondesc": "",
    "poemindex": 20,
    "author": "姚合",
    "content": "卑官長少事，僻縣又無城。\n未曉衝寒起，迎春忍病行。\n樹枝風掉軟，菜甲土浮輕。\n好個林間鵲，今朝足喜聲。\n"
  },
  {
    "id": 64039,
    "uid": "poem-72-21",
    "chapter": "卷七十二",
    "chapternum": 72,
    "charstyle": "近體詩",
    "title": "遊春",
    "titledesc": "",
    "collection": "",
    "collectiondesc": "",
    "poemindex": 21,
    "author": "姚合",
    "content": "塵中主印吏，誰遣有髙情。\n趂暖簷前坐，尋芳樹底行。\n土融凝野色，氷敗滿池聲。\n漸覺春相泥，朝來睡不輕。\n"
  },
  {
    "id": 64040,
    "uid": "poem-72-22",
    "chapter": "卷七十二",
    "chapternum": 72,
    "charstyle": "近體詩",
    "title": "遊春",
    "titledesc": "",
    "collection": "",
    "collectiondesc": "",
    "poemindex": 22,
    "author": "姚合",
    "content": "朝朝看春色，春色似相憐。\n酒醒鶯啼裏，詩成蝶舞前。\n摘花盈手露，折竹滿庭煙。\n親故多相笑，疎狂似少年。\n"
  },
  {
    "id": 64041,
    "uid": "poem-72-23",
    "chapter": "卷七十二",
    "chapternum": 72,
    "charstyle": "近體詩",
    "title": "遊春",
    "titledesc": "",
    "collection": "",
    "collectiondesc": "",
    "poemindex": 23,
    "author": "姚合",
    "content": "身被春光引，經時更不歸。\n嚼花香滿口，書竹粉粘衣。\n弄日鶯狂語，迎風蝶倒飛。\n自知疎懶性，得事亦應稀。\n"
  },
  {
    "id": 64042,
    "uid": "poem-72-24",
    "chapter": "卷七十二",
    "chapternum": 72,
    "charstyle": "近體詩",
    "title": "秋日有懷",
    "titledesc": "",
    "collection": "",
    "collectiondesc": "",
    "poemindex": 24,
    "author": "姚合",
    "content": "秋來不復眠，但覺思悠然。\n菊色欲經露，蟲聲漸替蟬。\n詩情生酒裏，心事在山邊。\n舊里無因到，西風又一年。\n"
  },
  {
    "id": 64043,
    "uid": "poem-72-25",
    "chapter": "卷七十二",
    "chapternum": 72,
    "charstyle": "近體詩",
    "title": "同衛尉崔少卿九月六日飲",
    "titledesc": "",
    "collection": "",
    "collectiondesc": "",
    "poemindex": 25,
    "author": "姚合",
    "content": "酒熟菊還芳，花飄盞亦香。\n與君先一醉，舉世待重陽。\n風色初晴利，蟲聲向晚長。\n此時如不飲，心事亦應傷。\n"
  },
  {
    "id": 64044,
    "uid": "poem-72-26",
    "chapter": "卷七十二",
    "chapternum": 72,
    "charstyle": "近體詩",
    "title": "客遊旅懷",
    "titledesc": "",
    "collection": "",
    "collectiondesc": "",
    "poemindex": 26,
    "author": "姚合",
    "content": "客行無定止，終日路歧閒。\n馬為賖來貴，僮因借得頑。\n詩書愁觸雨，店舍喜逢山。\n舊業嵩陽下，三年未得還。\n"
  },
  {
    "id": 64045,
    "uid": "poem-72-27",
    "chapter": "卷七十二",
    "chapternum": 72,
    "charstyle": "近體詩",
    "title": "夏日登樓晚望",
    "titledesc": "",
    "collection": "",
    "collectiondesc": "",
    "poemindex": 27,
    "author": "姚合",
    "content": "避暑髙樓上，平蕪望不窮。\n鳥穿山色去，人歇樹陰中。\n數帶長河水，千條弱柳風。\n暗思多少事，懶話與芝翁。\n"
  },
  {
    "id": 64046,
    "uid": "poem-72-28",
    "chapter": "卷七十二",
    "chapternum": 72,
    "charstyle": "近體詩",
    "title": "武功縣中作",
    "titledesc": "",
    "collection": "",
    "collectiondesc": "",
    "poemindex": 28,
    "author": "姚合",
    "content": "縣去京城逺，為官與隠齊。\n馬隨山鹿放，雞雜野禽棲。\n連舍惟藤架，侵階是藥畦。\n更師嵇叔夜，不擬作詩題。\n"
  },
  {
    "id": 64047,
    "uid": "poem-72-29",
    "chapter": "卷七十二",
    "chapternum": 72,
    "charstyle": "近體詩",
    "title": "武功縣中作",
    "titledesc": "",
    "collection": "",
    "collectiondesc": "",
    "poemindex": 29,
    "author": "姚合",
    "content": "方拙天然性，為官是事疎。\n唯尋向山路，不寄入城書。\n因病多收藥，緣溪學釣魚。\n養身誠好事，此外盡空虚。\n"
  },
  {
    "id": 64048,
    "uid": "poem-72-30",
    "chapter": "卷七十二",
    "chapternum": 72,
    "charstyle": "近體詩",
    "title": "武功縣中作",
    "titledesc": "",
    "collection": "",
    "collectiondesc": "",
    "poemindex": 30,
    "author": "姚合",
    "content": "微官如馬足，秖是在泥塵。\n到處貧隨我，終年老趂人。\n簿書銷眼力，杯酒耗心神。\n早作歸休計，深居過此身。\n"
  },
  {
    "id": 64049,
    "uid": "poem-72-31",
    "chapter": "卷七十二",
    "chapternum": 72,
    "charstyle": "近體詩",
    "title": "武功縣中作",
    "titledesc": "",
    "collection": "",
    "collectiondesc": "",
    "poemindex": 31,
    "author": "姚合",
    "content": "簿書多不㑹，薄俸亦難消。\n醉卧慵開眼，閒行懶繫腰。\n移花兼蝶至，買石得雲饒。\n且自心中樂，從他笑寂寥。\n"
  },
  {
    "id": 64050,
    "uid": "poem-72-32",
    "chapter": "卷七十二",
    "chapternum": 72,
    "charstyle": "近體詩",
    "title": "武功縣中作",
    "titledesc": "",
    "collection": "",
    "collectiondesc": "",
    "poemindex": 32,
    "author": "姚合",
    "content": "曉鐘驚睡覺，是事便相闗。\n小市柴薪貴，貧家砧杵閒。\n讀書多旋忘，賖酒數空還。\n長羨劉伶輩，髙眠出世間。\n"
  },
  {
    "id": 64051,
    "uid": "poem-72-33",
    "chapter": "卷七十二",
    "chapternum": 72,
    "charstyle": "近體詩",
    "title": "武功縣中作",
    "titledesc": "",
    "collection": "",
    "collectiondesc": "",
    "poemindex": 33,
    "author": "姚合",
    "content": "性疎常愛卧，親故笑悠悠。\n縱出多擕枕，因衙始裹頭。\n上山方覺老，過市暫忘愁。\n三考千餘日，低腰不擬休。\n"
  },
  {
    "id": 64052,
    "uid": "poem-72-34",
    "chapter": "卷七十二",
    "chapternum": 72,
    "charstyle": "近體詩",
    "title": "武功縣中作",
    "titledesc": "",
    "collection": "",
    "collectiondesc": "",
    "poemindex": 34,
    "author": "姚合",
    "content": "客至皆相笑，詩書滿卧床。\n愛閒求病假，因醉棄官方。\n鬢髮寒唯短，衣衫瘦漸長。\n自嫌多檢束，不似舊來狂。\n"
  },
  {
    "id": 64053,
    "uid": "poem-72-35",
    "chapter": "卷七十二",
    "chapternum": 72,
    "charstyle": "近體詩",
    "title": "武功縣中作",
    "titledesc": "",
    "collection": "",
    "collectiondesc": "",
    "poemindex": 35,
    "author": "姚合",
    "content": "一日看除目，終年損道心。\n山宜衝雪上，詩好帶風吟。\n野客嫌知印，家人笑買琴。\n只都隨分過，已是錯彌深。\n"
  },
  {
    "id": 64054,
    "uid": "poem-72-36",
    "chapter": "卷七十二",
    "chapternum": 72,
    "charstyle": "近體詩",
    "title": "武功縣中作",
    "titledesc": "",
    "collection": "",
    "collectiondesc": "",
    "poemindex": 36,
    "author": "姚合",
    "content": "鄰里皆相愛，門開數見過。\n秋涼送客逺，夜靜咏詩多。\n就架題書目，尋欄記藥窠。\n到官無别事，種得滿庭莎。\n"
  },
  {
    "id": 64055,
    "uid": "poem-72-37",
    "chapter": "卷七十二",
    "chapternum": 72,
    "charstyle": "近體詩",
    "title": "武功縣中作",
    "titledesc": "",
    "collection": "",
    "collectiondesc": "",
    "poemindex": 37,
    "author": "姚合",
    "content": "窮達天應與，人間事莫論。\n微官從似客，逺縣豈勝邨。\n竟日無多食，連宵不閉門。\n齋心調筆硯，唯寫五千言。\n"
  },
  {
    "id": 64056,
    "uid": "poem-72-38",
    "chapter": "卷七十二",
    "chapternum": 72,
    "charstyle": "近體詩",
    "title": "武功縣中作",
    "titledesc": "",
    "collection": "",
    "collectiondesc": "",
    "poemindex": 38,
    "author": "姚合",
    "content": "縣僻仍牢落，游人到便廻。\n路當邊地去，邨入郭門來。\n酒戸愁偏長，詩情病不開。\n可曾衙小吏，恐為踏青苔。\n"
  },
  {
    "id": 64057,
    "uid": "poem-72-39",
    "chapter": "卷七十二",
    "chapternum": 72,
    "charstyle": "近體詩",
    "title": "武功縣中作",
    "titledesc": "",
    "collection": "",
    "collectiondesc": "",
    "poemindex": 39,
    "author": "姚合",
    "content": "自下青山路，三年著緑衣。\n官卑食肉僭，才短事人非。\n野客教長醉，髙僧勸早歸。\n不知何計是，免與本心違。\n"
  },
  {
    "id": 64058,
    "uid": "poem-72-40",
    "chapter": "卷七十二",
    "chapternum": 72,
    "charstyle": "近體詩",
    "title": "武功縣中作",
    "titledesc": "",
    "collection": "",
    "collectiondesc": "",
    "poemindex": 40,
    "author": "姚合",
    "content": "日出方能起，庭前看種莎。\n吏来山鳥散，酒熟野人過。\n歧路荒城少，煙霞逺岫多。\n同官數相引，下馬上西坡。\n"
  },
  {
    "id": 64059,
    "uid": "poem-72-41",
    "chapter": "卷七十二",
    "chapternum": 72,
    "charstyle": "近體詩",
    "title": "武功縣中作",
    "titledesc": "",
    "collection": "",
    "collectiondesc": "",
    "poemindex": 41,
    "author": "姚合",
    "content": "作吏荒城裏，窮愁欲不勝。\n病多唯識藥，年老漸親僧。\n夢覺空堂月，詩成滿硯氷。\n故人多得路，寂寞不相稱。\n"
  },
  {
    "id": 64060,
    "uid": "poem-72-42",
    "chapter": "卷七十二",
    "chapternum": 72,
    "charstyle": "近體詩",
    "title": "武功縣中作",
    "titledesc": "",
    "collection": "",
    "collectiondesc": "",
    "poemindex": 42,
    "author": "姚合",
    "content": "簿籍誰能問，風寒趂早眠。\n每旬常乞假，隔月探支錢。\n還往嫌詩癖，親情怪酒顛。\n謀身湏上計，終久是歸田。\n"
  },
  {
    "id": 64061,
    "uid": "poem-72-43",
    "chapter": "卷七十二",
    "chapternum": 72,
    "charstyle": "近體詩",
    "title": "武功縣中作",
    "titledesc": "",
    "collection": "",
    "collectiondesc": "",
    "poemindex": 43,
    "author": "姚合",
    "content": "閉門風雨裏，落葉與階齊。\n野客嫌杯小，山翁喜枕低。\n聴琴和道性，尋藥得詩題。\n誰更能騎馬，閒行秖杖藜。\n"
  },
  {
    "id": 64062,
    "uid": "poem-72-44",
    "chapter": "卷七十二",
    "chapternum": 72,
    "charstyle": "近體詩",
    "title": "武功縣中作",
    "titledesc": "",
    "collection": "",
    "collectiondesc": "",
    "poemindex": 44,
    "author": "姚合",
    "content": "腥羶都不食，稍稍覺神清。\n夜犬因風吠，隣雞帶雨鳴。\n守官常卧病，學道别稱名。\n小有洞中路，誰能引我行。\n"
  },
  {
    "id": 64063,
    "uid": "poem-72-45",
    "chapter": "卷七十二",
    "chapternum": 72,
    "charstyle": "近體詩",
    "title": "武功縣中作",
    "titledesc": "",
    "collection": "",
    "collectiondesc": "",
    "poemindex": 45,
    "author": "姚合",
    "content": "假日多無事，誰知我獨忙。\n移山入縣宅，種竹上城墻。\n驚蝶遺花蕊，游蜂帶蜜香。\n唯愁明早出，端坐吏人旁。\n"
  },
  {
    "id": 64064,
    "uid": "poem-72-46",
    "chapter": "卷七十二",
    "chapternum": 72,
    "charstyle": "近體詩",
    "title": "武功縣中作",
    "titledesc": "",
    "collection": "",
    "collectiondesc": "",
    "poemindex": 46,
    "author": "姚合",
    "content": "門外青山路，因循自不歸。\n養生宜縣僻，説品喜官微。\n淨愛山僧飯，閒披野客衣。\n唯看幽谷鳥，不解入城飛。\n"
  },
  {
    "id": 64065,
    "uid": "poem-72-47",
    "chapter": "卷七十二",
    "chapternum": 72,
    "charstyle": "近體詩",
    "title": "武功縣中作",
    "titledesc": "",
    "collection": "",
    "collectiondesc": "",
    "poemindex": 47,
    "author": "姚合",
    "content": "一官無限日，愁悶欲何如。\n掃舍驚巢燕，尋方落壁魚。\n從僧乞淨水，憑客報閒書。\n白髮誰能鑷，年來四十餘。\n"
  },
  {
    "id": 64066,
    "uid": "poem-72-48",
    "chapter": "卷七十二",
    "chapternum": 72,
    "charstyle": "近體詩",
    "title": "武功縣中作",
    "titledesc": "",
    "collection": "",
    "collectiondesc": "",
    "poemindex": 48,
    "author": "姚合",
    "content": "朝朝門不閉，長似在山時。\n賓侣抽書讀，兒童斫竹騎。\n久貧還易老，多病懶能醫。\n道友應相怪，休官日已遲。\n"
  },
  {
    "id": 64067,
    "uid": "poem-72-49",
    "chapter": "卷七十二",
    "chapternum": 72,
    "charstyle": "近體詩",
    "title": "武功縣中作",
    "titledesc": "",
    "collection": "",
    "collectiondesc": "",
    "poemindex": 49,
    "author": "姚合",
    "content": "戚戚常無思，循資格上官。\n閒人得事晚，常骨覔仙難。\n愁卧疑身病，貧居覺道寛。\n新詩久不寫，自算少人看。\n"
  },
  {
    "id": 64068,
    "uid": "poem-72-50",
    "chapter": "卷七十二",
    "chapternum": 72,
    "charstyle": "近體詩",
    "title": "武功縣中作",
    "titledesc": "",
    "collection": "",
    "collectiondesc": "",
    "poemindex": 50,
    "author": "姚合",
    "content": "漫作營生計，今知拙有餘。\n青衫迎驛使，白髮憶山居。\n道友憐蔬食，吏人嫌草書。\n須為長久事，歸去自耕鋤。\n"
  },
  {
    "id": 64069,
    "uid": "poem-72-51",
    "chapter": "卷七十二",
    "chapternum": 72,
    "charstyle": "近體詩",
    "title": "武功縣中作",
    "titledesc": "",
    "collection": "",
    "collectiondesc": "",
    "poemindex": 51,
    "author": "姚合",
    "content": "主印三年坐，山家百事休。\n焚香開敕庫，踏月上城樓。\n飲酒多成〈一作如〉病，吟詩易長愁。\n慇勤問漁者，暫借手中鈎。\n"
  },
  {
    "id": 64070,
    "uid": "poem-72-52",
    "chapter": "卷七十二",
    "chapternum": 72,
    "charstyle": "近體詩",
    "title": "武功縣中作",
    "titledesc": "",
    "collection": "",
    "collectiondesc": "",
    "poemindex": 52,
    "author": "姚合",
    "content": "長憶青山下，深居遂性情。\n壘堦溪石淨，燒竹竈烟輕。\n㸃筆圖雲勢，彈琴學鳥聲。\n今朝知縣印，夢裏百憂生。\n"
  },
  {
    "id": 64071,
    "uid": "poem-72-53",
    "chapter": "卷七十二",
    "chapternum": 72,
    "charstyle": "近體詩",
    "title": "武功縣中作",
    "titledesc": "",
    "collection": "",
    "collectiondesc": "",
    "poemindex": 53,
    "author": "姚合",
    "content": "自知狂僻性，吏事固相疎。\n祇是看山立，無因出縣居。\n印朱沾墨硯，戸籍襍經書。\n月俸尋常請，無妨乏斗儲。\n"
  },
  {
    "id": 64072,
    "uid": "poem-72-54",
    "chapter": "卷七十二",
    "chapternum": 72,
    "charstyle": "近體詩",
    "title": "武功縣中作",
    "titledesc": "",
    "collection": "",
    "collectiondesc": "",
    "poemindex": 54,
    "author": "姚合",
    "content": "作吏能無事，為文舊致功。\n詩標八病外，心樂百憂中。\n拜别登朝客，歸依鍊藥翁。\n不知還往内，誰與此心同。\n"
  },
  {
    "id": 64073,
    "uid": "poem-72-55",
    "chapter": "卷七十二",
    "chapternum": 72,
    "charstyle": "近體詩",
    "title": "揚州春詞",
    "titledesc": "",
    "collection": "",
    "collectiondesc": "",
    "poemindex": 55,
    "author": "姚合",
    "content": "廣陵寒食天，無露復無烟。\n暖日凝花柳，春風散管絃。\n園林多是宅，車馬少於船。\n莫喚游人住，游人困不眠。\n"
  },
  {
    "id": 64074,
    "uid": "poem-72-56",
    "chapter": "卷七十二",
    "chapternum": 72,
    "charstyle": "近體詩",
    "title": "揚州春詞",
    "titledesc": "",
    "collection": "",
    "collectiondesc": "",
    "poemindex": 56,
    "author": "姚合",
    "content": "江北烟光裏，淮南勝事多。\n市㕓持燭入，鄰里漾船過。\n有地惟栽竹，無家不養鵝。\n春風蕩城郭，滿耳是笙歌。\n"
  },
  {
    "id": 64075,
    "uid": "poem-72-57",
    "chapter": "卷七十二",
    "chapternum": 72,
    "charstyle": "近體詩",
    "title": "題杭州南亭",
    "titledesc": "",
    "collection": "",
    "collectiondesc": "",
    "poemindex": 57,
    "author": "姚合",
    "content": "舊隠即雲林，思歸日日深。\n如今來此地，無復有前心。\n古石生靈草，長松棲異禽。\n春潮簷下過，濺浪濕衣襟。\n"
  },
  {
    "id": 64076,
    "uid": "poem-72-58",
    "chapter": "卷七十二",
    "chapternum": 72,
    "charstyle": "近體詩",
    "title": "喜馬戴冬夜見過期無可不至",
    "titledesc": "",
    "collection": "",
    "collectiondesc": "",
    "poemindex": 58,
    "author": "姚合",
    "content": "客來初夜裏，藥酒自開封。\n老漸多歸思，貧惟長病容。\n苦寒燈焰細，近曉漏聲重。\n僧可還相捨，深居閉古松。\n"
  },
  {
    "id": 64077,
    "uid": "poem-72-59",
    "chapter": "卷七十二",
    "chapternum": 72,
    "charstyle": "近體詩",
    "title": "贈劉叉",
    "titledesc": "",
    "collection": "",
    "collectiondesc": "",
    "poemindex": 59,
    "author": "姚合",
    "content": "自君離海上，垂釣更何人。\n獨宿空堂雨，閒行九陌塵。\n避時曾變〈一作改〉姓，救難似嫌身。\n何處相期宿，咸陽酒市春〈方回云劉叉豪俠之士常殺人亡命此詩殆叉之真像也〉。\n"
  },
  {
    "id": 64078,
    "uid": "poem-72-60",
    "chapter": "卷七十二",
    "chapternum": 72,
    "charstyle": "近體詩",
    "title": "春日早朝寄劉起居",
    "titledesc": "",
    "collection": "",
    "collectiondesc": "",
    "poemindex": 60,
    "author": "姚合",
    "content": "九衢寒露斂，雙闕曙光分。\n綵仗迎春日，香煙接瑞雲。\n珮聲清漏間，天語侍臣聞。\n莫笑馮唐老，猶來謁聖君。\n"
  },
  {
    "id": 64079,
    "uid": "poem-72-61",
    "chapter": "卷七十二",
    "chapternum": 72,
    "charstyle": "近體詩",
    "title": "寄主客劉員外〈禹錫〉",
    "titledesc": "",
    "collection": "",
    "collectiondesc": "",
    "poemindex": 61,
    "author": "姚合",
    "content": "蟬稀蟲唧唧，露重思悠悠。\n靜者多便夜，豪家不見秋。\n同歸方欲就，微恙幾時瘳。\n今日滄江上，何人理釣舟。\n"
  },
  {
    "id": 64080,
    "uid": "poem-72-62",
    "chapter": "卷七十二",
    "chapternum": 72,
    "charstyle": "近體詩",
    "title": "秋日寄李支使",
    "titledesc": "",
    "collection": "",
    "collectiondesc": "",
    "poemindex": 62,
    "author": "姚合",
    "content": "秋思朝来起，侵人暑稍微。\n曉眠離北户，午飯尚生衣。\n山靜雲初白，枝髙果漸稀。\n聞君家海上，莫與燕同歸。\n"
  },
  {
    "id": 64081,
    "uid": "poem-72-63",
    "chapter": "卷七十二",
    "chapternum": 72,
    "charstyle": "近體詩",
    "title": "寄陸渾縣尉李景先",
    "titledesc": "",
    "collection": "",
    "collectiondesc": "",
    "poemindex": 63,
    "author": "姚合",
    "content": "微俸還同請，唯君獨自閒。\n地偏無驛路，藥賤管仙山。\n月色生松裏，泉聲在石間。\n吟詩復飲酒，何事更相闗。\n"
  },
  {
    "id": 64082,
    "uid": "poem-72-64",
    "chapter": "卷七十二",
    "chapternum": 72,
    "charstyle": "近體詩",
    "title": "寄賈島",
    "titledesc": "",
    "collection": "",
    "collectiondesc": "",
    "poemindex": 64,
    "author": "姚合",
    "content": "漫向城中住，兒童不識錢。\n甕頭寒絶酒，竈額曉無煙。\n狂發吟如哭，愁来坐似禪。\n新詩有幾首，旋被世人傳。\n"
  },
  {
    "id": 64083,
    "uid": "poem-72-65",
    "chapter": "卷七十二",
    "chapternum": 72,
    "charstyle": "近體詩",
    "title": "寄無可上人",
    "titledesc": "",
    "collection": "",
    "collectiondesc": "",
    "poemindex": 65,
    "author": "姚合",
    "content": "十二門中寺，詩僧寺獨幽。\n多年松色别，後夜磬聲秋。\n見世果皆熟，来生事更修。\n終須執瓶缽，相逐入牛頭。\n"
  },
  {
    "id": 64084,
    "uid": "poem-72-66",
    "chapter": "卷七十二",
    "chapternum": 72,
    "charstyle": "近體詩",
    "title": "寄賈島",
    "titledesc": "",
    "collection": "",
    "collectiondesc": "",
    "poemindex": 66,
    "author": "姚合",
    "content": "寂寞荒原下，南山秖隔籬。\n家貧惟我並，詩好復誰知。\n草色無窮處，蟲聲少歇時。\n朝昏鼓不到，閒卧益相宜。\n"
  },
  {
    "id": 64085,
    "uid": "poem-72-67",
    "chapter": "卷七十二",
    "chapternum": 72,
    "charstyle": "近體詩",
    "title": "寄不出院僧",
    "titledesc": "",
    "collection": "",
    "collectiondesc": "",
    "poemindex": 67,
    "author": "姚合",
    "content": "不行門外地，齋戒得清真。\n長食施来飯，深居鏁定身。\n朝昬常傍佛，起坐省逢人。\n非獨心長淨，衣無一㸃塵。\n"
  },
  {
    "id": 64086,
    "uid": "poem-72-68",
    "chapter": "卷七十二",
    "chapternum": 72,
    "charstyle": "近體詩",
    "title": "别賈島",
    "titledesc": "",
    "collection": "",
    "collectiondesc": "",
    "poemindex": 68,
    "author": "姚合",
    "content": "懶作住山人，貧家日賃身。\n書多筆漸秃，睡少枕長新。\n野客狂無過，詩仙瘦始真。\n秋風千里去，誰與我相親。\n"
  },
  {
    "id": 64087,
    "uid": "poem-72-69",
    "chapter": "卷七十二",
    "chapternum": 72,
    "charstyle": "近體詩",
    "title": "送右司薛貟外赴處州",
    "titledesc": "",
    "collection": "",
    "collectiondesc": "",
    "poemindex": 69,
    "author": "姚合",
    "content": "懷中天子書，腰下使君魚。\n瀑布和雲落，仙都與世疎。\n逺程兼水陸，半嵗在舟車。\n相送難相别，南風入夏初。\n"
  },
  {
    "id": 64088,
    "uid": "poem-72-70",
    "chapter": "卷七十二",
    "chapternum": 72,
    "charstyle": "近體詩",
    "title": "送崔中丞赴鄭州",
    "titledesc": "",
    "collection": "",
    "collectiondesc": "",
    "poemindex": 70,
    "author": "姚合",
    "content": "僕射陂前郡，清髙越四鄰。\n丹霄鳳詔下，太守虎符新。\n露溼關城月，花香驛路塵。\n連枝柏庭樹，嵗嵗一家春。\n"
  },
  {
    "id": 64089,
    "uid": "poem-72-71",
    "chapter": "卷七十二",
    "chapternum": 72,
    "charstyle": "近體詩",
    "title": "送殷堯藩侍御遊山南",
    "titledesc": "",
    "collection": "",
    "collectiondesc": "",
    "poemindex": 71,
    "author": "姚合",
    "content": "詩境西南勝，秋深晝夜蛩。\n人家連水影，驛路在山峰。\n地靜雲生石，天寒雪覆松。\n我為公府繫，不得此相從。\n"
  },
  {
    "id": 64090,
    "uid": "poem-72-72",
    "chapter": "卷七十二",
    "chapternum": 72,
    "charstyle": "近體詩",
    "title": "送裴宰君",
    "titledesc": "",
    "collection": "",
    "collectiondesc": "",
    "poemindex": 72,
    "author": "姚合",
    "content": "見説為官處，煙霞思不窮。\n夜猿啼戸外，瀑水落池中。\n名藥人難識，仙山路易通。\n還施清淨化，誰復與君同。\n"
  },
  {
    "id": 64091,
    "uid": "poem-72-73",
    "chapter": "卷七十二",
    "chapternum": 72,
    "charstyle": "近體詩",
    "title": "送潘傳秀才歸宣州",
    "titledesc": "",
    "collection": "",
    "collectiondesc": "",
    "poemindex": 73,
    "author": "姚合",
    "content": "李白墳三尺，嵯峨萬古名。\n因君還故里，為我弔先生。\n晴日移虹影，空山出鶴聲。\n老郎閒未得，無計此中行。\n"
  },
  {
    "id": 64092,
    "uid": "poem-72-74",
    "chapter": "卷七十二",
    "chapternum": 72,
    "charstyle": "近體詩",
    "title": "送李傅秀才歸宣州",
    "titledesc": "",
    "collection": "",
    "collectiondesc": "",
    "poemindex": 74,
    "author": "姚合",
    "content": "謝守青山宅，山孤宅亦平。\n池塘無復見，春草野中生。\n常日登樓望，今朝送客行。\n殷勤拂石壁，爲我一書名。\n"
  },
  {
    "id": 64093,
    "uid": "poem-72-75",
    "chapter": "卷七十二",
    "chapternum": 72,
    "charstyle": "近體詩",
    "title": "送雍陶游蜀",
    "titledesc": "",
    "collection": "",
    "collectiondesc": "",
    "poemindex": 75,
    "author": "姚合",
    "content": "春色三千里，愁人意未開。\n木梢穿棧出，雨勢隔江来。\n荒館因花宿，深山羨客廻。\n相如何物在，應只有琴臺。\n"
  },
  {
    "id": 64094,
    "uid": "poem-72-76",
    "chapter": "卷七十二",
    "chapternum": 72,
    "charstyle": "近體詩",
    "title": "送崔之仁〈一作别劉徳仁〉",
    "titledesc": "",
    "collection": "",
    "collectiondesc": "",
    "poemindex": 76,
    "author": "姚合",
    "content": "欲出還成住，前程甚謫遷。\n佯眠随客醉，愁坐似僧禪。\n舊國歸何處，春山買欠錢。\n幾時無一事，長在故人邊。\n"
  },
  {
    "id": 64095,
    "uid": "poem-72-77",
    "chapter": "卷七十二",
    "chapternum": 72,
    "charstyle": "近體詩",
    "title": "送宋慎言",
    "titledesc": "",
    "collection": "",
    "collectiondesc": "",
    "poemindex": 77,
    "author": "姚合",
    "content": "童稚便知聞，如今秖有君。\n百篇詩盡和，一盞酒須分。\n驛路多連水，州城半在雲。\n離情同落葉，向晚更紛紛。\n"
  },
  {
    "id": 64096,
    "uid": "poem-72-78",
    "chapter": "卷七十二",
    "chapternum": 72,
    "charstyle": "近體詩",
    "title": "送王龜處士",
    "titledesc": "",
    "collection": "",
    "collectiondesc": "",
    "poemindex": 78,
    "author": "姚合",
    "content": "送客客爲誰，朱門處士稀。\n惟修曾子行，不著老萊衣。\n古寺隨僧飯，空林共鳥歸。\n壺中駐年藥，燒得獻庭闈。\n"
  },
  {
    "id": 64097,
    "uid": "poem-72-79",
    "chapter": "卷七十二",
    "chapternum": 72,
    "charstyle": "近體詩",
    "title": "病中辱朱諫議惠甘菊藥苗因以詩贈",
    "titledesc": "",
    "collection": "",
    "collectiondesc": "",
    "poemindex": 79,
    "author": "姚合",
    "content": "蕭蕭一畝宫，種菊十餘叢。\n採摘和芳露，封題寄病翁。\n熟宜茶鼎裏，飡稱石甌中。\n香潔將何比，從来味不同。\n"
  },
  {
    "id": 64098,
    "uid": "poem-72-80",
    "chapter": "卷七十二",
    "chapternum": 72,
    "charstyle": "近體詩",
    "title": "聞蟬寄賈島",
    "titledesc": "",
    "collection": "",
    "collectiondesc": "",
    "poemindex": 80,
    "author": "姚合",
    "content": "未秋吟便苦，半咽半隨風。\n禪客心應亂，愁人耳願聾。\n雨晴髙樹裏，日晩古城中。\n逺思應難盡，誰當與我同。\n"
  },
  {
    "id": 64099,
    "uid": "poem-72-81",
    "chapter": "卷七十二",
    "chapternum": 72,
    "charstyle": "近體詩",
    "title": "西掖寓直春曉聞殘漏",
    "titledesc": "",
    "collection": "",
    "collectiondesc": "",
    "poemindex": 81,
    "author": "姚合",
    "content": "直廬仙掖近，春氣曙猶寒。\n隠隠銀河在，丁丁玉漏殘。\n微風飄更切，萬籟雜應難。\n鳳閣明初啓，雞人唱漸闌。\n靜宜来禁裏，清是下雲端。\n我識朝天路，從容自整冠。\n"
  },
  {
    "id": 64100,
    "uid": "poem-72-82",
    "chapter": "卷七十二",
    "chapternum": 72,
    "charstyle": "近體詩",
    "title": "省直書事",
    "titledesc": "",
    "collection": "",
    "collectiondesc": "",
    "poemindex": 82,
    "author": "姚合",
    "content": "黙黙滄江老，官分右掖榮。\n立朝班近殿，奏直上知名。\n曉霧和香氣，晴樓下樂聲。\n蜀牋金屑膩，月兎筆毫精。\n禁樹霏煙覆，宫墻瑞草生。\n露盤秋更出，玉漏晝還清。\n碧蘚無塵染，寒蟬似鳥鳴。\n竹深雲自宿，天近日先明。\n孱懦難封詔，疎愚但擲觥。\n素飡終日足，寧免衆人輕。\n"
  },
  {
    "id": 64101,
    "uid": "poem-72-83",
    "chapter": "卷七十二",
    "chapternum": 72,
    "charstyle": "近體詩",
    "title": "和門下李相餞西蜀相公",
    "titledesc": "",
    "collection": "",
    "collectiondesc": "",
    "poemindex": 83,
    "author": "姚合",
    "content": "聖朝同舜日，作相有夔龍。\n理化知無外，蒸黎盡可封。\n燮和皆達識，出入並登庸。\n武騎增餘勇，儒冠貴所從。\n贈詩全六義，出鎮越千峰。\n連日陳天樂，芳筵叠酒鍾。\n烏臺情已洽，鳳閣分彌濃〈元和十四年崔相公與門下相公連御史臺今又在中書矣〉。\n棧轉旌揺水，崖髙馬踏松。\n恩深施逺俗，化美見前蹤〈太和四年門下相公出鎮至今西蜀理化清淨民俗歌謡不絶〉。\n江曉浮巴字，山晴聳劍鋒。\n雙油擁上宰，四海羨臨卭。\n先路聲華逺，離京詔㫖重。\n嵗除今向盡，春色即相逢。\n嫩葉抽頳蕊，新苔長翠茸。\n氷消魚潎潎，林暖鳥噰噰。\n泉落聞難盡，花開看不供。\n青城方眷戀，黃閣竟從容。\n計日歸台席，還聴長樂鐘。\n"
  },
  {
    "id": 64102,
    "uid": "poem-72-84",
    "chapter": "卷七十二",
    "chapternum": 72,
    "charstyle": "近體詩",
    "title": "和座主相公西亭秋日即事",
    "titledesc": "",
    "collection": "",
    "collectiondesc": "",
    "poemindex": 84,
    "author": "姚合",
    "content": "西亭秋望好，寧要更垂簾。\n夫子墻還峻，鄼侯宅過謙。\n微風紅葉下，新雨綠苔黏。\n窓外松初長，欄中藥旋添。\n海圗裝玉軸，書目寄牙籤。\n竹色晴連地，山光逺入簷。\n酒濃杯稍重，詩冷語多尖。\n屬和才雖淺，題髙免客嫌。\n"
  },
  {
    "id": 64103,
    "uid": "poem-72-85",
    "chapter": "卷七十二",
    "chapternum": 72,
    "charstyle": "近體詩",
    "title": "酬任疇協律夏中苦雨見寄",
    "titledesc": "",
    "collection": "",
    "collectiondesc": "",
    "poemindex": 85,
    "author": "姚合",
    "content": "銀漢波瀾溢，經旬雨未休。\n細聴宜隔牖，逺望憶髙樓。\n風急飄還斷，雲低落更稠。\n走童驚掣電，饑鳥啄浮漚。\n絲網張空際，珠繩續瓦溝。\n青蛙多入户，潢潦欲勝舟。\n雷怒疑山破，池渾似土流。\n灰人漫禳厭，水馬恣沉浮。\n廣陌應翻浪，貧居恐作湫。\n陽精藏不耀，陰氣盛難收。\n逺色重林暮，繁聲四壁秋。\n望晴思見日，防冷擬披裘。\n枕膩眠還懶，車羸出轉憂。\n散空煙漠漠，迸溜竹修修。\n樹暗蟬吟咽，巢傾燕語愁。\n琴書涼簟淨，燈燭夜窓幽。\n天上那能問，龍邊本不求。\n溼煙凝竈額，荒草覆墻頭。\n酒思淒方罷，詩情耿始抽。\n下床先仗屐，汲井恐飄甌。\n危坐徒相憶，佳期未有由。\n勞君寄新什，終日不能酬〈文苑中無散空二句亦有數聨顛倒今從集本〉。\n"
  },
  {
    "id": 64104,
    "uid": "poem-72-86",
    "chapter": "卷七十二",
    "chapternum": 72,
    "charstyle": "近體詩",
    "title": "喜胡遇至",
    "titledesc": "",
    "collection": "",
    "collectiondesc": "",
    "poemindex": 86,
    "author": "姚合",
    "content": "窮居稀出入，門戸滿塵埃。\n病少閒人問，貧惟宻友来。\n茅齋從掃破，藥酒遣生開。\n多事經時别，還愁不宿迴。\n就林燒嫩笋，遶樹揀香梅。\n相對題新什，遲成舉罰杯。\n"
  },
  {
    "id": 64105,
    "uid": "poem-72-87",
    "chapter": "卷七十二",
    "chapternum": 72,
    "charstyle": "近體詩",
    "title": "杭州觀潮",
    "titledesc": "",
    "collection": "",
    "collectiondesc": "",
    "poemindex": 87,
    "author": "姚合",
    "content": "樓有樟亭號，濤来自古今。\n勢連滄海濶，色閉白雲深。\n怒雪驅寒氣，狂雷散大音。\n浪髙風更起，波急石難沉。\n鳥懼多遥過，龍驚不敢吟。\n坳如開玉穴，危似走瓊岑。\n但褫千人魄，那知伍相心。\n岸摧連古道，洲漲踣樷林。\n跳沫山皆溼，當江日半陰。\n天然與禹鑿，此理遣誰尋。\n"
  },
  {
    "id": 64106,
    "uid": "poem-72-88",
    "chapter": "卷七十二",
    "chapternum": 72,
    "charstyle": "近體詩",
    "title": "題鳳翔西郭新亭",
    "titledesc": "",
    "collection": "",
    "collectiondesc": "",
    "poemindex": 88,
    "author": "姚合",
    "content": "西郭塵埃外，新亭制度奇。\n地形當要處，人力是閒時。\n結搆方殊絶，髙低更合宜。\n棟梁清俸買，松竹逺山移。\n佛寺幽難敵，仙家景可追。\n良工慚巧盡，上客恨逢遲。\n兩面寒波漲，當前軟桺垂。\n清虚宜月入，涼冷勝風吹。\n宴賞軍容靜，登臨妓樂隨。\n魚龍聴絃管，鳬鶴識旌旗。\n泛鷁春流濶，飛觴白日欹。\n閒花常在戸，嫩蘚乍緣墀。\n永望情無極，頻来困不辭。\n雲峰晴轉出，煙樹晚逾滋。\n向野惟貪靜，臨空遽覺危。\n行人如不到，游樂更何為。\n"
  },
  {
    "id": 64107,
    "uid": "poem-72-89",
    "chapter": "卷七十二",
    "chapternum": 72,
    "charstyle": "近體詩",
    "title": "題河上亭",
    "titledesc": "",
    "collection": "",
    "collectiondesc": "",
    "poemindex": 89,
    "author": "姚合",
    "content": "亭亭河上亭，魚擲水禽鳴。\n九曲何時盡，千峰今日清。\n晨光秋更逺，暑氣夏常輕。\n杯裏移檣影，琴中有浪聲。\n㟁莎連砌靜，漁火入窓明。\n来此多沉醉，神髙無宿酲。\n"
  },
  {
    "id": 64108,
    "uid": "poem-72-90",
    "chapter": "卷七十二",
    "chapternum": 72,
    "charstyle": "近體詩",
    "title": "題山寺",
    "titledesc": "",
    "collection": "",
    "collectiondesc": "",
    "poemindex": 90,
    "author": "姚合",
    "content": "千重山崦裏，樓閣影㕘差。\n未暇尋僧院，先看置寺碑。\n竹深行漸暗，石穩坐多時。\n古塔蟲蛇善，陰廊鳥雀癡。\n雲開上界近，泉落下方遲。\n為愛青桐葉，因題滿樹詩。\n"
  },
  {
    "id": 64109,
    "uid": "poem-72-91",
    "chapter": "卷七十二",
    "chapternum": 72,
    "charstyle": "近體詩",
    "title": "題宣義池亭",
    "titledesc": "",
    "collection": "",
    "collectiondesc": "",
    "poemindex": 91,
    "author": "姚合",
    "content": "春入池亭好，風光暖更鮮。\n尋芳行不困，逐勝坐還遷。\n細草亂如髮，幽禽語似絃。\n苔文翻古篆，石色學秋天。\n花落能漂酒，萍開解避船。\n暫来猶愈疾，久住合成仙。\n迸笋搘堦起，垂藤壓樹偏。\n此生應借看，自料買無錢。\n"
  },
  {
    "id": 64110,
    "uid": "poem-72-92",
    "chapter": "卷七十二",
    "chapternum": 72,
    "charstyle": "近體詩",
    "title": "題鄭〈一作崔〉駙馬林亭",
    "titledesc": "",
    "collection": "",
    "collectiondesc": "",
    "poemindex": 92,
    "author": "姚合",
    "content": "東園連宅起，勝事與心期。\n幽洞自生藥，新篁迸入池。\n密林行不盡，芳草坐難移。\n石翠疑無質，鶯歌似有詞。\n莎臺髙出樹，蘚壁淨題詩。\n我獨多來賞，九衢人不知。\n"
  },
  {
    "id": 64111,
    "uid": "poem-72-93",
    "chapter": "卷七十二",
    "chapternum": 72,
    "charstyle": "近體詩",
    "title": "題長安薛員外水閣",
    "titledesc": "",
    "collection": "",
    "collectiondesc": "",
    "poemindex": 93,
    "author": "姚合",
    "content": "亭亭新閣成，風景益鮮明。\n石盡太湖色，水多湘渚聲。\n筠和粉長零，露逐荷傾時。\n倚髙山望幽，尋小徑行林。\n疎看鳥語池，近識魚情政。\n暇招閒客唯，將酒送迎。\n"
  },
  {
    "id": 64112,
    "uid": "poem-72-94",
    "chapter": "卷七十二",
    "chapternum": 72,
    "charstyle": "近體詩",
    "title": "寄題尉遲少卿郊居",
    "titledesc": "",
    "collection": "",
    "collectiondesc": "",
    "poemindex": 94,
    "author": "姚合",
    "content": "卿寺在關東，林居思不窮。\n朝衣掛壁上，廐馬放田中。\n隅坐惟禪子，隨行只藥童。\n砌莎留宿露，庭竹出清風。\n濃翠生苔㸃，辛香發桂叢。\n蓮池伊水入，石徑逺山通。\n愚者心還靜，髙人跡自同。\n無能相近住，終日羨隣翁。\n"
  },
  {
    "id": 64113,
    "uid": "poem-72-95",
    "chapter": "卷七十二",
    "chapternum": 72,
    "charstyle": "近體詩",
    "title": "寄華州李中丞",
    "titledesc": "",
    "collection": "",
    "collectiondesc": "",
    "poemindex": 95,
    "author": "姚合",
    "content": "毛女峰前郡，煙霞氣轉清。\n庭分靈掌影，窓度瀑泉聲。\n蘚逕人稀到，松齋藥自生。\n常飡亦芝术，閒客有公卿。\n看水逢仙鶴，登樓見帝城。\n養生非酒病，難隠是詩名。\n省署常連步，江臯欲獨耕。\n偶題無六義，聊以達微誠。\n"
  },
  {
    "id": 64114,
    "uid": "poem-72-96",
    "chapter": "卷七十二",
    "chapternum": 72,
    "charstyle": "近體詩",
    "title": "金州書事寄山中舊友",
    "titledesc": "",
    "collection": "",
    "collectiondesc": "",
    "poemindex": 96,
    "author": "姚合",
    "content": "安康雖好郡，刺史是憨翁。\n買酒終朝飲，吟詩一室空。\n自知為政拙，衆亦覺心公。\n親事星河在，憂人骨肉同。\n簿書嵐色裏，鼓角水聲中。\n井邑神州接，帆檣海路通。\n野亭晴帶霧，竹寺夏多風。\n溉稻長川白，燒林逺岫紅。\n舊山期已失，芳草思何窮。\n林下無相笑，男兒五馬雄。\n"
  },
  {
    "id": 64115,
    "uid": "poem-72-97",
    "chapter": "卷七十二",
    "chapternum": 72,
    "charstyle": "近體詩",
    "title": "寄王度居士",
    "titledesc": "",
    "collection": "",
    "collectiondesc": "",
    "poemindex": 97,
    "author": "姚合",
    "content": "顦顇王居士，顛狂不稱時。\n天公與貧病，時輩復輕欺。\n茅屋隨年賃，盤飡逐日移。\n棄嫌官似夢，珍重酒如師。\n無竹栽蘆看，思山叠石為。\n靜窓留客話，古寺覔僧棊。\n瘦馬寒来死，羸童餓得癡。\n惟應尋阮籍，心事逺相知。\n"
  },
  {
    "id": 64116,
    "uid": "poem-72-98",
    "chapter": "卷七十二",
    "chapternum": 72,
    "charstyle": "近體詩",
    "title": "病中書事寄友人",
    "titledesc": "",
    "collection": "",
    "collectiondesc": "",
    "poemindex": 98,
    "author": "姚合",
    "content": "終日自纒繞，此身無適緣。\n萬愁生雨夜，百病凑衰年。\n多睡憎明屋，慵行待暖天。\n瘡頭梳有虱，風耳亂無蟬。\n換白方多錯，廻金法不全。\n家貧何所怨，時在老僧邊。\n"
  },
  {
    "id": 64117,
    "uid": "poem-72-99",
    "chapter": "卷七十二",
    "chapternum": 72,
    "charstyle": "近體詩",
    "title": "贈張籍太祝",
    "titledesc": "",
    "collection": "",
    "collectiondesc": "",
    "poemindex": 99,
    "author": "姚合",
    "content": "妙絶江南曲，淒涼愍女詩。\n古風無手敵，新語是人知。\n飛動終由格，工夫過却奇。\n麟臺添集卷，樂府換歌詞。\n李白應先拜，劉楨必自疑。\n貧湏君子救，病合國家醫。\n野客開山借，隣僧與米炊。\n甘貧辭聘幣，依選受官資。\n多見愁連曉，稀聞債盡時。\n聖朝文物盛，太祝獨低睂。\n"
  },
  {
    "id": 64118,
    "uid": "poem-72-100",
    "chapter": "卷七十二",
    "chapternum": 72,
    "charstyle": "近體詩",
    "title": "贈終南山傅山人",
    "titledesc": "",
    "collection": "",
    "collectiondesc": "",
    "poemindex": 100,
    "author": "姚合",
    "content": "七十未成事，終南蒼鬢翁。\n老来詩興苦，貧去酒腸空。\n蠖蟄身仍病，鵬摶力未通。\n巳無燒藥本，惟有著書功。\n白馬時何晩〈老君度關事也〉，青龍嵗欲終〈星紀躔次之義〉。\n生涯枯葉下，家口亂雲中。\n潭靜魚驚水，天晴鶴唳風。\n悲君還姓傅，獨不夢髙宗。\n"
  },
  {
    "id": 64119,
    "uid": "poem-72-101",
    "chapter": "卷七十二",
    "chapternum": 72,
    "charstyle": "近體詩",
    "title": "冬夜宴韓卿宅送崔元亮赴果州",
    "titledesc": "",
    "collection": "",
    "collectiondesc": "",
    "poemindex": 101,
    "author": "姚合",
    "content": "蘭燭照重茵，飛杯復幾分。\n主人寒不寢，上客曉離羣。\n騎吏緣青壁，旌旗度白雲。\n劍銘生蘚色，巴字叠氷文。\n華省思仙侣，疲民愛使君。\n泠泠惟自適，郡邸有誰聞。\n"
  },
  {
    "id": 64120,
    "uid": "poem-72-102",
    "chapter": "卷七十二",
    "chapternum": 72,
    "charstyle": "近體詩",
    "title": "送韓湘赴湖西從事",
    "titledesc": "",
    "collection": "",
    "collectiondesc": "",
    "poemindex": 102,
    "author": "姚合",
    "content": "年少登科客，從軍詔命新。\n行裝有兵器，祖席盡詩人。\n細雨湘城暮，微風楚水春。\n潯陽應足雁，夢澤豈無塵。\n猿叫来山頂，潮痕在樹身。\n從容多暇日，佳句寄須頻。\n"
  },
  {
    "id": 64121,
    "uid": "poem-72-103",
    "chapter": "卷七十二",
    "chapternum": 72,
    "charstyle": "近體詩",
    "title": "送杜立歸蜀",
    "titledesc": "",
    "collection": "",
    "collectiondesc": "",
    "poemindex": 103,
    "author": "姚合",
    "content": "迢遞三千里，西南是去程。\n杜陵家已盡，蜀國客重行。\n雪照巴江色，風吹棧閤聲。\n馬嘶山稍暖，人語店初明。\n旅夢心多感，孤吟氣不平。\n誰為李白後，為訪錦官城。\n"
  },
  {
    "id": 64122,
    "uid": "poem-72-104",
    "chapter": "卷七十二",
    "chapternum": 72,
    "charstyle": "近體詩",
    "title": "迎春",
    "titledesc": "",
    "collection": "",
    "collectiondesc": "",
    "poemindex": 104,
    "author": "姚合",
    "content": "半年留醉待花開，曉去迎春夜始回。\n風暖慢行尋曲水，天晴逺望立髙臺。\n亦知無處將詩請，惟得終朝把酒催。\n今日柳條全弄色，遊人相伴看春来。\n"
  },
  {
    "id": 64123,
    "uid": "poem-72-105",
    "chapter": "卷七十二",
    "chapternum": 72,
    "charstyle": "近體詩",
    "title": "賞春",
    "titledesc": "",
    "collection": "",
    "collectiondesc": "",
    "poemindex": 105,
    "author": "姚合",
    "content": "閒人祇是愛春光，迎得春来喜欲狂。\n買酒怕遲令走馬，看花嫌逺自移床。\n嬌鶯語足方離樹，戲蝶飛髙始過墻。\n顛倒醉眠三數日，人間百事不思量。\n"
  },
  {
    "id": 64124,
    "uid": "poem-72-106",
    "chapter": "卷七十二",
    "chapternum": 72,
    "charstyle": "近體詩",
    "title": "别春",
    "titledesc": "",
    "collection": "",
    "collectiondesc": "",
    "poemindex": 106,
    "author": "姚合",
    "content": "留春不得被春欺，春若無情遣泥誰。\n寂寞自疑生冷病，凄涼還似别親知。\n隨風未辨歸何處，澆酒惟求住少時。\n一去近當三百日，從朝至夜是相思。\n"
  },
  {
    "id": 64125,
    "uid": "poem-72-107",
    "chapter": "卷七十二",
    "chapternum": 72,
    "charstyle": "近體詩",
    "title": "將歸山",
    "titledesc": "",
    "collection": "",
    "collectiondesc": "",
    "poemindex": 107,
    "author": "姚合",
    "content": "野人慣去山中住，自到城来悶不勝。\n宫樹蟬聲多却樂，侯門月色少於燈。\n饑来惟擬重餐藥，歸去還應只别僧。\n聞道舊溪茒屋畔，春風新上數枝藤。\n"
  },
  {
    "id": 64126,
    "uid": "poem-72-108",
    "chapter": "卷七十二",
    "chapternum": 72,
    "charstyle": "近體詩",
    "title": "罷武功縣將入城",
    "titledesc": "",
    "collection": "",
    "collectiondesc": "",
    "poemindex": 108,
    "author": "姚合",
    "content": "乍抛衫笏覺身輕，依舊還稱學道名。\n欲泥山僧分屋住，羞從野老借牛耕。\n妻兒盡怕爲逋客，親故相邀遣到城。\n無奈同官珍重意，幾回臨路却休行。\n"
  },
  {
    "id": 64127,
    "uid": "poem-72-109",
    "chapter": "卷七十二",
    "chapternum": 72,
    "charstyle": "近體詩",
    "title": "罷武功縣將入城",
    "titledesc": "",
    "collection": "",
    "collectiondesc": "",
    "poemindex": 109,
    "author": "姚合",
    "content": "青衫脱下便狂歌，種薤栽莎斸古坡。\n野客相逢添酒病，春山暫上着詩魔。\n亦知官罷貧還甚，且喜閒来睡得多。\n欲與九衢親故别，明朝拄杖始經過。\n"
  },
  {
    "id": 64128,
    "uid": "poem-72-110",
    "chapter": "卷七十二",
    "chapternum": 72,
    "charstyle": "近體詩",
    "title": "題田將軍宅",
    "titledesc": "",
    "collection": "",
    "collectiondesc": "",
    "poemindex": 110,
    "author": "姚合",
    "content": "焚香書院最風流，莎草緣墻綠蘚秋。\n近砌别穿澆藥井，臨街新起看山樓。\n棲禽戀竹明猶在，閒客觀花夜未休。\n好是暗移城裏宅，清涼渾得似江頭。\n"
  },
  {
    "id": 64129,
    "uid": "poem-72-111",
    "chapter": "卷七十二",
    "chapternum": 72,
    "charstyle": "近體詩",
    "title": "題崔駙馬宅",
    "titledesc": "",
    "collection": "",
    "collectiondesc": "",
    "poemindex": 111,
    "author": "姚合",
    "content": "心在林泉身在城，鳳凰樓下得閒名。\n洞中見鑿尋仙路，月裏猶燒煮藥鐺。\n數樹異花皆勅賜，竝竿修竹自天生。\n詩人多説離君宅，不得青苔地上行。\n"
  },
  {
    "id": 64130,
    "uid": "poem-72-112",
    "chapter": "卷七十二",
    "chapternum": 72,
    "charstyle": "近體詩",
    "title": "酬薛奉禮見寄",
    "titledesc": "",
    "collection": "",
    "collectiondesc": "",
    "poemindex": 112,
    "author": "姚合",
    "content": "栖栖滄海一耕人，詔遣江邊作使君。\n山頂雨餘青到地，濤頭風起白連雲。\n詩成客見書墻和，藥熟僧来就鼎分。\n珍重來章相借問，芳名未識已曾聞。\n"
  },
  {
    "id": 64131,
    "uid": "poem-72-113",
    "chapter": "卷七十二",
    "chapternum": 72,
    "charstyle": "近體詩",
    "title": "贈王尊師",
    "titledesc": "",
    "collection": "",
    "collectiondesc": "",
    "poemindex": 113,
    "author": "姚合",
    "content": "先生自説瀛洲路，多在青松白石間。\n海㟁夜中常見日，僊宫深處却無山。\n犬隨鶴去游諸洞，龍作人來問大還。\n今日偶聞塵外事，朝簪未擲復何顔。\n"
  },
  {
    "id": 64132,
    "uid": "poem-72-114",
    "chapter": "卷七十二",
    "chapternum": 72,
    "charstyle": "近體詩",
    "title": "和髙諫議䝉兼賓客時入翰苑",
    "titledesc": "",
    "collection": "",
    "collectiondesc": "",
    "poemindex": 114,
    "author": "姚合",
    "content": "兼秩恩歸第一流，時尋仙路向瀛洲。\n鐘聲迢遞銀河曉，林色葱蘢玉露秋。\n紫殿講筵隣御座，青宫賓榻入龍樓。\n從來共結歸山侣，今日多應獨自休。\n"
  },
  {
    "id": 64133,
    "uid": "poem-72-115",
    "chapter": "卷七十二",
    "chapternum": 72,
    "charstyle": "近體詩",
    "title": "和劉禹錫主客冬初拜表懷上都故人",
    "titledesc": "",
    "collection": "",
    "collectiondesc": "",
    "poemindex": 115,
    "author": "姚合",
    "content": "九陌喧喧騎吏催，百官拜表禁城開。\n林疎曉日明紅葉，塵靜寒霜覆綠苔。\n玉佩聲微班始定，金函光動按初來。\n此時共想朝天客，謝食方從閣裏迴。\n"
  },
  {
    "id": 64134,
    "uid": "poem-72-116",
    "chapter": "卷七十二",
    "chapternum": 72,
    "charstyle": "近體詩",
    "title": "寄東都白賓客居易",
    "titledesc": "",
    "collection": "",
    "collectiondesc": "",
    "poemindex": 116,
    "author": "姚合",
    "content": "闕下髙眠過十旬，南宫印綬乞離身。\n詩中得意應千首，海内嫌官只一人。\n賓客分司真是隠，山泉遶宅豈辭貧。\n竹齋晩起多無事，惟到龍門寺裏頻。\n"
  },
  {
    "id": 64135,
    "uid": "poem-72-117",
    "chapter": "卷七十二",
    "chapternum": 72,
    "charstyle": "近體詩",
    "title": "寄崔之仁山人",
    "titledesc": "",
    "collection": "",
    "collectiondesc": "",
    "poemindex": 117,
    "author": "姚合",
    "content": "不得之仁消息久，秋來體色復何如。\n苦將杯酒判身病，狂作文章信手書。\n官職卑微從客笑，性靈閒野向錢疎。\n幾時家計渾無事，揀取深山一處居。\n"
  },
  {
    "id": 64136,
    "uid": "poem-72-118",
    "chapter": "卷七十二",
    "chapternum": 72,
    "charstyle": "近體詩",
    "title": "送劉禹錫郎中赴蘇州",
    "titledesc": "",
    "collection": "",
    "collectiondesc": "",
    "poemindex": 118,
    "author": "姚合",
    "content": "三十年來天下名，啣恩東守闔閭城。\n初經函谷眠山驛，漸入梁園問水程。\n霽日滿江寒浪靜，春風遶郭白蘋生。\n虎丘野寺吴中少，誰伴吟詩月裏行。\n"
  },
  {
    "id": 64137,
    "uid": "poem-72-119",
    "chapter": "卷七十二",
    "chapternum": 72,
    "charstyle": "近體詩",
    "title": "送劉禹錫郎中赴蘇州",
    "titledesc": "",
    "collection": "",
    "collectiondesc": "",
    "poemindex": 119,
    "author": "姚合",
    "content": "州城全是故吴宫，香徑難尋古蘚中。\n雲水計程千里逺，軒車送别九衢空。\n鶴聲髙下聴無盡，潮色朝昏望不同。\n太守吟詩人自理，小齋閒卧白蘋風。\n"
  },
  {
    "id": 64138,
    "uid": "poem-72-120",
    "chapter": "卷七十二",
    "chapternum": 72,
    "charstyle": "近體詩",
    "title": "送林使君赴邵州",
    "titledesc": "",
    "collection": "",
    "collectiondesc": "",
    "poemindex": 120,
    "author": "姚合",
    "content": "詔書飛下五雲間，才子分符不等閒。\n驛路算程多是水，州圗管地少於山。\n江頭斑竹尋應徧，洞裏丹砂自採還。\n清淨化人人自理，終朝無事更相關。\n"
  },
  {
    "id": 64139,
    "uid": "poem-72-121",
    "chapter": "卷七十二",
    "chapternum": 72,
    "charstyle": "近體詩",
    "title": "送獨孤煥評事赴豐州",
    "titledesc": "",
    "collection": "",
    "collectiondesc": "",
    "poemindex": 121,
    "author": "姚合",
    "content": "東門擕酒送廷評，結束從軍塞上行。\n深磧路移惟馬覺，斷蓬風起與鵰平。\n煙生逺戍侵雲色，氷叠黃河長雪聲。\n須鑿燕然山上石，登科記裏是閒名。\n"
  },
  {
    "id": 64140,
    "uid": "poem-72-122",
    "chapter": "卷七十二",
    "chapternum": 72,
    "charstyle": "近體詩",
    "title": "送源中丞赴新羅",
    "titledesc": "",
    "collection": "",
    "collectiondesc": "",
    "poemindex": 122,
    "author": "姚合",
    "content": "赤墀賜對使殊方，官重霜臺紫綬光。\n玉節在船清海怪，金函開詔拜夷王。\n雲晴漸覺山川異，風便那知道路長。\n誰得似君將雨露，海東萬里灑扶桑。\n"
  },
  {
    "id": 64141,
    "uid": "poem-72-123",
    "chapter": "卷七十二",
    "chapternum": 72,
    "charstyle": "近體詩",
    "title": "别友人山居",
    "titledesc": "",
    "collection": "",
    "collectiondesc": "",
    "poemindex": 123,
    "author": "姚合",
    "content": "偶向山中覔紫芝，山人勾引住多時。\n摘花浸酒春愁盡，燒竹煎茶夜卧遲。\n泉落林梢多碎滴，松生石底足傍枝。\n明朝却欲歸城市，問我來期總不知。\n"
  },
  {
    "id": 64142,
    "uid": "poem-72-124",
    "chapter": "卷七十二",
    "chapternum": 72,
    "charstyle": "近體詩",
    "title": "送無可上人游越",
    "titledesc": "",
    "collection": "",
    "collectiondesc": "",
    "poemindex": 124,
    "author": "姚合",
    "content": "清晨相訪立門前，麻履方袍一少年。\n嬾讀經文求作佛，願攻詩句覔昇仙。\n芳春山影花連寺，獨夜潮聲月滿船。\n今日送行偏惜别，共師文字有因緣。\n"
  },
  {
    "id": 64143,
    "uid": "poem-72-125",
    "chapter": "卷七十二",
    "chapternum": 72,
    "charstyle": "近體詩",
    "title": "送僧實歸杭州天竺",
    "titledesc": "",
    "collection": "",
    "collectiondesc": "",
    "poemindex": 125,
    "author": "姚合",
    "content": "石橋寺裏最清涼，聞説茒庵寄上方。\n林外猿聲連院磬，月中潮色到禪床。\n他生念我身何在，此世惟師性亦㤀。\n九陌相逢千里别，青山重叠樹蒼蒼。\n"
  },
  {
    "id": 64144,
    "uid": "poem-72-126",
    "chapter": "卷七十二",
    "chapternum": 72,
    "charstyle": "近體詩",
    "title": "咏貴游",
    "titledesc": "",
    "collection": "",
    "collectiondesc": "",
    "poemindex": 126,
    "author": "姚合",
    "content": "貴遊多愛向深春，到處香凝數里塵。\n紅杏花開連錦障，綠楊陰合拂朱輪。\n鳳凰尊畔飛金盞，絲竹聲中醉玉人。\n日暮垂鞭共歸去，西園賔客附龍鱗。\n"
  },
  {
    "id": 64145,
    "uid": "poem-72-127",
    "chapter": "卷七十二",
    "chapternum": 72,
    "charstyle": "近體詩",
    "title": "和李裴二舍人兩閣老酬白少傅見寄",
    "titledesc": "",
    "collection": "",
    "collectiondesc": "",
    "poemindex": 127,
    "author": "姚合",
    "content": "罷草王言星嵗久，嵩髙山色日相親。\n蕭條雨夜吟連曉，撩亂花時看盡春。\n此世逍遥應獨得，古來閒散有誰隣。\n林中長老呼居士，天下書生仰達人。\n酒挈數瓶杯亦濶，詩成千首語皆新。\n綸闈並命誠宜賀，不念衰年寄止頻。\n"
  },
  {
    "id": 64146,
    "uid": "poem-72-128",
    "chapter": "卷七十二",
    "chapternum": 72,
    "charstyle": "近體詩",
    "title": "秋中夜坐",
    "titledesc": "",
    "collection": "",
    "collectiondesc": "",
    "poemindex": 128,
    "author": "姚合",
    "content": "疎散永無事，不眠常夜分。\n月中松露滴，風引鶴同聞。\n"
  },
  {
    "id": 64147,
    "uid": "poem-72-129",
    "chapter": "卷七十二",
    "chapternum": 72,
    "charstyle": "近體詩",
    "title": "古碑",
    "titledesc": "",
    "collection": "",
    "collectiondesc": "",
    "poemindex": 129,
    "author": "姚合",
    "content": "荒田一片石，文字滿青苔。\n不是逢閒客，何人肯讀來。\n"
  },
  {
    "id": 64148,
    "uid": "poem-72-130",
    "chapter": "卷七十二",
    "chapternum": 72,
    "charstyle": "近體詩",
    "title": "楊桺枝詞",
    "titledesc": "",
    "collection": "",
    "collectiondesc": "",
    "poemindex": 130,
    "author": "姚合",
    "content": "黃金絲掛粉墻頭，動似顛狂靜似愁。\n游客見時心自醉，無因得見謝家樓。\n"
  },
  {
    "id": 64149,
    "uid": "poem-72-131",
    "chapter": "卷七十二",
    "chapternum": 72,
    "charstyle": "近體詩",
    "title": "楊桺枝詞",
    "titledesc": "",
    "collection": "",
    "collectiondesc": "",
    "poemindex": 131,
    "author": "姚合",
    "content": "葉葉如睂翠色濃，黃鶯偏戀語從容。\n橋邊陌上無人識，雨濕煙和思萬重。\n"
  },
  {
    "id": 64150,
    "uid": "poem-72-132",
    "chapter": "卷七十二",
    "chapternum": 72,
    "charstyle": "近體詩",
    "title": "楊桺枝詞",
    "titledesc": "",
    "collection": "",
    "collectiondesc": "",
    "poemindex": 132,
    "author": "姚合",
    "content": "江上東西離别饒，舊條折盡折新條。\n亦知春色人將去，猶勝狂風取次飄。\n"
  },
  {
    "id": 64151,
    "uid": "poem-72-133",
    "chapter": "卷七十二",
    "chapternum": 72,
    "charstyle": "近體詩",
    "title": "楊桺枝詞",
    "titledesc": "",
    "collection": "",
    "collectiondesc": "",
    "poemindex": 133,
    "author": "姚合",
    "content": "二月楊花觸處飛，悠悠漠漠自東西。\n謝家咏雪徒相比，吹落庭前便作泥。\n"
  },
  {
    "id": 64152,
    "uid": "poem-72-134",
    "chapter": "卷七十二",
    "chapternum": 72,
    "charstyle": "近體詩",
    "title": "窮邊詞",
    "titledesc": "",
    "collection": "",
    "collectiondesc": "",
    "poemindex": 134,
    "author": "姚合",
    "content": "將軍作鎮古汧州，水膩山春節氣柔。\n清夜滿城絲管散，行人不信是邊頭〈謝叠山云此詩頌邊城賢守有風人法度〉。\n"
  },
  {
    "id": 64153,
    "uid": "poem-72-135",
    "chapter": "卷七十二",
    "chapternum": 72,
    "charstyle": "近體詩",
    "title": "游天長寺上方",
    "titledesc": "",
    "collection": "",
    "collectiondesc": "",
    "poemindex": 135,
    "author": "姚合",
    "content": "曉上上方髙處立，路人羨我此時身。\n白雲向我頭上過，我更羨他雲路人。\n"
  },
  {
    "id": 64154,
    "uid": "poem-72-136",
    "chapter": "卷七十二",
    "chapternum": 72,
    "charstyle": "近體詩",
    "title": "夜期賈島不至",
    "titledesc": "",
    "collection": "",
    "collectiondesc": "",
    "poemindex": 136,
    "author": "姚合",
    "content": "忍寒停酒待君来，酒作寒氷火作灰。\n半夜出門重立望，月明先自下髙臺。\n"
  },
  {
    "id": 64155,
    "uid": "poem-72-137",
    "chapter": "卷七十二",
    "chapternum": 72,
    "charstyle": "近體詩",
    "title": "酬令狐郎中見寄",
    "titledesc": "",
    "collection": "",
    "collectiondesc": "",
    "poemindex": 137,
    "author": "姚合",
    "content": "昨是兒童今是翁，人間日月疾如風。\n常聞欲向滄江去，除我無人與子同。\n"
  },
  {
    "id": 64156,
    "uid": "poem-72-138",
    "chapter": "卷七十二",
    "chapternum": 72,
    "charstyle": "近體詩",
    "title": "和前吏部韓侍郎夜泛南溪",
    "titledesc": "",
    "collection": "",
    "collectiondesc": "",
    "poemindex": 138,
    "author": "姚合",
    "content": "辭得官来疾漸平，世間那有此髙情。\n新晴月滿南溪裏，引客乗船處處行。\n"
  },
  {
    "id": 64157,
    "uid": "poem-72-139",
    "chapter": "卷七十二",
    "chapternum": 72,
    "charstyle": "近體詩",
    "title": "乞新茶",
    "titledesc": "",
    "collection": "",
    "collectiondesc": "",
    "poemindex": 139,
    "author": "姚合",
    "content": "嫩綠微黃碧澗春，採時聞道斷葷辛。\n不將錢買將詩乞，借問山翁有幾人。\n"
  },
  {
    "id": 64158,
    "uid": "poem-72-140",
    "chapter": "卷七十二",
    "chapternum": 72,
    "charstyle": "近體詩",
    "title": "泛溪",
    "titledesc": "",
    "collection": "",
    "collectiondesc": "",
    "poemindex": 140,
    "author": "朱慶餘",
    "content": "曲渚廻花舫，生衣卧向風。\n鳥飛溪色裏，人語棹聲中。\n餘卉纔分影，新蒲自作樷。\n前灣更幽絶，雖淺去猶通。\n"
  },
  {
    "id": 64159,
    "uid": "poem-72-141",
    "chapter": "卷七十二",
    "chapternum": 72,
    "charstyle": "近體詩",
    "title": "鳳翔西池與賈島納凉",
    "titledesc": "",
    "collection": "",
    "collectiondesc": "",
    "poemindex": 141,
    "author": "朱慶餘",
    "content": "四面無炎氣，清池濶復深。\n蜂飛逢草住，魚戲見人沉。\n拂石安茶器，移床選樹陰。\n幾廻同到此，盡日得閒吟。\n"
  },
  {
    "id": 64160,
    "uid": "poem-72-142",
    "chapter": "卷七十二",
    "chapternum": 72,
    "charstyle": "近體詩",
    "title": "與石畫秀才過普照寺",
    "titledesc": "",
    "collection": "",
    "collectiondesc": "",
    "poemindex": 142,
    "author": "朱慶餘",
    "content": "問人知寺路，松竹暗春山。\n潭黑龍應在，巢空鶴未還。\n經年爲客倦，半日與僧閒。\n更共嘗新茗，聞鐘笑語間。\n"
  },
  {
    "id": 64161,
    "uid": "poem-72-143",
    "chapter": "卷七十二",
    "chapternum": 72,
    "charstyle": "近體詩",
    "title": "望蕭關",
    "titledesc": "",
    "collection": "",
    "collectiondesc": "",
    "poemindex": 143,
    "author": "朱慶餘",
    "content": "漸見風沙暗，蕭關欲到時。\n兒童能探火，婦女解縫旗。\n川絶銜魚鷺，林多帶箭麋。\n暫來戎馬地，不敢苦吟詩。\n"
  },
  {
    "id": 64162,
    "uid": "poem-72-144",
    "chapter": "卷七十二",
    "chapternum": 72,
    "charstyle": "近體詩",
    "title": "和劉補闕秋園寓興之什",
    "titledesc": "",
    "collection": "",
    "collectiondesc": "",
    "poemindex": 144,
    "author": "朱慶餘",
    "content": "閒園清氣滿，新興日堪追。\n隔水蟬鳴後，當簷雁過時。\n雨餘槐穟重，霜近藥苗衰。\n不以朝簪貴，多將野客期。\n"
  },
  {
    "id": 64163,
    "uid": "poem-72-145",
    "chapter": "卷七十二",
    "chapternum": 72,
    "charstyle": "近體詩",
    "title": "和劉補闕秋園寓興之什",
    "titledesc": "",
    "collection": "",
    "collectiondesc": "",
    "poemindex": 145,
    "author": "朱慶餘",
    "content": "誰言髙靜意，不異在衡茅。\n竹冷人離洞，天晴鶴出巢。\n深籬藏白菌，荒蔓露青匏。\n幾見中宵月，清光墜樹梢。\n"
  },
  {
    "id": 64164,
    "uid": "poem-72-146",
    "chapter": "卷七十二",
    "chapternum": 72,
    "charstyle": "近體詩",
    "title": "和劉補闕秋園寓興之什",
    "titledesc": "",
    "collection": "",
    "collectiondesc": "",
    "poemindex": 146,
    "author": "朱慶餘",
    "content": "逍遥人事外，杖屨入杉蘿。\n草色寒猶在，蟲聲晩漸多。\n靜逢山鳥下，幽稱野僧過。\n幾許新開菊，閒從落葉和。\n"
  },
  {
    "id": 64165,
    "uid": "poem-72-147",
    "chapter": "卷七十二",
    "chapternum": 72,
    "charstyle": "近體詩",
    "title": "和劉補闕秋園寓興之什",
    "titledesc": "",
    "collection": "",
    "collectiondesc": "",
    "poemindex": 147,
    "author": "朱慶餘",
    "content": "留情清景晏，朝罷有餘閒。\n蝶散紅蘭外，螢飛白露間。\n墻髙微見寺，林靜逺分山。\n吟足期相訪，殘陽自掩關。\n"
  },
  {
    "id": 64166,
    "uid": "poem-72-148",
    "chapter": "卷七十二",
    "chapternum": 72,
    "charstyle": "近體詩",
    "title": "和劉補闕秋園寓興之什",
    "titledesc": "",
    "collection": "",
    "collectiondesc": "",
    "poemindex": 148,
    "author": "朱慶餘",
    "content": "深齋嘗獨處，詎肯厭秋聲。\n翠篠寒逾靜，孤花晩更明。\n每因逢石坐，多見抱書行。\n入夜聴疎杵，遥知耿此情。\n"
  },
  {
    "id": 64167,
    "uid": "poem-72-149",
    "chapter": "卷七十二",
    "chapternum": 72,
    "charstyle": "近體詩",
    "title": "和劉補闕秋園寓興之什",
    "titledesc": "",
    "collection": "",
    "collectiondesc": "",
    "poemindex": 149,
    "author": "朱慶餘",
    "content": "蒼翠經宵在，園廬景自深。\n風凄欲去燕，月冷向來砧。\n碧石當莎逕，寒煙冒竹林。\n杯瓢閒寄詠，清絶是知音。\n"
  },
  {
    "id": 64168,
    "uid": "poem-72-150",
    "chapter": "卷七十二",
    "chapternum": 72,
    "charstyle": "近體詩",
    "title": "和劉補闕秋園寓興之什",
    "titledesc": "",
    "collection": "",
    "collectiondesc": "",
    "poemindex": 150,
    "author": "朱慶餘",
    "content": "門巷唯苔蘚，誰言不稱貧。\n臺閒人下晩，果熟鳥來頻。\n石脉潛通井，松枝靜離塵。\n殘蔬得雨後，又見一畨新。\n"
  },
  {
    "id": 64169,
    "uid": "poem-72-151",
    "chapter": "卷七十二",
    "chapternum": 72,
    "charstyle": "近體詩",
    "title": "和劉補闕秋園寓興之什",
    "titledesc": "",
    "collection": "",
    "collectiondesc": "",
    "poemindex": 151,
    "author": "朱慶餘",
    "content": "捲簾天色靜，近瀬覺衣單。\n蕉葉猶停翠，桐陰已爽寒。\n雲從髙處望，琴愛靜時彈。\n正去重陽近，吟秋意未闌。\n"
  },
  {
    "id": 64170,
    "uid": "poem-72-152",
    "chapter": "卷七十二",
    "chapternum": 72,
    "charstyle": "近體詩",
    "title": "和劉補闕秋園寓興之什",
    "titledesc": "",
    "collection": "",
    "collectiondesc": "",
    "poemindex": 152,
    "author": "朱慶餘",
    "content": "竹逕通隣圃，清涼稱獨遊。\n蟲絲交影細，藤子墜聲幽。\n積潤苔紋厚，迎寒薺葉稠。\n閒來尋古畫，未廢執茶甌。\n"
  },
  {
    "id": 64171,
    "uid": "poem-72-153",
    "chapter": "卷七十二",
    "chapternum": 72,
    "charstyle": "近體詩",
    "title": "和劉補闕秋園寓興之什",
    "titledesc": "",
    "collection": "",
    "collectiondesc": "",
    "poemindex": 153,
    "author": "朱慶餘",
    "content": "風物已蕭䬃，晚烟生霽容。\n斜分紫陌樹，逺隔翠微鐘。\n宿客論文靜，閒燈落燼重。\n無窮林下意，真得古人風。\n"
  },
  {
    "id": 64172,
    "uid": "poem-72-154",
    "chapter": "卷七十二",
    "chapternum": 72,
    "charstyle": "近體詩",
    "title": "上張水部",
    "titledesc": "",
    "collection": "",
    "collectiondesc": "",
    "poemindex": 154,
    "author": "朱慶餘",
    "content": "出入門闌久，兒童亦有情。\n不忘將姓字，常説向公卿。\n每許連床坐，仍容並馬行。\n恩深轉無語，懷抱甚分明。\n"
  },
  {
    "id": 64173,
    "uid": "poem-72-155",
    "chapter": "卷七十二",
    "chapternum": 72,
    "charstyle": "近體詩",
    "title": "夏末留别洞庭知已",
    "titledesc": "",
    "collection": "",
    "collectiondesc": "",
    "poemindex": 155,
    "author": "朱慶餘",
    "content": "清秋時節近，分袂獨凄然。\n此地折髙栁，何門聴暮蟬。\n浪揺河外日，山背楚南天。\n空感迢迢事，榮歸在幾年。\n"
  },
  {
    "id": 64174,
    "uid": "poem-72-156",
    "chapter": "卷七十二",
    "chapternum": 72,
    "charstyle": "近體詩",
    "title": "題薔薇花",
    "titledesc": "",
    "collection": "",
    "collectiondesc": "",
    "poemindex": 156,
    "author": "朱慶餘",
    "content": "四面重條密，浮陰入夏清。\n綠攢傷手刺，紅墮斷腸英。\n粉着蜂鬚膩，光凝蝶翅明。\n雨中看亦好，况復值初晴。\n"
  },
  {
    "id": 64175,
    "uid": "poem-72-157",
    "chapter": "卷七十二",
    "chapternum": 72,
    "charstyle": "近體詩",
    "title": "歸故園",
    "titledesc": "",
    "collection": "",
    "collectiondesc": "",
    "poemindex": 157,
    "author": "朱慶餘",
    "content": "桑柘駢春數畝間，門前五栁正堪攀。\n尊中美酒長須滿，身外浮名總是閒。\n竹逕有時風為掃，柴門無事日常關。\n於焉已是忘機地，何用將金别買山。\n"
  },
  {
    "id": 64176,
    "uid": "poem-72-158",
    "chapter": "卷七十二",
    "chapternum": 72,
    "charstyle": "近體詩",
    "title": "南湖",
    "titledesc": "",
    "collection": "",
    "collectiondesc": "",
    "poemindex": 158,
    "author": "朱慶餘",
    "content": "湖上微風小檻涼，翻翻菱荇滿廻塘。\n野船著㟁入春草，水鳥帶波飛夕陽。\n蘆葉有聲疑露雨，浪花無際似瀟湘。\n飄然蓬艇東歸客，盡日相看憶楚鄉。\n"
  },
  {
    "id": 64177,
    "uid": "poem-72-159",
    "chapter": "卷七十二",
    "chapternum": 72,
    "charstyle": "近體詩",
    "title": "與龎復言擕酒望洞庭",
    "titledesc": "",
    "collection": "",
    "collectiondesc": "",
    "poemindex": 159,
    "author": "朱慶餘",
    "content": "南湖春色通平逺，貪記詩情忘酒杯。\n帆自巴陵山下過，雨從神女峽邊來。\n青蒲映水疎還宻，白鳥飜空去復回。\n盡日與君同看望，了然勝見畫屏開。\n"
  },
  {
    "id": 64178,
    "uid": "poem-72-160",
    "chapter": "卷七十二",
    "chapternum": 72,
    "charstyle": "近體詩",
    "title": "題章正字道正新居",
    "titledesc": "",
    "collection": "",
    "collectiondesc": "",
    "poemindex": 160,
    "author": "朱慶餘",
    "content": "獨在御樓南畔住，生涯還似舊時貧。\n全無竹可侵行逕，一半花猶屬别人。\n吟處不妨嫌鼓鬧，眼前唯稱與僧鄰。\n近来漸覺青莎巷，車馬過從已有塵。\n"
  },
  {
    "id": 64179,
    "uid": "poem-72-161",
    "chapter": "卷七十二",
    "chapternum": 72,
    "charstyle": "近體詩",
    "title": "題王丘長史宅",
    "titledesc": "",
    "collection": "",
    "collectiondesc": "",
    "poemindex": 161,
    "author": "朱慶餘",
    "content": "更無人吏在門前，不似居官似學仙。\n藥氣暗侵朝服上，花陰晩到簿書邊。\n玉琴閒抱看山坐，筒簟長鋪與客眠。\n時見街中騎瘦馬，低頭只是為詩篇。\n"
  },
  {
    "id": 64180,
    "uid": "poem-72-162",
    "chapter": "卷七十二",
    "chapternum": 72,
    "charstyle": "近體詩",
    "title": "題錢宇别墅",
    "titledesc": "",
    "collection": "",
    "collectiondesc": "",
    "poemindex": 162,
    "author": "朱慶餘",
    "content": "林居向晩饒清景，惜去非關戀酒杯。\n石淨每因杉露滴，地幽漸覺水禽来。\n藥蔬秋後供僧盡，竹杖吟中望月回。\n紅葉間飄籬落迥，行人逺見草堂開。\n"
  },
  {
    "id": 64181,
    "uid": "poem-72-163",
    "chapter": "卷七十二",
    "chapternum": 72,
    "charstyle": "近體詩",
    "title": "贈韓協律",
    "titledesc": "",
    "collection": "",
    "collectiondesc": "",
    "poemindex": 163,
    "author": "朱慶餘",
    "content": "永日微吟在竹間，骨清唯愛潄寒泉。\n門閒多有投文客，身病長無買藥錢。\n嶺寺聴猿頻獨宿，湖亭避宴動經年。\n親知盡怪疎榮祿，的是將心暗學禪。\n"
  },
  {
    "id": 64182,
    "uid": "poem-72-164",
    "chapter": "卷七十二",
    "chapternum": 72,
    "charstyle": "近體詩",
    "title": "過舊宅",
    "titledesc": "",
    "collection": "",
    "collectiondesc": "",
    "poemindex": 164,
    "author": "朱慶餘",
    "content": "古巷㦸門誰舊宅，早曾聞説屬官家。\n更無新燕来巢屋，惟有閒人去看花。\n空廏欲摧塵滿櫪，小池初涸草侵沙。\n榮華事歇皆如此，立馬踟蹰到日斜。\n"
  },
  {
    "id": 64183,
    "uid": "poem-72-165",
    "chapter": "卷七十二",
    "chapternum": 72,
    "charstyle": "近體詩",
    "title": "宫詞",
    "titledesc": "",
    "collection": "",
    "collectiondesc": "",
    "poemindex": 165,
    "author": "朱慶餘",
    "content": "寂寂花時閉院門，美人相並立瓊軒。\n含情欲説宫中事，鸚鵡前頭不敢言。\n"
  },
  {
    "id": 64184,
    "uid": "poem-72-166",
    "chapter": "卷七十二",
    "chapternum": 72,
    "charstyle": "近體詩",
    "title": "公子行",
    "titledesc": "",
    "collection": "",
    "collectiondesc": "",
    "poemindex": 166,
    "author": "朱慶餘",
    "content": "閒從結客冶遊時，忘却紅樓薄暮期。\n醉上黃金臺上去，馬鞭捎斷綠楊絲。\n"
  },
  {
    "id": 64185,
    "uid": "poem-72-167",
    "chapter": "卷七十二",
    "chapternum": 72,
    "charstyle": "近體詩",
    "title": "近試上張水部閨意",
    "titledesc": "",
    "collection": "",
    "collectiondesc": "",
    "poemindex": 167,
    "author": "朱慶餘",
    "content": "洞房昨夜停紅燭，待曉堂前拜舅姑。\n粧罷低聲問夫壻，畫睂深淺入時無。\n"
  }
]