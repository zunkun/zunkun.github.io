[{"author":"權徳輿","charstyle":"古體詩","id":62851,"chapter":"卷五十七","chapternum":57,"title":"古意","titledesc":"","content":"家人强進酒酒復能忘情持杯未飲時衆感紛已盈明月照我傍庭柯振秋聲空階白露下枕席涼風生所思萬里餘水濶山縱横佳期憑夢想未晩愁鷄鳴願得一心人當年歡樂并長筵映玉俎素指彈秦筝𥊑睇呈巧笑恵音激淒清此願良未果永懐空如酲","collection":"","collectiondesc":"","poemindex":1},{"author":"權徳輿","charstyle":"古體詩","id":62852,"chapter":"卷五十七","chapternum":57,"title":"與沈十九拾遺同遊棲霞寺上方夜於亮上人院㑹宿","titledesc":"","content":"攝山標勝絶暇日諧相矚縈紆松路深繚繞雲巖曲重樓回樹杪古像鑿山腹人逺水木清地深蘭桂馥層臺聳金碧絶頂摩浄緑下界誠可悲南朝紛在目焚香入古殿待月出深竹稍覺天籟清自傷人世促宗雷此相遇偃放隨所欲清論月輪低間吟茗花熟一生如土梗萬慮相桎梏永願事潛師窮年此棲宿","collection":"","collectiondesc":"","poemindex":2},{"author":"權徳輿","charstyle":"古體詩","id":62853,"chapter":"卷五十七","chapternum":57,"title":"月夜江行","titledesc":"","content":"扣舷不能寐浩露清衣襟彌傷孤舟夜逺結萬里心幽興惜瑶草素懐寄鳴琴三奏月初上寂寥寒江深","collection":"","collectiondesc":"","poemindex":3},{"author":"權徳輿","charstyle":"古體詩","id":62854,"chapter":"卷五十七","chapternum":57,"title":"豐城劔池驛","titledesc":"","content":"龍劒昔未發泥沙相晦藏向非張茂先孰辨斗牛光神物不自達聖賢亦彷徨我行豐城野慷慨心内傷","collection":"","collectiondesc":"","poemindex":4},{"author":"權徳輿","charstyle":"古體詩","id":62855,"chapter":"卷五十七","chapternum":57,"title":"晩渡楊子江郤寄江南親故","titledesc":"","content":"返照滿寒流輕舟任揺漾支頤見千里烟景非一状逺岫有無中片帆風水上天清去鳥滅浦迥寒沙漲樹晩疊秋嵐江空翻宿浪胷中千萬慮對此一清曠回首碧雲深佳人不可望","collection":"","collectiondesc":"","poemindex":5},{"author":"權徳輿","charstyle":"古體詩","id":62856,"chapter":"卷五十七","chapternum":57,"title":"早發杭州泛富春江寄陸三十六公祐","titledesc":"","content":"𠉀曉起徒馭春江多好風白波連青雲蕩漾晨光中四望浩無際沈憂將此同未離奔走途但恐成悲翁俯視觸餌鱗仰目凌霄鴻纓塵日已厚心累何時空泛泛此人世所向皆樊籠唯應杯中物醒醉為窮通故人元圃姿瓊樹分青葱終當北山去共結蘭桂叢","collection":"","collectiondesc":"","poemindex":6},{"author":"權徳輿","charstyle":"古體詩","id":62857,"chapter":"卷五十七","chapternum":57,"title":"古樂府","titledesc":"","content":"光風淡蕩百花吐樓上朝朝學歌舞身年二八壻侍中幼妹承恩兄尚主緑𥦗珠箔繡鴛鴦侍婢先焚百和香鶯嗁日出不知曙寂寂羅幃春夢長","collection":"","collectiondesc":"","poemindex":7},{"author":"權徳輿","charstyle":"古體詩","id":62858,"chapter":"卷五十七","chapternum":57,"title":"妾薄命篇","titledesc":"","content":"昔住邯鄲年尚少只是嬌羞弄花鳥青樓碧紗大道邊緑楊日暮風褭褭嬋姢玉貎二八餘自矜顔色花不如麗質全勝秦氏女藁砧寧用專城居嵗去年來年漸長青蛾紅粉全堪賞玉樓珠箔但閒居南陌東城詎來往韶光日日看漸遲摽梅既落行有時寧知燕趙娉婷子翻嫁幽并遊俠兒年年結束青絲騎出門一去何時至秋月空懸翡翠簾春幃嬾卧鴛鴦被沙塞經時不寄書深閨愁獨意何如花前拭淚情無限月下調絃恨有餘離别苦多相見少洞房愁夢何時曉閒看雙燕淚霏霏静對空牀魂悄悄鏡裏紅顔不自禁陌頭香騎動春心為問佳期早晩是人人總解有黄金","collection":"","collectiondesc":"","poemindex":8},{"author":"權徳輿","charstyle":"古體詩","id":62859,"chapter":"卷五十七","chapternum":57,"title":"秋閨月","titledesc":"","content":"三五二八光如練海上天涯人共見不知何處玉樓前乍入深閨玳瑁筵露濃香徑和愁坐風動羅帷照獨眠初卷珠簾看不足斜抱箜篌未成曲稍映妝臺臨綺𥦗遥知不語淚雙雙此時愁望知何極萬里秋天同一色靄靄遥分陌上光迢迢對此閨中憶早晚歸來歡燕同可憐歌吹月明中此夜不堪腸斷絶願隨流影到遼東","collection":"","collectiondesc":"","poemindex":9},{"author":"權徳輿","charstyle":"近體詩","id":62860,"chapter":"卷五十七","chapternum":57,"title":"長相思","titledesc":"","content":"少小别潘郎嬌羞倚畫堂有時裁尺素無事約殘黄鵲語臨妝鏡花飛落繡牀相思不解説明月照空房","collection":"","collectiondesc":"","poemindex":10},{"author":"權徳輿","charstyle":"近體詩","id":62861,"chapter":"卷五十七","chapternum":57,"title":"送映師歸本寺","titledesc":"","content":"還歸栁寺去逺逺出人羣苔甃桐花落山𥦗桂樹薰引泉通絶澗放鶴入孤雲幸許宗雷到清談不易聞","collection":"","collectiondesc":"","poemindex":11},{"author":"權徳輿","charstyle":"近體詩","id":62862,"chapter":"卷五十七","chapternum":57,"title":"送王鍊師赴王屋洞","titledesc":"","content":"稔嵗在芝田歸程入洞天白雲辭上國青鳥㑹羣仙自以碁消日寧資藥駐年相看話離别風馭忽泠然","collection":"","collectiondesc":"","poemindex":12},{"author":"權徳輿","charstyle":"近體詩","id":62863,"chapter":"卷五十七","chapternum":57,"title":"晩秋陪崔閣老張秘監閣老苖考功同遊昊天觀時楊閣老新直未滿以詩見寄斐然酬和有愧蕪音","titledesc":"","content":"方駕遊何許仙源去似歸縈廻留勝賞瀟灑出塵機泛菊賢人至燒丹姹女飛歩虚清晩籟隱几吸晨輝竹徑琅玕合芝田沉瀣晞銀鉤三洞字瑶笥六銖衣麗句翻紅藥佳期限紫㣲徒然一相望郢曲和應稀","collection":"","collectiondesc":"","poemindex":13},{"author":"權徳輿","charstyle":"近體詩","id":62864,"chapter":"卷五十七","chapternum":57,"title":"送工部張曹長大夫奉使西蕃","titledesc":"","content":"殊鄰覆露同奉使小司空西候車徒出南臺節印雄吊詞將渥命導譯暢皇風故地山河在新恩玉帛通塞雲凝廢壘闗月照驚蓬青史書歸日翻輕五利功","collection":"","collectiondesc":"","poemindex":14},{"author":"權徳輿","charstyle":"近體詩","id":62865,"chapter":"卷五十七","chapternum":57,"title":"酬裴傑秀才新櫻桃","titledesc":"","content":"新果真瓊液來應宴紫蘭圓疑竊龍頷色已奪雞冠逺火微微辨殘星隱隱看茂先知味易曼倩恨偷難忍用烹騂酪從将翫玉盤流年如可駐何必九華丹","collection":"","collectiondesc":"","poemindex":15},{"author":"權徳輿","charstyle":"近體詩","id":62866,"chapter":"卷五十七","chapternum":57,"title":"田家即事","titledesc":"","content":"間卧藜牀對落暉翛然便覺世情非漠漠稻花資旅食青青荷葉製儒衣山僧相勸期中飯漁父同遊或夜歸待學尚平婚嫁畢渚烟溪月共忘機","collection":"","collectiondesc":"","poemindex":16},{"author":"權徳輿","charstyle":"近體詩","id":62867,"chapter":"卷五十七","chapternum":57,"title":"和司門殷員外早秋省中直夜寄荆南衛端公","titledesc":"","content":"共嗟王粲滯荆州才子為郎憶舊遊涼夜偏宜粉署直清言逺待玉人酬風生北渚烟波濶露下南宮星漢秋早晩得為同舍侶知君両地結離憂","collection":"","collectiondesc":"","poemindex":17},{"author":"權徳輿","charstyle":"近體詩","id":62868,"chapter":"卷五十七","chapternum":57,"title":"待漏假寐夢歸江東舊居因寄恵闍黎茅處士","titledesc":"","content":"十年江浦卧郊園閒夜分明結夢魂舍下烟蘿通古寺湖中雲雨到前軒南宗長老知心法東郭先生識化源覺後忽聞清漏曉又隨簪佩入君門","collection":"","collectiondesc":"","poemindex":18},{"author":"權徳輿","charstyle":"近體詩","id":62869,"chapter":"卷五十七","chapternum":57,"title":"送張閣老中丞持節冊吊回鶻","titledesc":"","content":"旌斾翩翻擁漢官君行當得逺人歡分職南臺知禮重綴書東觀見才難金章玉節鳴騶逺白草黄雲出塞寒欲散别離唯有酒暫煩賔從駐征鞍","collection":"","collectiondesc":"","poemindex":19},{"author":"權徳輿","charstyle":"近體詩","id":62870,"chapter":"卷五十七","chapternum":57,"title":"玉臺體十首","titledesc":"","content":"隱映羅衫薄輕盈玉腕圓相逢不𡧓語微笑畫屏前","collection":"","collectiondesc":"","poemindex":20},{"author":"權徳輿","charstyle":"近體詩","id":62871,"chapter":"卷五十七","chapternum":57,"title":"玉臺體十首","titledesc":"","content":"知向遼東去由來幾許愁破顔君莫怪嬌小不禁羞","collection":"","collectiondesc":"","poemindex":21},{"author":"權徳輿","charstyle":"近體詩","id":62872,"chapter":"卷五十七","chapternum":57,"title":"玉臺體十首","titledesc":"","content":"樓上吹簫罷閨中刺繡䦨佳期不可見盡日淚潺潺","collection":"","collectiondesc":"","poemindex":22},{"author":"權徳輿","charstyle":"近體詩","id":62873,"chapter":"卷五十七","chapternum":57,"title":"玉臺體十首","titledesc":"","content":"睡足珊瑚枕魂銷玳瑁牀羅衣不忍著羞見繡鴛鴦","collection":"","collectiondesc":"","poemindex":23},{"author":"權徳輿","charstyle":"近體詩","id":62874,"chapter":"卷五十七","chapternum":57,"title":"玉臺體十首","titledesc":"","content":"君去期花時花時君不至簷前雙燕飛落妾相思淚","collection":"","collectiondesc":"","poemindex":24},{"author":"權徳輿","charstyle":"近體詩","id":62875,"chapter":"卷五十七","chapternum":57,"title":"玉臺體十首","titledesc":"","content":"空閨滅燭夜羅幌獨眠時淚盡腸欲斷心知人不知","collection":"","collectiondesc":"","poemindex":25},{"author":"權徳輿","charstyle":"近體詩","id":62876,"chapter":"卷五十七","chapternum":57,"title":"玉臺體十首","titledesc":"","content":"秋風一夜至吹盡後庭花莫作經時别西隣是宋家","collection":"","collectiondesc":"","poemindex":26},{"author":"權徳輿","charstyle":"近體詩","id":62877,"chapter":"卷五十七","chapternum":57,"title":"玉臺體十首","titledesc":"","content":"獨自披衣坐更深月露寒隔簾腸欲斷争敢下階看","collection":"","collectiondesc":"","poemindex":27},{"author":"權徳輿","charstyle":"近體詩","id":62878,"chapter":"卷五十七","chapternum":57,"title":"玉臺體十首","titledesc":"","content":"昨夜裙帯解今朝蟢子飛鉛革不可棄莫是稾砧歸","collection":"","collectiondesc":"","poemindex":28},{"author":"權徳輿","charstyle":"近體詩","id":62879,"chapter":"卷五十七","chapternum":57,"title":"玉臺體十首","titledesc":"","content":"萬里行人至深閨夜未眠雙眉燈下掃不待鏡臺前","collection":"","collectiondesc":"","poemindex":29},{"author":"權徳輿","charstyle":"近體詩","id":62880,"chapter":"卷五十七","chapternum":57,"title":"敷水驛","titledesc":"","content":"空見水名敷秦樓昔事無臨風駐征驛聊復捋髭鬚","collection":"","collectiondesc":"","poemindex":30},{"author":"權徳輿","charstyle":"近體詩","id":62881,"chapter":"卷五十七","chapternum":57,"title":"玉臺體","titledesc":"","content":"嬋娟二八正嬌羞日暮相逢南陌頭試問佳期不𡧓道落花深處指青樓","collection":"","collectiondesc":"","poemindex":31},{"author":"權徳輿","charstyle":"近體詩","id":62882,"chapter":"卷五十七","chapternum":57,"title":"雜興","titledesc":"","content":"琥珀尊開月映簾調絃理曲指纎纎含羞歛態勸君住更奏新聲刮骨鹽","collection":"","collectiondesc":"","poemindex":32},{"author":"權徳輿","charstyle":"近體詩","id":62883,"chapter":"卷五十七","chapternum":57,"title":"雜興","titledesc":"","content":"巫山雲雨洛川神珠襻香腰穩稱身惆悵妆成君不見含情起立問傍人","collection":"","collectiondesc":"","poemindex":33},{"author":"權徳輿","charstyle":"近體詩","id":62884,"chapter":"卷五十七","chapternum":57,"title":"舟行夜泊","titledesc":"","content":"蕭蕭落葉送殘秋寂寞寒波急暝流今夜不知何處泊斷猿晴月引孤舟","collection":"","collectiondesc":"","poemindex":34},{"author":"權徳輿","charstyle":"近體詩","id":62885,"chapter":"卷五十七","chapternum":57,"title":"戲贈蘇九","titledesc":"","content":"白首書𥦗成鉅儒不知簪組遍屠沽勸君莫問長安路且讀魯山于蒍于","collection":"","collectiondesc":"","poemindex":35},{"author":"權徳輿","charstyle":"近體詩","id":62886,"chapter":"卷五十七","chapternum":57,"title":"贈天竺靈隱二寺主","titledesc":"","content":"石路泉流兩寺分㝷常鐘磬隔山聞山僧半在中峯住共占清猿與白雲","collection":"","collectiondesc":"","poemindex":36},{"author":"權徳輿","charstyle":"近體詩","id":62887,"chapter":"卷五十七","chapternum":57,"title":"太常寺宿齋有寄","titledesc":"","content":"轉枕挑燈𠉀曉鷄想君應歎太常妻長年多病偏相憶不遣歸時醉似泥","collection":"","collectiondesc":"","poemindex":37},{"author":"武元衡","charstyle":"古體詩","id":62888,"chapter":"卷五十七","chapternum":57,"title":"獨不見","titledesc":"","content":"荆門一柱觀楚國三休殿環珮儼神仙輝光生顧盼春風細腰舞明月高堂宴夢澤水連雲渚宮花似霰俄驚白日晩始悟炎涼變别鳬異波濤離鴻分海縣南北斷相聞嘆嗟獨不見","collection":"","collectiondesc":"","poemindex":38},{"author":"武元衡","charstyle":"古體詩","id":62889,"chapter":"卷五十七","chapternum":57,"title":"旬假西亭寄熊郎中","titledesc":"","content":"旬休屏戎事涼雨北𥦗眠一夜江城夢萬里繞山川草木散幽氣池塘鳴早蟬妍芳落春後旅思生秋前紅槿燦庭艶緑蒲繁渚烟行歌獨酌謡坐撥朱絲絃哀玉不可扣華觴徒湛然聞君東林卧郡閣曠周旋酬對龍象侣灌注清泠泉如何無礙智猶苦病纒牽","collection":"","collectiondesc":"","poemindex":39},{"author":"武元衡","charstyle":"古體詩","id":62890,"chapter":"卷五十七","chapternum":57,"title":"晨興寄贈竇使君","titledesc":"","content":"江陵嵗方晏晨起盼庭柯白露傷紅葉清風斷緑蘿狥時真氣索念逺幽懐多夙昔東山意縱横南浦波有羙嬋娟子百慮攅雙蛾緘情鬱不舒幽竹自駢羅為子歌寒苦㫖酒朱顔酡世事浮雲變功名将奈何","collection":"","collectiondesc":"","poemindex":40},{"author":"武元衡","charstyle":"古體詩","id":62891,"chapter":"卷五十七","chapternum":57,"title":"秋日對酒","titledesc":"","content":"行年過始衰秋至獨先悲事往悸神魄感深滋涕洟百慮紛然在一醉兀無思寳瑟拂塵匣徽音凝朱絲幽圃蕙蘭氣烟𥦗松桂姿我乏濟時畧杖節撫坤維山川大兵後牢落空城池驚沙猶振野緑草生荒陂物變風雨順人懐天地慈春耕俟秋戰戎馬去封陲波瀾暗超忽堅白亦磷緇客有自嵩潁重徵栖隱期丹訣學仙晩白雲歸谷遲君恩不可報霜露繞南枝","collection":"","collectiondesc":"","poemindex":41},{"author":"武元衡","charstyle":"古體詩","id":62892,"chapter":"卷五十七","chapternum":57,"title":"送唐次","titledesc":"","content":"都門去馬嘶灞水春流淺青槐驛路長白日離尊晩望望烟景㣲草色行人逺","collection":"","collectiondesc":"","poemindex":42},{"author":"武元衡","charstyle":"古體詩","id":62893,"chapter":"卷五十七","chapternum":57,"title":"望夫石","titledesc":"","content":"佳人望夫處苔蘚封孤石萬里水連天巴江暮雲碧湘妃泣下竹成斑子規夜啼江樹白","collection":"","collectiondesc":"","poemindex":43},{"author":"武元衡","charstyle":"近體詩","id":62894,"chapter":"卷五十七","chapternum":57,"title":"西亭早秋送徐員外","titledesc":"","content":"鼎鉉辭台座麾幢領益州曲池連月曉横角滿城秋有美皇華使曾同白社遊今來重相見偏覺艶歌愁","collection":"","collectiondesc":"","poemindex":44},{"author":"武元衡","charstyle":"近體詩","id":62895,"chapter":"卷五十七","chapternum":57,"title":"送栁郎中裴起居","titledesc":"","content":"沱江水緑波喧鳥去喬柯南浦别離處東風蘭杜多長亭春婉娩層漢路蹉跎㑹有歸朝日班超奈老何","collection":"","collectiondesc":"","poemindex":45},{"author":"武元衡","charstyle":"近體詩","id":62896,"chapter":"卷五十七","chapternum":57,"title":"八月十五日酬從兄常望月有懐","titledesc":"","content":"坐愛圓景滿况兹秋夜長寒光生露草夕韻出風篁地逺驚金奏天高失雁行如何北樓望不得共池塘","collection":"","collectiondesc":"","poemindex":46},{"author":"武元衡","charstyle":"近體詩","id":62897,"chapter":"卷五十七","chapternum":57,"title":"春日與諸公汎舟","titledesc":"","content":"千里雪山開沱江春水來駐帆雲縹緲吹管鶴徘徊身外流年駛樽前落景催不應歸棹逺明月在高臺","collection":"","collectiondesc":"","poemindex":47},{"author":"武元衡","charstyle":"近體詩","id":62898,"chapter":"卷五十七","chapternum":57,"title":"同洛陽諸公餞盧起居","titledesc":"","content":"蕭條寒日晏悽慘别魂驚寳瑟無聲怨金囊故贈輕赤墀方載筆油幕尚言兵暮宿青泥驛煩君淚滿纓","collection":"","collectiondesc":"","poemindex":48},{"author":"武元衡","charstyle":"近體詩","id":62899,"chapter":"卷五十七","chapternum":57,"title":"江上寄隱者","titledesc":"","content":"歸舟不計程江月屢虧盈靄靄滄波路悠悠離别情蒹葭連水國鼙鼓近梁城却憶沿江叟汀洲春草生","collection":"","collectiondesc":"","poemindex":49},{"author":"武元衡","charstyle":"近體詩","id":62900,"chapter":"卷五十七","chapternum":57,"title":"送嚴紳遊蘭溪","titledesc":"","content":"剡嶺窮邊海君遊到嶺西暮雲秋水濶寒雨夜猿啼地僻秦人少山多越路迷蕭蕭驅匹馬何處是蘭溪","collection":"","collectiondesc":"","poemindex":50},{"author":"武元衡","charstyle":"近體詩","id":62901,"chapter":"卷五十七","chapternum":57,"title":"秋思","titledesc":"","content":"秋空浩烟霧風栁怨寒蜩機杼夜聲切蕙蘭芳意消美人湘水曲桂檝洞庭遥常恐時光謝蹉跎紅艶凋","collection":"","collectiondesc":"","poemindex":51},{"author":"武元衡","charstyle":"近體詩","id":62902,"chapter":"卷五十七","chapternum":57,"title":"夏日别盧太卿","titledesc":"","content":"漢水清且廣江波渺復深葉舟烟雨夜之子别離心汀草結春怨山雲連暝隂年年南北淚今古共沾襟","collection":"","collectiondesc":"","poemindex":52},{"author":"武元衡","charstyle":"近體詩","id":62903,"chapter":"卷五十七","chapternum":57,"title":"春夜與諸公同宴呈陸三十四郎中","titledesc":"","content":"南國宴佳賔交情老倍親月慙紅燭淚花笑白頭人寳瑟常餘怨瓊枝不讓春更聞歌子夜桃李艶妝新","collection":"","collectiondesc":"","poemindex":53},{"author":"武元衡","charstyle":"近體詩","id":62904,"chapter":"卷五十七","chapternum":57,"title":"長安春望","titledesc":"","content":"宿雨浄烟霞春風綻百花緑楊中禁路朱㦸五侯家草色金隄晩鶯聲御栁斜無媒猶未達應共惜年華","collection":"","collectiondesc":"","poemindex":54},{"author":"武元衡","charstyle":"近體詩","id":62905,"chapter":"卷五十七","chapternum":57,"title":"秋夜寄江南舊游","titledesc":"","content":"寥落九秋晩端憂時物殘隔林螢影度出禁漏聲寒愁雨洞房掩孤燈遥夜闌懐賢夢南國興盡水漫漫","collection":"","collectiondesc":"","poemindex":55},{"author":"武元衡","charstyle":"近體詩","id":62906,"chapter":"卷五十七","chapternum":57,"title":"送冦侍郎司馬之明州","titledesc":"","content":"㪷酒上河梁驚魂去越鄉地窮滄海濶雲入剡山長蓮唱蒲魚熟人烟橘柚香蘭亭應駐楫今古共風光〈周禮職方其利蒲魚盧綸詩同此利蒲魚俗本作蒲萄誤〉","collection":"","collectiondesc":"","poemindex":56},{"author":"武元衡","charstyle":"近體詩","id":62907,"chapter":"卷五十七","chapternum":57,"title":"送李正字之蜀","titledesc":"","content":"已獻甘泉賦仍登片玉科漢官新組綬蜀國舊烟蘿劒壁秋雲斷巴江夜月多無窮别離思遥寄竹枝歌","collection":"","collectiondesc":"","poemindex":57},{"author":"武元衡","charstyle":"近體詩","id":62908,"chapter":"卷五十七","chapternum":57,"title":"夏日陪馮許二侍郎與嚴秘書遊昊天觀覽舊題寄同里楊華州中丞","titledesc":"","content":"三伏草木變九城車馬煩碧霄廻騎射丹洞入桃源臺殿雲浮棟緌纓鶴在軒莫將真破妄聊用静持喧石甃古苔冷水筠涼簟翻黄公壚下嘆旌斾國東門","collection":"","collectiondesc":"","poemindex":58},{"author":"武元衡","charstyle":"近體詩","id":62909,"chapter":"卷五十七","chapternum":57,"title":"奉酬淮南中書相公見寄〈并序〉","titledesc":"皇帝改元之二年余與趙公同制入輔並為黄門侍郎夏五月連拜弘文崇文大學士冬十月詔授檢校吏部尚書兼門下侍郎彤弓玈矢出鎮西蜀後九月趙公加大司馬之秩右弼如故龍旗虎符出制淮海時號揚益俱為重藩左右皇都萬里何逺公手提兵柄心匠化源芳詞貺余情勤靡極質文相映金玉鏘然蜀道之阻長楚郊之風物襟靈所屬盡在斯矣永懐趙公嵗寒交好之情因成詩人不可方思之義聊書匪報以欵遐心","content":"揚州隋故都竹使漢名儒翊聖恩華異持衡節制殊朝廷連受脤台座接訏謨金玉裁王度丹書奉帝俞九重辭象魏十萬握兵符鐵馬秋臨塞虹旌夜渡瀘江長梅笛怨天逺桂輪孤浩嘆烟霜曉芳期蘭蕙蕪雅言書一札賔海雁東隅嵗月奔波盡音徽霧雨濡蜀江分井絡錦浪入淮湖獨抱相思恨闗山不可踰","collection":"","collectiondesc":"","poemindex":59},{"author":"武元衡","charstyle":"近體詩","id":62910,"chapter":"卷五十七","chapternum":57,"title":"和楊弘微春日曲江南望","titledesc":"","content":"遲景靄悠悠傷春南陌頭暄風一澹蕩遐思幾殷憂龍去空仙詔鸞飛掩妓樓芳菲餘雨露冠蓋舊公侯朱㦸千門閉黄鸝百囀愁烟濛宫樹晩花咽石泉流寒谷律潛應中林蘭自幽商山將避漢晉室正藩周黍稷聞興歎瓊瑶畏見投君心即吾事微尚在滄洲","collection":"","collectiondesc":"","poemindex":60},{"author":"武元衡","charstyle":"近體詩","id":62911,"chapter":"卷五十七","chapternum":57,"title":"長安秋夜懐陳京昆季","titledesc":"","content":"鐘鼓九衢絶出門千里同逺情高枕夜秋思北𥦗空静見烟凝燭閒聽葉墜桐玉壺思洞徹瓊樹憶葱蘢螢影疎簾外鴻聲暗雨中羇愁難㑹靣嬾慢責微躬甲乙科攀桂圖書閣踐蓬一瓢非可樂六翮未因風寥落悲秋盡蹉跎惜嵗窮明朝不相見流淚菊花叢","collection":"","collectiondesc":"","poemindex":61},{"author":"武元衡","charstyle":"近體詩","id":62912,"chapter":"卷五十七","chapternum":57,"title":"冬日漢江南行将赴夏口途次江陵界寄裴尚書","titledesc":"","content":"五部擁雙旌南依墨客卿闗山迥梁甸波浪接湓城烟景迷時𠉀雲帆𣺌去程蛤珠馮月吐蘆雁觸羅驚浦樹凝寒晦江天湛鏡清賞心隨處愜壯志逐年輕舟檝不可駐提封如任情向方曾指路射策許言兵蘭渚歇芳意菱歌非應聲元戎武昌守羊祜幸連營","collection":"","collectiondesc":"","poemindex":62},{"author":"武元衡","charstyle":"近體詩","id":62913,"chapter":"卷五十七","chapternum":57,"title":"甲午嵗相國李公有北園寄贈之作吟翫歴時屢促酬答機務不暇未及報章今古遽分電波增感留墓劒而心許感鄰笛而意傷寓哀冥漠以廣遺韻云","titledesc":"","content":"機事勞西掖幽懐寄北園鶴巢深更静蟬噪斷猶喧仙醖百花馥艶歌雙衷翻碧雲詩變雅皇澤葉流根未報雕龍贈俄傷淚劍痕佳城開白日哀挽去青門禮命公台重烟霜隴樹繁天高不可問空使輔星昬","collection":"","collectiondesc":"","poemindex":63},{"author":"武元衡","charstyle":"近體詩","id":62914,"chapter":"卷五十七","chapternum":57,"title":"和楊二舍人晩秋與崔二舍人張秘監苖考功同遊昊天觀時中書寓直不得陪隨因追往年曾與舊僚聨遊此觀紀題在壁已有淪亡書事感懐輒以呈寄兼呈東省三給事之作楊君見徵鄙詞因以繼和","titledesc":"","content":"瑶圃高秋㑹金閨奉詔辰朱輪天上客白石洞中人珮響泉聲雜朝衣羽服親九重青瑣閉三秀紫芝新化藥秦方士偷桃漢侍臣玉笙王子駕遼鶴令威身嘆逝頽波速緘詞麗曲春重将悽恨意苔壁問遺塵","collection":"","collectiondesc":"","poemindex":64},{"author":"武元衡","charstyle":"近體詩","id":62915,"chapter":"卷五十七","chapternum":57,"title":"秋懐奉寄朱補闕","titledesc":"","content":"上苑繁霜降騷人起恨初白雲深陋巷衰草遍閒居暮色秋烟重寒聲牖葉虚潘生秋思苦陶令世情疏已製歸田賦猶陳諫獵書不知青𤨏客投分竟何如","collection":"","collectiondesc":"","poemindex":65},{"author":"武元衡","charstyle":"近體詩","id":62916,"chapter":"卷五十七","chapternum":57,"title":"酬嚴維秋夜見寄","titledesc":"","content":"遥夜思悠悠聞鐘逺夢休亂林螢燭暗零露竹風秋啓户雲歸棟褰簾月上鉤昭明逢聖代羇旅别滄洲騎省潘郎思衡門宋玉愁神仙慙李郭詞賦謝曹劉松栢應無變璚瑶不可酬誰堪此時景寂寞下高樓","collection":"","collectiondesc":"","poemindex":66},{"author":"武元衡","charstyle":"近體詩","id":62917,"chapter":"卷五十七","chapternum":57,"title":"途次近蜀驛蒙恩賜寳刀及飛龍廏馬使還因寄中書李鄭二公","titledesc":"","content":"草草事行役遲遲違故闗碧幢遥隱霧紅斾漸依山感激酬恩淚星霜去國顔捧刀金錫字歸馬玉連環威鳳翔雙闕征夫䕶百蠻應憐宣室召温樹不同攀","collection":"","collectiondesc":"","poemindex":67},{"author":"武元衡","charstyle":"近體詩","id":62918,"chapter":"卷五十七","chapternum":57,"title":"歸燕","titledesc":"","content":"春色遍芳菲閒簷雙燕歸還同舊侶至來遶故巢飛敢望烟霄達多慙羽翮微啣泥傍金砌拾蕋到荆扉雲海經時别雕梁長日依主人能一顧轉盼自光輝","collection":"","collectiondesc":"","poemindex":68},{"author":"武元衡","charstyle":"近體詩","id":62919,"chapter":"卷五十七","chapternum":57,"title":"聞相公三兄小園置宴以元衡寓直因寄上兼呈中書三兄","titledesc":"","content":"休沐限中禁家山傳勝遊露寒潘省夜木落庾園秋蘭菊迴幽步壺觴洽舊儔位高天禄閣詞異畔牢愁孤思琴先覺馳暉水競流明朝不相見清祀在圜丘","collection":"","collectiondesc":"","poemindex":69},{"author":"武元衡","charstyle":"近體詩","id":62920,"chapter":"卷五十七","chapternum":57,"title":"送崔判官使太原","titledesc":"","content":"勞君車馬此逡廵我與劉君本世親兩地山河分節制十年京洛共風塵笙歌幾處胡天月羅綺長留蜀國春報主末由湏盡敵相期萬里寳刀新","collection":"","collectiondesc":"","poemindex":70},{"author":"武元衡","charstyle":"近體詩","id":62921,"chapter":"卷五十七","chapternum":57,"title":"送張六諫議歸朝","titledesc":"","content":"詔書前日下丹霄頭戴儒冠脱皁貂笛怨栁營烟漠漠雲愁江館雨瀟瀟鴛鴻得路争先翥松桂凌寒識後凋歸去朝端如有問玉門闗外老班超","collection":"","collectiondesc":"","poemindex":71},{"author":"武元衡","charstyle":"近體詩","id":62922,"chapter":"卷五十七","chapternum":57,"title":"酬嚴司空荆南見寄","titledesc":"","content":"金貂再入三公府玉帳連封萬户侯簾卷青山巫峽曉烟開碧樹渚宫秋劉琨坐嘯風清塞謝朓題詩月滿樓白雪調高歌不得美人南望翠蛾愁","collection":"","collectiondesc":"","poemindex":72},{"author":"武元衡","charstyle":"近體詩","id":62923,"chapter":"卷五十七","chapternum":57,"title":"南徐别業早春有懐","titledesc":"","content":"生涯擾擾竟何成自愛深居隱姓名逺雁臨空翻夕照殘雲帯雨過春城花枝入户猶含潤泉水侵堦乍有聲虚度年華不相見離腸懐土併闗情","collection":"","collectiondesc":"","poemindex":73},{"author":"武元衡","charstyle":"近體詩","id":62924,"chapter":"卷五十七","chapternum":57,"title":"摩訶池宴","titledesc":"","content":"摩訶池上春光早愛水看花日日來穠李雪開歌扇掩緑楊風動舞𦝫回燕臺事往空留恨金谷時危悟惜才晝短欲将清夜繼西園自有月徘徊","collection":"","collectiondesc":"","poemindex":74},{"author":"武元衡","charstyle":"近體詩","id":62925,"chapter":"卷五十七","chapternum":57,"title":"春暮郊居寄朱舍人","titledesc":"","content":"幽深不謝子真居度日閒眠世事疎春水滿池新雨霽香風入户落花餘目隨鴻雁窮蒼翠心寄烟雲任卷舒回首知音青瑣闥何時一爲薦相如","collection":"","collectiondesc":"","poemindex":75},{"author":"武元衡","charstyle":"近體詩","id":62926,"chapter":"卷五十七","chapternum":57,"title":"秋燈對雨寄史近崔積","titledesc":"","content":"坐聽宫城傳晩漏起看衰葉下寒枝空庭緑草結離念細雨黄花贈所思蟋蜶已驚良節度茱萸偏憶故人期相逢莫厭樽前醉春去秋來自不知","collection":"","collectiondesc":"","poemindex":76},{"author":"武元衡","charstyle":"近體詩","id":62927,"chapter":"卷五十七","chapternum":57,"title":"春題龍門香山寺","titledesc":"","content":"衆香天上梵仙宫鐘磬寥寥半碧空清景乍開松嶺月亂流長響石樓風山河杳映春雲外城闕參差曉樹中欲盡出㝷那可得三千世界本無窮","collection":"","collectiondesc":"","poemindex":77},{"author":"武元衡","charstyle":"近體詩","id":62928,"chapter":"卷五十七","chapternum":57,"title":"酬談校書長安秋夜對月寄諸故舊","titledesc":"","content":"故園千里𣺌遐情黄葉蕭條白露生驚鵲遶枝風滿幌寒鐘送曉月當楹蓬山高價傳新韻槐市芳年挹盛名莫怪孔融悲嵗序五侯門館重婁卿","collection":"","collectiondesc":"","poemindex":78},{"author":"武元衡","charstyle":"近體詩","id":62929,"chapter":"卷五十七","chapternum":57,"title":"送田三端公還鄂州","titledesc":"","content":"孤雲迢逓戀滄洲勸酒梨花對白頭南陌送歸車騎合東城怨别管絃愁青油幕裏人如玉黄鶴樓中月並鉤君去庾公應借問馳心千里大江流","collection":"","collectiondesc":"","poemindex":79},{"author":"武元衡","charstyle":"近體詩","id":62930,"chapter":"卷五十七","chapternum":57,"title":"春興","titledesc":"","content":"楊栁隂隂細雨晴殘花落盡見流鶯春風一夜吹香夢又逐春風到洛城","collection":"","collectiondesc":"","poemindex":80},{"author":"武元衡","charstyle":"近體詩","id":62931,"chapter":"卷五十七","chapternum":57,"title":"重送盧三十一起居","titledesc":"","content":"相如擁傳有光輝何事䦨干淚濕衣舊府東山餘妓在重将歌舞送君歸","collection":"","collectiondesc":"","poemindex":81},{"author":"武元衡","charstyle":"近體詩","id":62932,"chapter":"卷五十七","chapternum":57,"title":"題嘉陵驛","titledesc":"","content":"悠悠風斾繞山川山驛空濛雨似烟路半嘉陵頭已白蜀門西更上青天","collection":"","collectiondesc":"","poemindex":82},{"author":"武元衡","charstyle":"近體詩","id":62933,"chapter":"卷五十七","chapternum":57,"title":"摩訶池送李侍御之鳳翔","titledesc":"","content":"栁暗花明池上山高樓歌酒換離顔他時欲寄相思字何處黄雲是隴闗","collection":"","collectiondesc":"","poemindex":83},{"author":"武元衡","charstyle":"近體詩","id":62934,"chapter":"卷五十七","chapternum":57,"title":"渡淮","titledesc":"","content":"暮濤凝雪長淮水細雨飛梅五月天行子不湏愁夜泊緑楊多處有人烟","collection":"","collectiondesc":"","poemindex":84},{"author":"武元衡","charstyle":"近體詩","id":62935,"chapter":"卷五十七","chapternum":57,"title":"塞外月夜寄荆南熊侍御","titledesc":"","content":"南依劉表北劉琨征戰年年簫鼓喧雲雨一乖千萬里長城秋月洞庭猿","collection":"","collectiondesc":"","poemindex":85},{"author":"武元衡","charstyle":"近體詩","id":62936,"chapter":"卷五十七","chapternum":57,"title":"同張惟送霍總赴池州","titledesc":"","content":"春風簫管怨津樓三奏行人醉不留别後相思江一岸落花飛處杜鵑愁","collection":"","collectiondesc":"","poemindex":86},{"author":"羊士諤","charstyle":"古體詩","id":62937,"chapter":"卷五十七","chapternum":57,"title":"小園春至偶呈吏部竇郎中孟員外","titledesc":"","content":"松篠雖古節氷霜慘其間欣然發佳色如喜東風還幽抱想前躅冥鴻度南山春臺一以眺達士亦解顔偃息非老圃沈吟閟玄闗馳暉忽復失壯嵗不得閒君子當濟物丹梯誰共攀心期自有約去掃蒼苔斑","collection":"","collectiondesc":"","poemindex":87},{"author":"羊士諤","charstyle":"古體詩","id":62938,"chapter":"卷五十七","chapternum":57,"title":"九月十日郡樓獨酌","titledesc":"","content":"掾吏當授衣郡中稀物役嘉辰悵已失殘菊誰為惜櫺軒一樽汎天景洞虚碧暮節獨賞心寒江鳴湍石歸期北州里舊友東山客飄蕩雲海深相思桂花白","collection":"","collectiondesc":"","poemindex":88},{"author":"羊士諤","charstyle":"近體詩","id":62939,"chapter":"卷五十七","chapternum":57,"title":"郡中翫月寄江南李少尹虞部孟員外","titledesc":"","content":"月滿自高邱江通無狹流軒𥦗開到曉風物坐含秋鵲警銀河斷蛩悲翠幕幽清光望不極耿耿下西樓","collection":"","collectiondesc":"","poemindex":89},{"author":"羊士諤","charstyle":"近體詩","id":62940,"chapter":"卷五十七","chapternum":57,"title":"郡中翫月寄江南李少尹虞部孟員外","titledesc":"","content":"桂華臨洛浦如挹李膺仙兹夕披雲望還吟擲地篇鳳池分直夜牛渚泛舟年㑹是風流賞惟君内史賢","collection":"","collectiondesc":"","poemindex":90},{"author":"羊士諤","charstyle":"近體詩","id":62941,"chapter":"卷五十七","chapternum":57,"title":"郡中翫月寄江南李少尹虞部孟員外","titledesc":"","content":"圓景曠佳賔徘徊夜漏頻金波徒汎酒瑶瑟已生塵露白移長簟風清掛幅巾西園舊才子想見洛陽人〈時枉盧雲夫書分司入洛〉","collection":"","collectiondesc":"","poemindex":91},{"author":"羊士諤","charstyle":"近體詩","id":62942,"chapter":"卷五十七","chapternum":57,"title":"乾元初嚴黄門自京兆少尹貶牧巴郡以長才英氣因多暇日每遊郡之東山山側精舍有盤石細泉䟽為流盃之勝苔深樹老蒼然遺躅士諤謬因出守得繼兹賞乃賦詩十四韻刻於石壁","titledesc":"","content":"石座雙峯古雲泉九曲深寂寥䟽鑿意蕪没嵗時侵遶席流還壅浮杯咽復沈追懐王謝侣更似㑹稽岑〈始詣流杯之地蔓草已沒石泉渠不絶如線躬自䟽導終日潺潺問諸水濱蓋數十年無復遊者〉誰謂天池翼相期澤畔吟光輝輕尺璧然諾重黄金幾醉東山妓長懸北闕心蕙蘭留雜佩桃李想華簪〈時郄詹事昂自拾遺貶清化尉黄門年三十餘且為府主與郄意氣友善賦詩高㑹文字猶存〉閉閣余何事鳴騶亦屢㝷軒裳遵往轍風景憇中林横吹多悽調安歌送好音初筵方側弁故老忽沾襟〈時老僧常覺在自言目睹黄門遊集之日歴歴可聽及聞絲竹發聲泫然流涕云逮此五十餘年想見故事〉盛世當弘濟平生諒所欽無能愧陳力惆悵拂瑶琴","collection":"","collectiondesc":"","poemindex":92},{"author":"羊士諤","charstyle":"近體詩","id":62943,"chapter":"卷五十七","chapternum":57,"title":"郡中即事","titledesc":"","content":"曉風山郭雁飛初霜拂回塘水榭虚鼓角清明如戰壘梧桐揺落似貧居青門逺憶中人産白首閒看太史書城下秋江寒見底賔筵莫訝食無魚","collection":"","collectiondesc":"","poemindex":93},{"author":"羊士諤","charstyle":"近體詩","id":62944,"chapter":"卷五十七","chapternum":57,"title":"亂後曲江","titledesc":"","content":"憶昔曾遊曲水濵春來長有探春人遊春人盡空池在直至春深不似春","collection":"","collectiondesc":"","poemindex":94},{"author":"羊士諤","charstyle":"近體詩","id":62945,"chapter":"卷五十七","chapternum":57,"title":"彭州蕭使君出妓夜宴見送","titledesc":"","content":"玉顔紅燭忽驚春微步凌波暗拂塵自是當歌歛眉黛不應惆悵為行人","collection":"","collectiondesc":"","poemindex":95},{"author":"羊士諤","charstyle":"近體詩","id":62946,"chapter":"卷五十七","chapternum":57,"title":"翫荷花","titledesc":"","content":"紅衣落盡暗香殘葉上秋光白露寒越女含情已無限莫教長衷倚欄干","collection":"","collectiondesc":"","poemindex":96},{"author":"羊士諤","charstyle":"近體詩","id":62947,"chapter":"卷五十七","chapternum":57,"title":"王學士獨遊青龍寺翫紅葉因贈","titledesc":"","content":"十畆蒼苔繞畫廊幾株紅樹過青霜高情還似看花去閒對南𥦗步夕陽","collection":"","collectiondesc":"","poemindex":97},{"author":"張碧","charstyle":"古體詩","id":62948,"chapter":"卷五十七","chapternum":57,"title":"秋日登岳陽樓晴望","titledesc":"","content":"三秋倚練飛金盞洞庭波定平如剗天高雲卷緑蘿低一㸃君山礙人眼漫漫萬頃鋪琉璃烟波濶逺無鳥飛西南東北競無際直疑浸斷青天涯屈原回日牽愁吟龍宫感激致應沈賈生憔悴説不得茫茫烟靄堆湖心","collection":"","collectiondesc":"","poemindex":98},{"author":"張碧","charstyle":"古體詩","id":62949,"chapter":"卷五十七","chapternum":57,"title":"鴻溝","titledesc":"","content":"毒龍銜日天地昬八紘靉靆生愁雲秦原走鹿無藏處紛紛争處蜂成羣四溟波立鯨相吞蕩揺五岳崩山根魚蝦舞浪狂鰍鯤龍蛇膽戰登鴻門星旗羽鏃强者尊黑風白雨東西屯山河欲拆人烟分壮士鼓勇君王存項荘憤氣吐不得亞父㪷聲天上聞玉光墮地驚崑崙留侯氣魄吞太華舌頭一寸生陽春神農女媧愁不言蛇枯老媪啼淚痕星曹定秤秤王孫項籍骨輕迷精魂沛公仰靣争乾坤湏臾垓下賊星起歌聲繚繞悽人耳呉娃捧酒横秋波霜天月照空城壘力拔山兮忽到此騅嘶嬾渡烏江水新豐瑞色生樓臺西楚寒蒿哭愁鬼三尺霜鳴金匣裏神光一照八千里漢皇驟馬意氣生西南掃地迎天子","collection":"","collectiondesc":"","poemindex":99},{"author":"張碧","charstyle":"古體詩","id":62950,"chapter":"卷五十七","chapternum":57,"title":"美人梳頭","titledesc":"","content":"玉堂花院小枝紅綠牕一片春光曉玉容驚覺濃睡醒圓蟾挂出妝臺表金盤解下叢鬟碎三尺巫雲綰朝翠皓指高低寸黛愁水精梳滑參差墜湏臾攏掠蟬鬢生玉釵冷透冬氷明芙蓉拆向新開臉秋泉慢轉眸波横鸚鵡偷來話心曲屏風半倚遥山緑","collection":"","collectiondesc":"","poemindex":100},{"author":"張碧","charstyle":"古體詩","id":62951,"chapter":"卷五十七","chapternum":57,"title":"題祖山人池上怪石","titledesc":"","content":"寒姿數片竒突兀曾作秋江秋水骨先生應是厭風雷著向江邊塞龍窟我來池上傾酒罇半酣書破青烟痕參差翠縷擺不落筆頭驚怪粘秋雲我聞呉中項容水墨有高價邀得将來倚松下鋪却雙繒直道難掉首空歸不成畫","collection":"","collectiondesc":"","poemindex":101}]