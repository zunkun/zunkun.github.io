{
	"儲光羲": {
		"author": "儲光羲",
		"authordesc": "光羲兖州人登開元進士第又詔中書試文章歴監察御史禄山反受偽署賊平貶死\n顧况序云儲公進士高第與崔國輔員外綦母潛著作同時其明年擢侍御史常建少府王龍標昌齡皆當時之秀而侍御聲價隱隱轥轢諸子其文篇賦論七十卷雖無雲雷之㑹而意氣相感扶危急病有賢達之風失身賊廷竟陷危邦士生不融何以言命然窺其鴻黄窈邃之氣金石管磬之聲如登瑤臺而進玉府靈篇邃宇景物寥映緑流翠草嘉禾瑞鳥不足稱珍\n殷璠云儲公詩格高調逸趣逺情深削盡常言挾風騷之迹得浩然之氣\n欒城遺言云儲公高處似陶淵明平處似王摩詰"
	},
	"嚴武": {
		"author": "嚴武",
		"authordesc": "武字季鷹華州人中書侍郎挺之之子神氣儁朗敏於見聞弱冠哥舒翰奏充判官遷侍御史至徳中累為劍南東川節度成都尹兼御史大夫尋遷黄門侍郎復拜成都尹劍南節度等使廣徳中破吐蕃改檢校吏部尚書封鄭國公\n紀事云武年二十二為給事黄門郎明年擁旄西蜀杜甫乗醉言不謂嚴挺之乃有此子也武恚目久之曰杜審言孫子擬捋虎鬚合坐皆笑以彌縫之房太尉琯㣲有所忤憂怖成疾李太白作蜀道難為房杜危之也"
	},
	"鄭䖍": {
		"author": "鄭䖍",
		"authordesc": "䖍鄭州滎陽人天寶初為協律郎或告其私撰國史坐謫十年還京以不事事更為置廣文館以䖍為博士自冩其詩畫以獻帝署曰鄭䖍三絶後貶台州司户㕘軍"
	},
	"崔成甫": {
		"author": "崔成甫",
		"authordesc": "成甫開元末為陜縣尉李白澤畔吟序云澤畔吟者逐臣崔公所作云代業文宗早茂才秀起家校書蓬山再尉闗輔中佐於憲車因貶湘陰流離沅湘摧悴草莽忠憤義烈形於清辭其怨者之流乎"
	},
	"奚賈": {
		"author": "奚賈",
		"authordesc": "賈常建同時人"
	},
	"李康成": {
		"author": "李康成",
		"authordesc": "康成天寶中與李杜同時撰玉臺後集"
	}
}