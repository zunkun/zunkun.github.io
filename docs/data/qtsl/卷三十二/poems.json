[{"author":"杜甫","charstyle":"近體詩","content":"主家隂洞細煙霧，留客夏簟清琅玕。\n春酒盃濃琥珀薄，氷漿椀碧瑪瑙寒。\n悞疑茅堂過江麓，已入風磴霾雲端。\n自是秦樓壓鄭谷，時聞雜佩聲珊珊。\n","id":60316,"chapter":"卷三十二","chapternum":32,"title":"鄭駙馬宅宴洞中","titledesc":"","collection":"","collectiondesc":"","poemindex":1},{"author":"杜甫","charstyle":"近體詩","content":"春山無伴獨相求，伐木丁丁山更幽。\n澗道餘寒厯氷雪，石門斜日到林丘。\n不貪夜識金銀氣，逺害朝看麋鹿遊。\n乗興杳然迷出處，對君疑是泛虛舟。\n","id":60317,"chapter":"卷三十二","chapternum":32,"title":"題張氏隠居","titledesc":"","collection":"","collectiondesc":"","poemindex":2},{"author":"杜甫","charstyle":"近體詩","content":"青蛾皓齒在樓船，横笛短簫悲逺天。\n春風自信牙檣動，遲日徐看錦纜牽。\n魚吹細浪揺歌扇，燕蹴飛花落舞筵。\n不有小舟能盪槳，百壺那送酒如泉。\n","id":60318,"chapter":"卷三十二","chapternum":32,"title":"城西陂泛舟","titledesc":"","collection":"","collectiondesc":"","poemindex":3},{"author":"杜甫","charstyle":"近體詩","content":"崆峒使節上青霄，河隴降王欵聖朝。\n宛馬總肥春苜蓿，將軍只數漢嫖姚。\n陳留阮瑀誰爭長，京兆田郎早見招。\n麾下賴君才並入，獨能無意向漁樵。\n","id":60319,"chapter":"卷三十二","chapternum":32,"title":"贈田九判官","titledesc":"","collection":"","collectiondesc":"","poemindex":4},{"author":"杜甫","charstyle":"近體詩","content":"獻納司存雨露邊，地分清切任才賢。\n舍人退食收封事，宫女開函近御筵。\n曉漏追飛青瑣闥，晴𥦗㸃檢白雲。\n篇揚雄更有河東，賦唯待吹嘘送上。\n","id":60320,"chapter":"卷三十二","chapternum":32,"title":"贈獻納使起居田舍人","titledesc":"","collection":"","collectiondesc":"","poemindex":5},{"author":"杜甫","charstyle":"近體詩","content":"老去悲秋强自寛，興來今日盡君歡。\n羞將短髪還吹㡌，笑倩傍人為正冠。\n藍水逺從千澗落，玉山髙並兩峯寒。\n明年此㑹知誰健，醉把茱茰子細㸔。\n","id":60321,"chapter":"卷三十二","chapternum":32,"title":"九日藍田崔氏莊","titledesc":"","collection":"","collectiondesc":"","poemindex":6},{"author":"杜甫","charstyle":"近體詩","content":"愛汝玉山草堂靜，髙秋爽氣相鮮新。\n有時自發鐘磬響，落日更見漁樵人。\n盤剝白鴉谷口栗，飯煮青泥坊底芹。\n何為西莊王給事，柴門空閉鏁松筠。\n","id":60322,"chapter":"卷三十二","chapternum":32,"title":"崔氏東山草堂","titledesc":"","collection":"","collectiondesc":"","poemindex":7},{"author":"杜甫","charstyle":"近體詩","content":"臘日常年暖尚遥，今年臘日凍全消。\n侵陵雪色還萱草，漏洩春光有栁條。\n縱酒欲謀良夜醉，還家初散紫宸朝。\n口脂面藥隨恩澤，翠管銀罌下九霄。\n","id":60323,"chapter":"卷三十二","chapternum":32,"title":"臘日","titledesc":"","collection":"","collectiondesc":"","poemindex":8},{"author":"杜甫","charstyle":"近體詩","content":"户外昭容紫袖垂，雙曕御座引朝儀。\n香飄合殿春風轉，花覆千官淑景移。\n晝漏稀聞髙閣報，天顔有喜近臣知。\n宫中每出歸東省，㑹送䕫龍集鳯池。\n","id":60324,"chapter":"卷三十二","chapternum":32,"title":"紫宸殿退朝口號","titledesc":"","collection":"","collectiondesc":"","poemindex":9},{"author":"杜甫","charstyle":"近體詩","content":"一片花飛減却春，風飄萬㸃正愁人。\n且看欲盡花經眼，莫厭傷多酒入唇。\n江上小堂巢翡翠，苑邊髙塜卧麒麟。\n細推物理須行樂，何用浮名絆此身。\n","id":60325,"chapter":"卷三十二","chapternum":32,"title":"曲江","titledesc":"","collection":"","collectiondesc":"","poemindex":10},{"author":"杜甫","charstyle":"近體詩","content":"朝回日日典春衣，毎日江頭盡醉歸。\n酒債尋常行處有，人生七十古來稀。\n穿花蛺蝶深深見，㸃水蜻蜓欵欵飛。\n傳語風光共流轉，暫時相賞莫相違。\n","id":60326,"chapter":"卷三十二","chapternum":32,"title":"曲江","titledesc":"","collection":"","collectiondesc":"","poemindex":11},{"author":"杜甫","charstyle":"近體詩","content":"苑外江頭坐不歸，水精春殿轉霏微。\n桃花細逐楊花落，黄鳥時兼白鳥飛。\n縱飲久𢬵人共，棄懶朝真與世相。\n違吏情更覺滄洲，逺老大悲傷未拂。\n","id":60327,"chapter":"卷三十二","chapternum":32,"title":"曲江對酒","titledesc":"","collection":"","collectiondesc":"","poemindex":12},{"author":"杜甫","charstyle":"近體詩","content":"城上春雲覆苑牆，江亭晚色靜年芳。\n林花著雨臙脂落，水荇牽風翠帯長。\n龍武新軍深駐輦，芙蓉别殿漫焚香。\n何時詔此金錢㑹，暫醉佳人錦瑟旁。\n","id":60328,"chapter":"卷三十二","chapternum":32,"title":"曲江對雨","titledesc":"","collection":"","collectiondesc":"","poemindex":13},{"author":"杜甫","charstyle":"近體詩","content":"五夜漏聲催曉箭，九重春色醉仙桃。\n旌旗日煖龍蛇動，宫殿風微燕雀髙。\n朝罷香煙擕滿袖，詩成珠玉在揮毫。\n欲知世掌絲綸美，池上於今有鳯毛〈雍録唐都城有三大内太極宫在西故名西内大明宫在東故名東内别有興慶宫號南内三内更迭受朝而大明最數〉。\n","id":60329,"chapter":"卷三十二","chapternum":32,"title":"奉和賈至舍人早朝大明宫","titledesc":"","collection":"","collectiondesc":"","poemindex":14},{"author":"杜甫","charstyle":"近體詩","content":"天門日射黄金牓，春殿晴曛赤羽旗。\n宫草霏霏承委珮，鑪烟細細駐遊絲。\n雲近蓬萊常五色，雪殘鳷鵲亦多時。\n侍臣緩步歸青瑣，退食從容出每遲。\n","id":60330,"chapter":"卷三十二","chapternum":32,"title":"宣政殿退朝晩出左掖","titledesc":"","collection":"","collectiondesc":"","poemindex":15},{"author":"杜甫","charstyle":"近體詩","content":"掖垣竹埤梧十尋，洞門對霤常隂隂。\n落花遊絲白日靜，鳴鳩乳燕青春深。\n腐儒衰晚謬通籍，退食遲迴違寸心。\n衮職曽無一字補，許身媿比雙南金。\n","id":60331,"chapter":"卷三十二","chapternum":32,"title":"題省中院壁","titledesc":"","collection":"","collectiondesc":"","poemindex":16},{"author":"杜甫","charstyle":"近體詩","content":"雀啄江頭黄栁花，鵁鶄鸂鶒滿晴沙。\n自知白髪非春事，且盡芳尊戀物華。\n近侍即今難浪跡，此身那得更無家。\n丈人文力猶强健，豈傍青門學種\ud851。\n","id":60332,"chapter":"卷三十二","chapternum":32,"title":"曲江陪鄭八丈南史飲","titledesc":"","collection":"","collectiondesc":"","poemindex":17},{"author":"杜甫","charstyle":"近體詩","content":"鄭公樗散鬢成絲，酒後常稱老畵師。\n萬里傷心嚴譴日，百年垂死中興時。\n倉惶已就長途往，邂逅無端出餞遲。\n便與先生應永訣，九重泉路盡交期〈新書䖍遷著作郎禄山反遣張通儒劫百官置東都偽授水部郎中因稱風緩求攝市令潛以密章逹靈武賊平與王維並囚宣陽里然皆善畵崔圓使繪齋壁䖍即祈解于圓卒免死貶台州司户參軍〉。\n","id":60333,"chapter":"卷三十二","chapternum":32,"title":"送鄭十八䖍貶台州司户傷其臨老陷賊之故闕為面别情見于詩","titledesc":"","collection":"","collectiondesc":"","poemindex":18},{"author":"杜甫","charstyle":"近體詩","content":"不見旻公三十年，封書寄與淚潺湲。\n舊來好事今能否，老去新詩誰與傳。\n碁局動隨幽澗竹，架裟憶上泛湖船。\n聞君話我為官在，頭白昏昏只醉眠。\n","id":60334,"chapter":"卷三十二","chapternum":32,"title":"因許八奉寄江寧旻上人","titledesc":"","collection":"","collectiondesc":"","poemindex":19},{"author":"杜甫","charstyle":"近體詩","content":"鄭縣亭子澗之濵，户牖憑髙發興新。\n雲斷岳蓮臨大路，天晴宫栁暗長春。\n巢邊野雀羣欺燕，花底山蜂逺趂人。\n更欲題詩滿青竹，晚來幽獨恐傷神。\n","id":60335,"chapter":"卷三十二","chapternum":32,"title":"題鄭縣亭子","titledesc":"","collection":"","collectiondesc":"","poemindex":20},{"author":"杜甫","charstyle":"近體詩","content":"西岳崚嶒竦處尊，諸峯羅立如兒孫。\n安得仙人九節杖，拄到玉女洗頭盆。\n車箱入谷無歸路，箭栝通天有一門。\n稍待西風涼冷後，髙尋白帝問真源。\n","id":60336,"chapter":"卷三十二","chapternum":32,"title":"望岳","titledesc":"","collection":"","collectiondesc":"","poemindex":21},{"author":"杜甫","charstyle":"近體詩","content":"去歲兹辰捧御牀，五更三㸃入鵷行。\n欲知趨走傷心地，正想氤氲滿眼香。\n無路從容陪語笑，有時顛倒著衣裳。\n何人錯憶窮愁日，愁日愁隨一線長。\n","id":60337,"chapter":"卷三十二","chapternum":32,"title":"至日遣興奉寄北省舊閣老兩院故人","titledesc":"","collection":"","collectiondesc":"","poemindex":22},{"author":"杜甫","charstyle":"近體詩","content":"憶昨逍遥供奉班，去年今日侍龍顔。\n麒麟不動鑪煙上，孔雀徐開扇影還。\n玉几由來天北極，朱衣只在殿中間。\n孤城此日堪腸斷，愁對寒雲雪滿山。\n","id":60338,"chapter":"卷三十二","chapternum":32,"title":"至日遣興奉寄北省舊閣老兩院故人","titledesc":"","collection":"","collectiondesc":"","poemindex":23},{"author":"杜甫","charstyle":"近體詩","content":"丞相祠堂何處尋，錦官城外栢森森。\n映堦碧草自春色，隔葉黄鸝空好音。\n三顧頻煩天下計，兩朝開濟老臣心。\n出師未捷身先死，長使英雄淚滿襟。\n","id":60339,"chapter":"卷三十二","chapternum":32,"title":"蜀相","titledesc":"","collection":"","collectiondesc":"","poemindex":24},{"author":"杜甫","charstyle":"近體詩","content":"浣花流水水西頭，主人為卜林塘幽。\n已知出郭少塵事，更有澄江銷客愁。\n無數蜻蜓齊上下，一雙鸂鶒對沉浮。\n東行萬里堪乗興，須向山隂上小舟。\n","id":60340,"chapter":"卷三十二","chapternum":32,"title":"卜居","titledesc":"","collection":"","collectiondesc":"","poemindex":25},{"author":"杜甫","charstyle":"近體詩","content":"幽棲地僻經過少，老病人扶再拜難。\n豈有文章驚海内，漫勞車馬駐江干。\n竟日淹留佳客坐，百年麤糲腐儒餐。\n不嫌野外無供給，乗興還來看藥欄。\n","id":60341,"chapter":"卷三十二","chapternum":32,"title":"有客","titledesc":"","collection":"","collectiondesc":"","poemindex":26},{"author":"杜甫","charstyle":"近體詩","content":"萬里橋西一草堂，百花潭水即滄浪。\n風含翠篠姢姢靜，雨裛紅蕖冉冉香。\n厚禄故人書斷絶，恒飢稚子色凄涼。\n欲填溝壑唯疎放，自笑狂夫老更狂。\n","id":60342,"chapter":"卷三十二","chapternum":32,"title":"狂夫","titledesc":"","collection":"","collectiondesc":"","poemindex":27},{"author":"杜甫","charstyle":"近體詩","content":"背郭堂成䕃白茅，縁江路熟俯青郊。\n禮林礙日吟風葉，籠竹和煙滴露梢。\n暫止飛烏將數子，頻來語燕定新巢。\n旁人錯比揚雄宅，懶惰無心作解嘲。\n","id":60343,"chapter":"卷三十二","chapternum":32,"title":"堂成","titledesc":"","collection":"","collectiondesc":"","poemindex":28},{"author":"杜甫","charstyle":"近體詩","content":"南京久客耕南畆，北望傷神坐北\ud856。\n\udd97晝引老妻乗小，艇晴看稚子浴清。\n江俱飛蛺蝶元相，逐並蔕芙蓉本自。\n雙茗飲蔗漿擕所，有瓷甖無謝玉為。\n","id":60344,"chapter":"卷三十二","chapternum":32,"title":"進艇","titledesc":"","collection":"","collectiondesc":"","poemindex":29},{"author":"杜甫","charstyle":"近體詩","content":"苦憶荆州醉司馬，謫官樽俎定常開。\n九江日落醒何處，一柱觀頭眠幾回。\n可憐懷抱向人盡，欲問平安無使來。\n故憑錦水將雙淚，好過瞿塘灔澦堆。\n","id":60345,"chapter":"卷三十二","chapternum":32,"title":"所思","titledesc":"","collection":"","collectiondesc":"","poemindex":30},{"author":"杜甫","charstyle":"近體詩","content":"清江一曲抱村流，長夏江村事事幽。\n自去自來梁上燕，相親相近水中鷗。\n老妻畵紙為碁局，稚子敲針作釣鈎。\n多病所須唯藥物，微軀此外更何求。\n","id":60346,"chapter":"卷三十二","chapternum":32,"title":"江村","titledesc":"","collection":"","collectiondesc":"","poemindex":31},{"author":"杜甫","charstyle":"近體詩","content":"野老籬前江岸迴，柴門不正逐江開。\n漁人網集澄潭下，賈客船隨返照來。\n長路闗心悲劍閣，片雲何意傍琴臺。\n王師未報收東郡，城闕秋生畵角哀。\n","id":60347,"chapter":"卷三十二","chapternum":32,"title":"野老","titledesc":"","collection":"","collectiondesc":"","poemindex":32},{"author":"杜甫","charstyle":"近體詩","content":"錦里先生烏角巾，園收芋栗不全貧。\n慣看賔客兒童喜，得食階除鳥雀馴。\n秋水纔深四五尺，野航恰受兩三人。\n白沙翠竹江村暮，相送柴門月色新。\n","id":60348,"chapter":"卷三十二","chapternum":32,"title":"南鄰","titledesc":"","collection":"","collectiondesc":"","poemindex":33},{"author":"杜甫","charstyle":"近體詩","content":"洛城一别四千里，胡騎長驅五六年。\n草木變衰行劍外，兵戈阻絶老江邊。\n思家步月清宵立，憶弟看雲白日眠。\n聞道河陽近乗勝，司徒急為破幽燕。\n","id":60349,"chapter":"卷三十二","chapternum":32,"title":"恨别","titledesc":"","collection":"","collectiondesc":"","poemindex":34},{"author":"杜甫","charstyle":"近體詩","content":"東閣官梅動詩興，還如何遜在揚州。\n此時對雪遥相憶，送客逢春可自由。\n幸不折來傷歲暮，若為看去亂鄉愁。\n江邊一樹垂垂發，朝夕催人自白頭。\n","id":60350,"chapter":"卷三十二","chapternum":32,"title":"和裴迪登蜀州東亭送客逢早梅相憶見寄","titledesc":"","collection":"","collectiondesc":"","poemindex":35},{"author":"杜甫","charstyle":"近體詩","content":"暮倚髙樓對雪峯，僧來不語自鳴鐘。\n孤城返照紅將歛，近市浮煙翠且重。\n多病獨愁常閴寂，故人相見未從容。\n知君苦思縁詩痩，太向交游萬事慵。\n","id":60351,"chapter":"卷三十二","chapternum":32,"title":"暮登西安寺鐘樓寄裴十迪","titledesc":"","collection":"","collectiondesc":"","poemindex":36},{"author":"杜甫","charstyle":"近體詩","content":"舍南舍北皆春水，但見羣鷗日日來。\n花徑不曽縁客掃，蓬門今始為君開。\n盤飱市逺無兼味，樽酒家貧只舊醅。\n肯與鄰翁相對飲，隔籬呼取盡餘盃。\n","id":60352,"chapter":"卷三十二","chapternum":32,"title":"客至〈喜崔明府相過〉","titledesc":"","collection":"","collectiondesc":"","poemindex":37},{"author":"杜甫","charstyle":"近體詩","content":"為人性僻耽佳句，語不驚人死不休。\n老去詩篇渾漫興，春來花鳥莫深愁。\n新添水檻供垂釣，故著浮槎替入舟。\n焉得思如陶謝手，令渠述作與同遊。\n","id":60353,"chapter":"卷三十二","chapternum":32,"title":"江上值水如海勢聊短述","titledesc":"","collection":"","collectiondesc":"","poemindex":38},{"author":"杜甫","charstyle":"近體詩","content":"近聞寛法離新州，想見懷歸尚百憂。\n逐客雖皆萬里去，悲君已是十年流。\n干戈況復塵隨眼，鬢髪還應雪滿頭。\n玉壘題書心緒亂，何時更得曲江遊。\n","id":60354,"chapter":"卷三十二","chapternum":32,"title":"寄杜位","titledesc":"","collection":"","collectiondesc":"","poemindex":39},{"author":"杜甫","charstyle":"近體詩","content":"兵戈不見老萊衣，歎息人間萬事非。\n我已無家尋弟妹，君今何處訪庭闈。\n黄牛峽靜灘聲轉，白馬江寒樹影稀。\n此别應須各努力，故鄉猶恐未同歸。\n","id":60355,"chapter":"卷三十二","chapternum":32,"title":"送韓十四江東覲省","titledesc":"","collection":"","collectiondesc":"","poemindex":40},{"author":"杜甫","charstyle":"近體詩","content":"老夫卧穏朝慵起，白屋寒多暖始開。\n江鸛巧當幽徑浴，鄰雞還過短牆來。\n繡衣屢許㩦家醖，皁蓋能忘折野梅。\n戲假霜威促山簡，須成一醉習池迴。\n","id":60356,"chapter":"卷三十二","chapternum":32,"title":"王十七侍御掄許㩦酒至草堂奉寄此詩便請邀髙三十五使君同到","titledesc":"","collection":"","collectiondesc":"","poemindex":41},{"author":"杜甫","charstyle":"近體詩","content":"西蜀櫻桃也自紅，野人相贈滿筠籠。\n數迴細冩愁仍破，萬顆匀圎訝許同。\n憶昨賜霑門下省，退朝擎出大明宫。\n金盤玉筯無消息，此日嘗新任轉蓬。\n","id":60357,"chapter":"卷三十二","chapternum":32,"title":"野人送朱櫻","titledesc":"","collection":"","collectiondesc":"","poemindex":42},{"author":"杜甫","charstyle":"近體詩","content":"小徑升堂舊不斜，五株桃樹亦從遮。\n髙秋總餽貧人實，來歲還舒滿眼花。\n簾户每宜通乳燕，兒童莫信打慈鵶。\n寡妻羣盜非今日，天下車書正一家。\n","id":60358,"chapter":"卷三十二","chapternum":32,"title":"題桃樹","titledesc":"","collection":"","collectiondesc":"","poemindex":43},{"author":"杜甫","charstyle":"近體詩","content":"元戎小隊出郊坰，問栁尋花到野亭。\n川合東西瞻使節，地分南北任流萍。\n扁舟不獨如張翰，皁㡌還應似管寧。\n寂寞江天雲霧裏，何人道有少微星。\n","id":60359,"chapter":"卷三十二","chapternum":32,"title":"嚴中丞枉駕見過","titledesc":"","collection":"","collectiondesc":"","poemindex":44},{"author":"杜甫","charstyle":"近體詩","content":"西山白雪三城戍，南浦清江萬里橋。\n海内風塵諸弟隔，天涯涕淚一身遥。\n唯將遲暮供多病，未有㳙埃答聖朝。\n跨馬出郊時極目，不堪人事日蕭條。\n","id":60360,"chapter":"卷三十二","chapternum":32,"title":"野望","titledesc":"","collection":"","collectiondesc":"","poemindex":45},{"author":"杜甫","charstyle":"近體詩","content":"拾遺曽奏數行書，懶性從來水竹居。\n奉引濫騎沙苑馬，幽棲真釣錦江魚。\n謝安不倦登臨費，阮籍焉知禮法疎。\n枉沐旌麾出城府，草茅荒徑欲教鋤。\n","id":60361,"chapter":"卷三十二","chapternum":32,"title":"奉酬嚴公寄題野亭之作","titledesc":"","collection":"","collectiondesc":"","poemindex":46},{"author":"杜甫","charstyle":"近體詩","content":"竹裏行㕑洗玉盤，花邊立馬簇金鞍。\n非闗使者徴求急，自識將軍禮數寛。\n百年地僻柴門迥，五月江深草閣寒。\n看弄漁舟移白日，老農何有罄交歡。\n","id":60362,"chapter":"卷三十二","chapternum":32,"title":"嚴公仲夏枉駕草堂兼㩦酒饌","titledesc":"","collection":"","collectiondesc":"","poemindex":47},{"author":"杜甫","charstyle":"近體詩","content":"黄草峽西船不歸，赤甲山下行人稀。\n秦中驛使無消息，蜀道兵戈有是非。\n萬里秋風吹錦水，誰家别淚濕羅衣。\n莫愁劍閣終堪據，聞道松州已被圍。\n","id":60363,"chapter":"卷三十二","chapternum":32,"title":"黄草","titledesc":"","collection":"","collectiondesc":"","poemindex":48},{"author":"杜甫","charstyle":"近體詩","content":"秋盡東行且未迴，茅齋寄在少城隈。\n籬邊老却陶潛菊，江上徒逢袁紹盃。\n雪嶺獨看西日落，劍門猶阻北人來。\n不辭萬里長為客，懐抱何時得好開。\n","id":60364,"chapter":"卷三十二","chapternum":32,"title":"秋盡","titledesc":"","collection":"","collectiondesc":"","poemindex":49},{"author":"杜甫","charstyle":"近體詩","content":"金華山北涪水西，仲冬風日始凄凄。\n山連越嶲蟠三蜀，水散巴渝下五溪。\n獨鶴不知何事舞，飢烏似欲向人啼。\n射洪春酒寒仍緑，目極傷神誰為㩦。\n","id":60365,"chapter":"卷三十二","chapternum":32,"title":"野望","titledesc":"","collection":"","collectiondesc":"","poemindex":50},{"author":"杜甫","charstyle":"近體詩","content":"劍外忽傳收薊北，初聞涕淚滿衣裳。\n却看妻子愁何在，漫卷詩書喜欲狂。\n白日放歌須縱酒，青春作伴好還鄉。\n即從巴峽穿巫峽，便下襄陽向洛陽。\n","id":60366,"chapter":"卷三十二","chapternum":32,"title":"聞官軍收河南河北","titledesc":"","collection":"","collectiondesc":"","poemindex":51},{"author":"杜甫","charstyle":"近體詩","content":"童稚親情四十年，中間消息兩茫然。\n更為後㑹知何地，忽漫相逢是别筵。\n不分桃花紅勝錦，生憎栁絮白於綿。\n劍南春色還無賴，觸忤愁人到酒邊。\n","id":60367,"chapter":"卷三十二","chapternum":32,"title":"送路六侍御入朝","titledesc":"","collection":"","collectiondesc":"","poemindex":52},{"author":"杜甫","charstyle":"近體詩","content":"寺下春江深不流，山腰官閣迥添愁。\n含風翠壁孤雲細，背日丹楓萬木稠。\n小院迴廊春寂寂，浴鳬飛鷺晚悠悠。\n諸天合在藤蘿外，昏黒應須到上頭。\n","id":60368,"chapter":"卷三十二","chapternum":32,"title":"涪城縣香積寺官閣","titledesc":"","collection":"","collectiondesc":"","poemindex":53},{"author":"杜甫","charstyle":"近體詩","content":"大家東征逐子迴，風生洲渚錦帆開。\n青青竹笋迎船出，白白江魚入饌來。\n離别不堪無限意，艱危深仗濟時才。\n黔陽信使應稀少，莫怪頻頻勸酒盃。\n","id":60369,"chapter":"卷三十二","chapternum":32,"title":"送王十五判官扶侍還黔中","titledesc":"","collection":"","collectiondesc":"","poemindex":54},{"author":"杜甫","charstyle":"近體詩","content":"風急天髙猿嘯哀，渚清沙白鳥飛迴。\n無邊落木蕭蕭下，不盡長江滚滚來。\n萬里悲秋常作客，百年多病獨登臺。\n艱難苦恨繁霜鬢，潦倒新停濁酒杯。\n","id":60370,"chapter":"卷三十二","chapternum":32,"title":"登髙","titledesc":"","collection":"","collectiondesc":"","poemindex":55},{"author":"杜甫","charstyle":"近體詩","content":"去年登髙郪縣北，今日重在涪江濵。\n苦遭白髪不相放，羞見黄花無數新。\n世亂鬰鬰久為客，路難悠悠常傍人。\n酒闌却憶十年事，腸斷驪山清路塵。\n","id":60371,"chapter":"卷三十二","chapternum":32,"title":"九日","titledesc":"","collection":"","collectiondesc":"","poemindex":56},{"author":"杜甫","charstyle":"近體詩","content":"秋日野亭千橘香，玉杯錦席髙雲涼。\n主人送客何所作，行酒賦詩殊未央。\n衰老應為難離别，賢聲此去有輝光。\n預傳籍籍新京尹，青史無勞數趙張。\n","id":60372,"chapter":"卷三十二","chapternum":32,"title":"章梓州橘亭餞成都竇少尹","titledesc":"","collection":"","collectiondesc":"","poemindex":57},{"author":"杜甫","charstyle":"近體詩","content":"殊方又喜故人來，重鎮還須濟世才。\n常怪偏禆終日待，不知旌節隔年迴。\n欲辭巴徼啼鶯合，逺下荆門去鷁催。\n身老時危思㑹面，一生襟抱向誰開。\n","id":60373,"chapter":"卷三十二","chapternum":32,"title":"奉待嚴大夫","titledesc":"","collection":"","collectiondesc":"","poemindex":58},{"author":"杜甫","charstyle":"近體詩","content":"汶上相逢年頗多，飛騰無那故人何。\n總戎楚蜀應全未，方駕曹劉不啻過。\n今日朝廷須汲黯，中原將帥憶亷頗。\n天涯春色催遲暮，别淚遥添錦水波。\n","id":60374,"chapter":"卷三十二","chapternum":32,"title":"奉寄髙常侍","titledesc":"","collection":"","collectiondesc":"","poemindex":59},{"author":"杜甫","charstyle":"近體詩","content":"使君髙義驅今古，寥落三年坐劍州。\n但見文翁能化俗，焉知李廣未封侯。\n路經灔澦雙蓬鬢，天入滄浪一釣舟。\n戎馬相逢更何日，春風迴首仲宣樓。\n","id":60375,"chapter":"卷三十二","chapternum":32,"title":"將赴荆南寄别李劍州","titledesc":"","collection":"","collectiondesc":"","poemindex":60},{"author":"杜甫","charstyle":"近體詩","content":"勲業終歸馬伏波，功曹非復漢蕭何。\n扁舟繫纜沙邊久，南國浮雲水上多。\n獨把魚竿終逺去，難隨鳥翼一相過。\n知君未愛春湖色，興在驪駒白玉珂。\n","id":60376,"chapter":"卷三十二","chapternum":32,"title":"奉寄别馬巴州","titledesc":"","collection":"","collectiondesc":"","poemindex":61},{"author":"杜甫","charstyle":"近體詩","content":"君王臺榭枕巴山，萬丈丹梯尚可攀。\n春日鶯啼修竹裏，仙家犬吠白雲間。\n清江錦石傷心麗，嫩蘂濃花滿目斑。\n人到於今歌出牧，來遊此地不知還。\n","id":60377,"chapter":"卷三十二","chapternum":32,"title":"滕王亭子","titledesc":"","collection":"","collectiondesc":"","poemindex":62},{"author":"杜甫","charstyle":"近體詩","content":"中天積翠玉臺遥，上帝髙居絳節朝。\n遂有馮夷來擊鼓，始知嬴女善吹簫。\n江光隠見黿鼉窟，石勢參差烏鵲橋。\n更𡧓紅顔生羽，翼便應黄髪老漁。\n","id":60378,"chapter":"卷三十二","chapternum":32,"title":"玉臺觀〈滕王造〉","titledesc":"","collection":"","collectiondesc":"","poemindex":63},{"author":"杜甫","charstyle":"近體詩","content":"得歸茅屋赴成都，直為文翁再剖符。\n但使閭閻還揖讓，敢論松竹久荒蕪。\n魚知丙穴由來美，酒憶郫筒不用酷。\n五馬舊曽諳小徑，幾回書札待潛夫。\n","id":60379,"chapter":"卷三十二","chapternum":32,"title":"將赴成都草堂途中有作先寄嚴鄭公","titledesc":"","collection":"","collectiondesc":"","poemindex":64},{"author":"杜甫","charstyle":"近體詩","content":"處處青江帶白蘋，故園猶得見殘春。\n雪山斥堠無兵馬，錦里逢迎有主人。\n休怪兒童延俗客，不教鵞鴨惱比鄰。\n習池未覺風流盡，況復荆州賞更新。\n","id":60380,"chapter":"卷三十二","chapternum":32,"title":"將赴成都草堂途中有作先寄嚴鄭公","titledesc":"","collection":"","collectiondesc":"","poemindex":65},{"author":"杜甫","charstyle":"近體詩","content":"竹寒沙碧浣花溪，橘刺藤梢咫尺迷。\n過客徑須愁出入，居人不自解東西。\n書籖藥裹封蛛網，野店山橋送馬蹄。\n𡧓藉荒唐春草，色先𢬵一飲醉。\n","id":60381,"chapter":"卷三十二","chapternum":32,"title":"將赴成都草堂途中有作先寄嚴鄭公","titledesc":"","collection":"","collectiondesc":"","poemindex":66},{"author":"杜甫","charstyle":"近體詩","content":"常苦沙崩損藥欄，也從江檻落風湍。\n新松恨不髙千尺，惡竹應須斬萬竿。\n生理秖憑黄閣老，衰顔欲付紫金丹。\n三年奔走空皮骨，信有人間行路難。\n","id":60382,"chapter":"卷三十二","chapternum":32,"title":"將赴成都草堂途中有作先寄嚴鄭公","titledesc":"","collection":"","collectiondesc":"","poemindex":67},{"author":"杜甫","charstyle":"近體詩","content":"錦官城西生事微，烏皮几在還思歸。\n昔去為憂亂兵入，今來已恐鄰人非。\n側身天地更懷古，迴首風塵甘息機。\n共說總戎雲鳥陣，不妨遊子芰荷衣。\n","id":60383,"chapter":"卷三十二","chapternum":32,"title":"將赴成都草堂途中有作先寄嚴鄭公","titledesc":"","collection":"","collectiondesc":"","poemindex":68},{"author":"杜甫","charstyle":"近體詩","content":"花近髙樓傷客心，萬方多難此登臨。\n錦江春色來天地，玉壘浮雲變古今。\n北極朝廷終不改，西山㓂盜莫相侵。\n可憐後主還祠廟，日暮聊為梁甫吟。\n","id":60384,"chapter":"卷三十二","chapternum":32,"title":"登樓","titledesc":"","collection":"","collectiondesc":"","poemindex":69},{"author":"杜甫","charstyle":"近體詩","content":"幕府秋風日夜清，澹雲疎雨過髙城。\n葉心朱實看時落，階面青苔先自生。\n復有樓臺銜暮景，不勞鐘鼓報新晴。\n浣花溪裏花饒笑，𡧓信吾兼吏隠。\n","id":60385,"chapter":"卷三十二","chapternum":32,"title":"院中晚晴懷西郭茅舍","titledesc":"","collection":"","collectiondesc":"","poemindex":70},{"author":"杜甫","charstyle":"近體詩","content":"清秋幕府井梧寒，獨宿江城蠟炬殘。\n永夜角聲悲自語，中天月色好誰看。\n風塵荏苒音書絶，闗塞蕭條行路難。\n已忍伶俜十年事，强移栖息一枝安。\n","id":60386,"chapter":"卷三十二","chapternum":32,"title":"宿府","titledesc":"","collection":"","collectiondesc":"","poemindex":71},{"author":"杜甫","charstyle":"近體詩","content":"冬至至後日初長，逺在劍南思洛陽。\n青袍白馬有何意，金谷銅駝非故鄉。\n梅花欲開不自覺，棣蕚一别永相望。\n愁極本憑詩遣興，詩成吟詠轉凄涼。\n","id":60387,"chapter":"卷三十二","chapternum":32,"title":"至後","titledesc":"","collection":"","collectiondesc":"","poemindex":72},{"author":"杜甫","charstyle":"近體詩","content":"聞道雲安麴米春，纔傾一盞即醺人。\n乗舟取醉非難事，下峽消愁定幾廵。\n長年三老遥憐汝，捩柂開頭捷有神。\n已辦青錢防雇直，當令美味入吾脣。\n","id":60388,"chapter":"卷三十二","chapternum":32,"title":"撥悶","titledesc":"","collection":"","collectiondesc":"","poemindex":73},{"author":"杜甫","charstyle":"近體詩","content":"今朝臘月春意動，雲安縣前江可憐。\n一聲何處送書雁，百丈誰家上水船。\n未將梅蘂驚愁眼，要取楸花媚逺天。\n明光起草人所羡，肺病幾時朝日邊。\n","id":60389,"chapter":"卷三十二","chapternum":32,"title":"十二月一日","titledesc":"","collection":"","collectiondesc":"","poemindex":74},{"author":"杜甫","charstyle":"近體詩","content":"寒輕市上山煙碧，日滿樓前江霧黄。\n負鹽出井此谿女，打鼓發船何郡郎。\n新亭舉目風景切，茂陵著書消渇長。\n春花不愁不爛漫，楚客唯聽棹相將。\n","id":60390,"chapter":"卷三十二","chapternum":32,"title":"十二月一日","titledesc":"","collection":"","collectiondesc":"","poemindex":75},{"author":"杜甫","charstyle":"近體詩","content":"即看燕子入山扉，豈有黄鸝歴翠微。\n短短桃花臨水岸，輕輕栁絮㸃人衣。\n春來準擬開懷久，老去親知見面稀。\n他日一盃難强進，重嗟筋力故山違。\n","id":60391,"chapter":"卷三十二","chapternum":32,"title":"十二月一日","titledesc":"","collection":"","collectiondesc":"","poemindex":76},{"author":"杜甫","charstyle":"近體詩","content":"春日春盤細生菜，忽憶兩京梅發時。\n盤出髙門行白玉，菜傳纎手送青絲。\n巫峽寒江那對眼，杜陵逺客不勝悲。\n此身未知歸定處，呼兒覓紙一題詩。\n","id":60392,"chapter":"卷三十二","chapternum":32,"title":"立春","titledesc":"","collection":"","collectiondesc":"","poemindex":77},{"author":"杜甫","charstyle":"近體詩","content":"白水青山空復春，徴君晚節傍風塵。\n楚妃堂上色殊衆，海鶴堦前鳴向人。\n萬事糾紛猶絶粒，一官羈絆實藏身。\n開州入夏知涼冷，不似雲安毒熱新。\n","id":60393,"chapter":"卷三十二","chapternum":32,"title":"寄常徴君","titledesc":"","collection":"","collectiondesc":"","poemindex":78},{"author":"杜甫","charstyle":"近體詩","content":"江閣要賔許馬迎，午時起坐自天明。\n浮雲不負青春色，細雨何孤白帝城。\n身過花間霑濕好，醉於馬上徃來輕。\n虚疑皓首衝泥怯，實少銀鞍傍險行。\n","id":60394,"chapter":"卷三十二","chapternum":32,"title":"崔評事弟許相迎不到應慮老夫見泥雨怯出必愆佳期走筆戯簡","titledesc":"","collection":"","collectiondesc":"","poemindex":79},{"author":"杜甫","charstyle":"近體詩","content":"歲暮隂陽催短景，天涯霜雪霽寒宵。\n五更鼓角聲悲壯，三峽星河影動揺。\n野哭千家聞戰伐，夷歌數處起漁樵。\n卧龍躍馬終黄土，人事依依漫寂寥。\n","id":60395,"chapter":"卷三十二","chapternum":32,"title":"閣夜","titledesc":"","collection":"","collectiondesc":"","poemindex":80},{"author":"杜甫","charstyle":"近體詩","content":"灔澦既没孤根深，西來水多愁太隂。\n江天漠漠鳥雙去，風雨時時龍一吟。\n舟人漁子歌迴首，估客胡商淚滿襟。\n寄語舟航惡年少，休飜鹽井擲黄金。\n","id":60396,"chapter":"卷三十二","chapternum":32,"title":"灔澦","titledesc":"","collection":"","collectiondesc":"","poemindex":81},{"author":"杜甫","charstyle":"近體詩","content":"白帝城中雲出門，白帝城下雨飜盆。\n髙江急峽雷霆鬭，翠木蒼藤日月昏。\n戎馬不如歸馬逸，千家今有百家存。\n哀哀寡婦誅求盡，慟哭秋原何處村。\n","id":60397,"chapter":"卷三十二","chapternum":32,"title":"白帝","titledesc":"","collection":"","collectiondesc":"","poemindex":82},{"author":"杜甫","charstyle":"近體詩","content":"城尖徑昃旌斾愁，獨立縹緲之飛樓。\n峽坼雲霾龍虎卧，江清日抱黿鼉遊。\n扶桑西枝封斷石，弱水東影隨長流。\n杖藜歎世者誰子，泣血迸空迴白頭。\n","id":60398,"chapter":"卷三十二","chapternum":32,"title":"白帝城最髙樓","titledesc":"","collection":"","collectiondesc":"","poemindex":83},{"author":"杜甫","charstyle":"近體詩","content":"玉露凋傷楓樹林，巫山巫峽氣蕭森。\n江間波浪兼天湧，塞上風雲接地隂。\n叢菊兩開他日淚，孤舟一繫故園心。\n寒衣處處催刀尺，白帝城髙急暮砧〈箋曰招魂曰湛湛江水兮上有楓極目千里兮傷春心宋玉以楓樹之茂盛傷心此以楓樹之凋傷起興也又曰江間洶湧則上接風雲塞上隂森則下連波浪此所謂悲壯也叢菊兩開儲别淚於他日孤舟一繫僦歸心於故園此所謂悽𦂳也秋夜客舍詩云南菊再逢人卧病公在夔府兩見菊花故有兩開之句舊箋指樊川故里之菊非也几日詩云繫舟身萬里孤舟一繫即已辦故園之心矣所謂逺望當歸也以節則杪秋以地則髙城以時則薄暮刀尺苦寒急砧促别末句標舉興㑹略有五重所謂嵯峨蕭瑟真不可言公孫白帝城亦英雄割據之地此地聞砧尤為悽斷上白帝城詩云老去聞悲角意亦如此〉。\n","id":60399,"chapter":"卷三十二","chapternum":32,"title":"秋興八首","titledesc":"〈箋曰此詩舊箋未悉影略其篇章次第鈎鎖開闔今要而言之玉露凋傷一章秋興之發端也江間塞上狀其悲壯叢菊孤舟冩其悽𦂳末二句結上生下故即夔府孤城次之絶塞髙城杪秋薄暮俄看落日俄見南斗爐烟熸而哀猿號急杵斷而悲笳發蘿月蘆花凄清滿眼蕭辰遙夜攅簇一時請看二字𦂳映毎依南斗即連上城髙暮砧當句呼應耳夜夜如此朝朝亦然日日如此信宿亦然心抱南斗京華之思身與漁人燕子為侣逺則匡衡劉向之不如近則同學輕肥之相笑第三章正申秋興名篇之意古人所謂文之心也然每依南斗望京華一句是三章中吃𦂳齧節蕭條嵗晚身事如此長安棋局世事如此企望京華平居寂寞故曰百年世事不勝悲也次下乃重章以申之蓬萊宫闕一章思全盛日之長安也瞿唐峽口一章思陷沒後之長安也昆明池水一章思自古帝王之長安也昆明御宿一章思承平昔逰之長安也由瞿唐鳥道之區指曲江禁近之地兵塵秋氣萬里連延首章即云塞上風雲接地隂也唐時逰幸莫盛於曲江故悲陷沒則先舉曲江漢朝形勝莫壯於昆明故追隆古則特舉昆明曰漢時曰武帝正尅指自古帝王也此章葢感嘆遺蹟企想其妍麗而自傷逺不得見乃叠申曲江末句文勢了然今以為槩指喪亂則迂矣天寶之禍干戈滿地營壘俱在國西及郭令收西京陳於香積寺北澧水之東皆漢上林苑地在昆明御宿之間然城南故地風景無恙故曰自逶迤也碧梧紅豆秋色依然拾翠同舟春逰如昨追綵筆於壯盛感星象於至尊豈非神逰化人夢迴帝所低垂吟望至是而秋興之能事畢矣此詩一事叠為八章章雖有八重重鈎攝餘義更有無量樓閣門在於分章下詳之〉","collection":"","collectiondesc":"","poemindex":84},{"author":"杜甫","charstyle":"近體詩","content":"夔府孤城落日斜，每依南斗望京華。\n聴猿實下三聲淚，奉使虛隨八月查。\n畫省香爐違伏枕，山樓粉堞隠悲笳。\n請看石上藤蘿月，已映洲前蘆荻花〈箋曰孤城落日悵望京華曰每依南斗蓋無夕而不然也石上之月已映藤蘿又是依斗望京之候矣請看二字𦂳映每字無限凄斷見於言外如云又過却一日矣不知何日得見京華也乂曰每依南斗望京華皎然所謂截斷衆流句也孤城碪斷日薄虞淵萬里孤臣翹首京國雖復八表昏黄絶塞慘澹唯此望闕寸心與南斗共芒色耳此句為八首之綱骨章重丈叠不出於此聴猿奉使伏枕悲笳遙夜憯悽莫可為喻然石上藤蘿之月已映洲前蘆荻之花矣莫遂謂長夜漫漫何時旦也細思請看二字更是不覺乍見訝而嘆之之詞作如是解此二字喚起有力此翁老不忘君千歲而下可以相泣也〉。\n","id":60400,"chapter":"卷三十二","chapternum":32,"title":"秋興八首","titledesc":"〈箋曰此詩舊箋未悉影略其篇章次第鈎鎖開闔今要而言之玉露凋傷一章秋興之發端也江間塞上狀其悲壯叢菊孤舟冩其悽𦂳末二句結上生下故即夔府孤城次之絶塞髙城杪秋薄暮俄看落日俄見南斗爐烟熸而哀猿號急杵斷而悲笳發蘿月蘆花凄清滿眼蕭辰遙夜攅簇一時請看二字𦂳映毎依南斗即連上城髙暮砧當句呼應耳夜夜如此朝朝亦然日日如此信宿亦然心抱南斗京華之思身與漁人燕子為侣逺則匡衡劉向之不如近則同學輕肥之相笑第三章正申秋興名篇之意古人所謂文之心也然每依南斗望京華一句是三章中吃𦂳齧節蕭條嵗晚身事如此長安棋局世事如此企望京華平居寂寞故曰百年世事不勝悲也次下乃重章以申之蓬萊宫闕一章思全盛日之長安也瞿唐峽口一章思陷沒後之長安也昆明池水一章思自古帝王之長安也昆明御宿一章思承平昔逰之長安也由瞿唐鳥道之區指曲江禁近之地兵塵秋氣萬里連延首章即云塞上風雲接地隂也唐時逰幸莫盛於曲江故悲陷沒則先舉曲江漢朝形勝莫壯於昆明故追隆古則特舉昆明曰漢時曰武帝正尅指自古帝王也此章葢感嘆遺蹟企想其妍麗而自傷逺不得見乃叠申曲江末句文勢了然今以為槩指喪亂則迂矣天寶之禍干戈滿地營壘俱在國西及郭令收西京陳於香積寺北澧水之東皆漢上林苑地在昆明御宿之間然城南故地風景無恙故曰自逶迤也碧梧紅豆秋色依然拾翠同舟春逰如昨追綵筆於壯盛感星象於至尊豈非神逰化人夢迴帝所低垂吟望至是而秋興之能事畢矣此詩一事叠為八章章雖有八重重鈎攝餘義更有無量樓閣門在於分章下詳之〉","collection":"","collectiondesc":"","poemindex":85},{"author":"杜甫","charstyle":"近體詩","content":"千家山郭靜朝暉，日日江樓坐翠微。\n信宿漁人還汎汎，清秋燕子故飛飛。\n匡衡抗疏功名薄，劉向傳經心事違。\n同學少年多不賤，五陵衣馬自輕肥〈箋曰漁人燕子即所見以自傷也亦以自況也公抗疏不減匡衡而近侍移官一斥不復故曰功名薄若劉向雖數奏封事不用而猶居近侍典校五經公則白頭幕府深愧平生故曰心事違也七歌云長安卿相多少年所謂同學者盖長安卿相也曰少年曰輕肥公之目當時卿相如此又曰山郭千家朝暉冷靜冩出夔府孤城也信宿漁人不但自況以其延縁荻葦擕家嘯歌羇棲之客殆有弗如還汎汎者亦羡之之詞也九辯曰燕翩翩其辭歸兮蟬寂寞而無聲以燕遇秋寒迴翔而畏懼也故以清秋目之燕燕于飛詩人取喻送别已則繫舟伏枕而燕乃下上辭歸飛翔促數攪余心焉曰故飛飛者惱亂之辭亦觸忤也抗疏之功名既薄傳經之心事又違旋觀同學少年五陵衣馬亦漁人燕子之儔侣耳故以自輕肥薄之下一自字與還汎汎故飛飛翻倒相應杜陵有布衣老大心轉拙於長安卿相何有哉〉。\n","id":60401,"chapter":"卷三十二","chapternum":32,"title":"秋興八首","titledesc":"〈箋曰此詩舊箋未悉影略其篇章次第鈎鎖開闔今要而言之玉露凋傷一章秋興之發端也江間塞上狀其悲壯叢菊孤舟冩其悽𦂳末二句結上生下故即夔府孤城次之絶塞髙城杪秋薄暮俄看落日俄見南斗爐烟熸而哀猿號急杵斷而悲笳發蘿月蘆花凄清滿眼蕭辰遙夜攅簇一時請看二字𦂳映毎依南斗即連上城髙暮砧當句呼應耳夜夜如此朝朝亦然日日如此信宿亦然心抱南斗京華之思身與漁人燕子為侣逺則匡衡劉向之不如近則同學輕肥之相笑第三章正申秋興名篇之意古人所謂文之心也然每依南斗望京華一句是三章中吃𦂳齧節蕭條嵗晚身事如此長安棋局世事如此企望京華平居寂寞故曰百年世事不勝悲也次下乃重章以申之蓬萊宫闕一章思全盛日之長安也瞿唐峽口一章思陷沒後之長安也昆明池水一章思自古帝王之長安也昆明御宿一章思承平昔逰之長安也由瞿唐鳥道之區指曲江禁近之地兵塵秋氣萬里連延首章即云塞上風雲接地隂也唐時逰幸莫盛於曲江故悲陷沒則先舉曲江漢朝形勝莫壯於昆明故追隆古則特舉昆明曰漢時曰武帝正尅指自古帝王也此章葢感嘆遺蹟企想其妍麗而自傷逺不得見乃叠申曲江末句文勢了然今以為槩指喪亂則迂矣天寶之禍干戈滿地營壘俱在國西及郭令收西京陳於香積寺北澧水之東皆漢上林苑地在昆明御宿之間然城南故地風景無恙故曰自逶迤也碧梧紅豆秋色依然拾翠同舟春逰如昨追綵筆於壯盛感星象於至尊豈非神逰化人夢迴帝所低垂吟望至是而秋興之能事畢矣此詩一事叠為八章章雖有八重重鈎攝餘義更有無量樓閣門在於分章下詳之〉","collection":"","collectiondesc":"","poemindex":86},{"author":"杜甫","charstyle":"近體詩","content":"聞道長安似奕棋，百年世事不勝悲。\n王侯第宅皆新主，文武衣冠異昔時。\n直北闗山金鼓振，征西車馬羽書遲。\n魚龍寂寞秋江冷，故國平居有所思〈箋曰長安似奕棋言謀國者如奕棋之無定算故貽禍於百年之後而不勝其悲也百年世事用辛有之言王侯第宅指誤國之人如林甫國忠軰也明皇寵任蕃將而肅宗信向中官俾居朝右文武衣冠皆異於昔時也所謂百年世事者如此又曰肅宗收京已後委任中官中外多故公不以移官僻逺憗置君國之憂故有聞道長安之章每依南斗望京華情見於此白帝城髙目以故國兼天波浪嘆彼魚龍曰平居有所思殆欲以滄江遺老奮䄂屈指覆定百年舉棋之局非徒悲傷晼晚如昔人願得入帝城而己〉。\n","id":60402,"chapter":"卷三十二","chapternum":32,"title":"秋興八首","titledesc":"〈箋曰此詩舊箋未悉影略其篇章次第鈎鎖開闔今要而言之玉露凋傷一章秋興之發端也江間塞上狀其悲壯叢菊孤舟冩其悽𦂳末二句結上生下故即夔府孤城次之絶塞髙城杪秋薄暮俄看落日俄見南斗爐烟熸而哀猿號急杵斷而悲笳發蘿月蘆花凄清滿眼蕭辰遙夜攅簇一時請看二字𦂳映毎依南斗即連上城髙暮砧當句呼應耳夜夜如此朝朝亦然日日如此信宿亦然心抱南斗京華之思身與漁人燕子為侣逺則匡衡劉向之不如近則同學輕肥之相笑第三章正申秋興名篇之意古人所謂文之心也然每依南斗望京華一句是三章中吃𦂳齧節蕭條嵗晚身事如此長安棋局世事如此企望京華平居寂寞故曰百年世事不勝悲也次下乃重章以申之蓬萊宫闕一章思全盛日之長安也瞿唐峽口一章思陷沒後之長安也昆明池水一章思自古帝王之長安也昆明御宿一章思承平昔逰之長安也由瞿唐鳥道之區指曲江禁近之地兵塵秋氣萬里連延首章即云塞上風雲接地隂也唐時逰幸莫盛於曲江故悲陷沒則先舉曲江漢朝形勝莫壯於昆明故追隆古則特舉昆明曰漢時曰武帝正尅指自古帝王也此章葢感嘆遺蹟企想其妍麗而自傷逺不得見乃叠申曲江末句文勢了然今以為槩指喪亂則迂矣天寶之禍干戈滿地營壘俱在國西及郭令收西京陳於香積寺北澧水之東皆漢上林苑地在昆明御宿之間然城南故地風景無恙故曰自逶迤也碧梧紅豆秋色依然拾翠同舟春逰如昨追綵筆於壯盛感星象於至尊豈非神逰化人夢迴帝所低垂吟望至是而秋興之能事畢矣此詩一事叠為八章章雖有八重重鈎攝餘義更有無量樓閣門在於分章下詳之〉","collection":"","collectiondesc":"","poemindex":87},{"author":"杜甫","charstyle":"近體詩","content":"蓬萊宫闕對南山，承露金莖霄漢間。\n西望瑤池降王母，東來紫氣滿函闗。\n雲移雉尾開宫扇，日繞龍鱗識聖顔。\n一卧滄江驚嵗晚，幾回青鎖㸃朝班〈箋曰公詩云憶獻三賦蓬萊宫此記其事也王母函闗記天寶承平盛事而失政亦略見矣雲移二句記朝儀之盛曰識聖顔者公以布衣朝見所謂往時文彩動人主也落句方及拾遺移官之事又曰此詩乃追思長安全盛叙述宫闕崇麗朝省尊嚴而感傷則見於未句葢自靈武迴鑾放逐蜀郡舊臣自此中官竊柄開元天寶之盛事不可復見而公坐此移官滄江嵗晚能無三嘆於今昔乎幾回青鎖追數其近侍奉引時日無幾也嗟乎西望瑤池以下開寶之長安也王侯第宅以下肅宗之長安也徘徊感歎亦所謂重章而共述也〉。\n","id":60403,"chapter":"卷三十二","chapternum":32,"title":"秋興八首","titledesc":"〈箋曰此詩舊箋未悉影略其篇章次第鈎鎖開闔今要而言之玉露凋傷一章秋興之發端也江間塞上狀其悲壯叢菊孤舟冩其悽𦂳末二句結上生下故即夔府孤城次之絶塞髙城杪秋薄暮俄看落日俄見南斗爐烟熸而哀猿號急杵斷而悲笳發蘿月蘆花凄清滿眼蕭辰遙夜攅簇一時請看二字𦂳映毎依南斗即連上城髙暮砧當句呼應耳夜夜如此朝朝亦然日日如此信宿亦然心抱南斗京華之思身與漁人燕子為侣逺則匡衡劉向之不如近則同學輕肥之相笑第三章正申秋興名篇之意古人所謂文之心也然每依南斗望京華一句是三章中吃𦂳齧節蕭條嵗晚身事如此長安棋局世事如此企望京華平居寂寞故曰百年世事不勝悲也次下乃重章以申之蓬萊宫闕一章思全盛日之長安也瞿唐峽口一章思陷沒後之長安也昆明池水一章思自古帝王之長安也昆明御宿一章思承平昔逰之長安也由瞿唐鳥道之區指曲江禁近之地兵塵秋氣萬里連延首章即云塞上風雲接地隂也唐時逰幸莫盛於曲江故悲陷沒則先舉曲江漢朝形勝莫壯於昆明故追隆古則特舉昆明曰漢時曰武帝正尅指自古帝王也此章葢感嘆遺蹟企想其妍麗而自傷逺不得見乃叠申曲江末句文勢了然今以為槩指喪亂則迂矣天寶之禍干戈滿地營壘俱在國西及郭令收西京陳於香積寺北澧水之東皆漢上林苑地在昆明御宿之間然城南故地風景無恙故曰自逶迤也碧梧紅豆秋色依然拾翠同舟春逰如昨追綵筆於壯盛感星象於至尊豈非神逰化人夢迴帝所低垂吟望至是而秋興之能事畢矣此詩一事叠為八章章雖有八重重鈎攝餘義更有無量樓閣門在於分章下詳之〉","collection":"","collectiondesc":"","poemindex":88},{"author":"杜甫","charstyle":"近體詩","content":"瞿唐峽口曲江頭，萬里風煙接素秋。\n花蕚夾城通御氣，芙蓉小苑入邉愁。\n朱簾繡柱圍黄鶴，錦纜牙檣起白鷗。\n迴首可憐歌舞地，秦中自古帝王州〈箋曰此記長安失陷之事也明皇自秦幸蜀故有瞿唐曲江萬里風煙之感盖明皇幸蜀正八月也入邊愁并指吐蕃陷長安也歌舞樂遊之地一切殘毁則宗廟宫闕不言而可知矣又曰開元中廣花蕚樓築夾城複道自南内徑逹曲江芙蓉園亂後崩隤游幸絶跡故曰通御氣也禄山反報至上欲遷幸登興慶宫花蕚樓置酒四顧悽愴此所謂入邊愁也舊箋謂幷指吐蕃陷長安非也珠簾繡柱指陸地帟幕之妍華錦纜牙檣指水嬉櫂枻之炫燿哀江頭云江頭宫殿鎖千門此則痛定而追思長安天府三成帝畿故曰周以龍興秦以虎視至有唐而燕㓂長驅落句之意以為樂㳺歌舞之地逸豫不戒馴至風煙灰燼王仲宣七哀云南登灞陵岸回首望長安迴首之言良可深省〉。\n","id":60404,"chapter":"卷三十二","chapternum":32,"title":"秋興八首","titledesc":"〈箋曰此詩舊箋未悉影略其篇章次第鈎鎖開闔今要而言之玉露凋傷一章秋興之發端也江間塞上狀其悲壯叢菊孤舟冩其悽𦂳末二句結上生下故即夔府孤城次之絶塞髙城杪秋薄暮俄看落日俄見南斗爐烟熸而哀猿號急杵斷而悲笳發蘿月蘆花凄清滿眼蕭辰遙夜攅簇一時請看二字𦂳映毎依南斗即連上城髙暮砧當句呼應耳夜夜如此朝朝亦然日日如此信宿亦然心抱南斗京華之思身與漁人燕子為侣逺則匡衡劉向之不如近則同學輕肥之相笑第三章正申秋興名篇之意古人所謂文之心也然每依南斗望京華一句是三章中吃𦂳齧節蕭條嵗晚身事如此長安棋局世事如此企望京華平居寂寞故曰百年世事不勝悲也次下乃重章以申之蓬萊宫闕一章思全盛日之長安也瞿唐峽口一章思陷沒後之長安也昆明池水一章思自古帝王之長安也昆明御宿一章思承平昔逰之長安也由瞿唐鳥道之區指曲江禁近之地兵塵秋氣萬里連延首章即云塞上風雲接地隂也唐時逰幸莫盛於曲江故悲陷沒則先舉曲江漢朝形勝莫壯於昆明故追隆古則特舉昆明曰漢時曰武帝正尅指自古帝王也此章葢感嘆遺蹟企想其妍麗而自傷逺不得見乃叠申曲江末句文勢了然今以為槩指喪亂則迂矣天寶之禍干戈滿地營壘俱在國西及郭令收西京陳於香積寺北澧水之東皆漢上林苑地在昆明御宿之間然城南故地風景無恙故曰自逶迤也碧梧紅豆秋色依然拾翠同舟春逰如昨追綵筆於壯盛感星象於至尊豈非神逰化人夢迴帝所低垂吟望至是而秋興之能事畢矣此詩一事叠為八章章雖有八重重鈎攝餘義更有無量樓閣門在於分章下詳之〉","collection":"","collectiondesc":"","poemindex":89},{"author":"杜甫","charstyle":"近體詩","content":"昆明池水漢時功，武帝旌旗在眼中。\n織女機絲虚月夜，石鯨鱗甲動秋風。\n波漂菰米沉雲黒，露冷蓮房墜粉紅。\n闗塞極天唯鳥道，江湖滿地一漁翁〈箋曰此借武帝以喻明皇也兵車行云武王開邊意未已韋應物詩云少事武皇帝唐人皆然又曰今人論唐七言長句推老杜昆明池水為冠實不解此詩所以佳楊用修曰觀西京雜記三輔黄圖所載則知盛世殷富之景觀織女機絲四句則知兵火凋殘之狀此亦强作解事耳叙昆明之勝者莫如孟堅平子一則曰集乎豫章之館臨乎昆明之池左牽牛而右織女若雲漢之無涯一則曰豫章珍館掲焉中峙牽牛立其左織女處其右日月於是乎出入象扶桑與濛汜此用修所誇盛世之文也班張以漢人叙漢事鋪陳名勝故有雲漢日月之言公以唐人叙漢事摩娑陳迹故有機絲夜月之詞此立言之體也何謂彼頌繁華而此傷喪亂乎菰米蓮房補班張鋪叙所未見沉雲墜粉描畵素秋景物居然金碧粉本昆池水黒故賦言黒水元阯菰米沉沉象池水之黒極言其繁殖也用修言兵火殘破菰米漂沈不收不已倍乎舊箋謂借漢武以喻明皇指武皇開邉為證明皇雖興兵南詔未嘗如武帝穿昆明以習戰安得有旌旗在眼之語兵車行前後出塞諷諌窮兵者多矣安用於此中致譏豈主文譎諌之義乎今謂昆明一章𦂳承上章秦中自古帝王州一句而申言之時則曰漢時帝則曰武帝織女石鯨蓮房菰米金隄靈沼之遺蹟與戈船樓櫓並在眼中而自傷其僻逺而不得見也於上章末句尅指其來脈則此中叙致襵叠環鎖了然分明如是而曰七言長句果以此詩為首知此老亦為㸃頭矣末二句正寫所思之況闗塞極天豈非風烟萬里滿地一漁翁即信宿泛泛之漁人耳上下俛仰亦在眼中謂公自指一漁翁則陋〉。\n","id":60405,"chapter":"卷三十二","chapternum":32,"title":"秋興八首","titledesc":"〈箋曰此詩舊箋未悉影略其篇章次第鈎鎖開闔今要而言之玉露凋傷一章秋興之發端也江間塞上狀其悲壯叢菊孤舟冩其悽𦂳末二句結上生下故即夔府孤城次之絶塞髙城杪秋薄暮俄看落日俄見南斗爐烟熸而哀猿號急杵斷而悲笳發蘿月蘆花凄清滿眼蕭辰遙夜攅簇一時請看二字𦂳映毎依南斗即連上城髙暮砧當句呼應耳夜夜如此朝朝亦然日日如此信宿亦然心抱南斗京華之思身與漁人燕子為侣逺則匡衡劉向之不如近則同學輕肥之相笑第三章正申秋興名篇之意古人所謂文之心也然每依南斗望京華一句是三章中吃𦂳齧節蕭條嵗晚身事如此長安棋局世事如此企望京華平居寂寞故曰百年世事不勝悲也次下乃重章以申之蓬萊宫闕一章思全盛日之長安也瞿唐峽口一章思陷沒後之長安也昆明池水一章思自古帝王之長安也昆明御宿一章思承平昔逰之長安也由瞿唐鳥道之區指曲江禁近之地兵塵秋氣萬里連延首章即云塞上風雲接地隂也唐時逰幸莫盛於曲江故悲陷沒則先舉曲江漢朝形勝莫壯於昆明故追隆古則特舉昆明曰漢時曰武帝正尅指自古帝王也此章葢感嘆遺蹟企想其妍麗而自傷逺不得見乃叠申曲江末句文勢了然今以為槩指喪亂則迂矣天寶之禍干戈滿地營壘俱在國西及郭令收西京陳於香積寺北澧水之東皆漢上林苑地在昆明御宿之間然城南故地風景無恙故曰自逶迤也碧梧紅豆秋色依然拾翠同舟春逰如昨追綵筆於壯盛感星象於至尊豈非神逰化人夢迴帝所低垂吟望至是而秋興之能事畢矣此詩一事叠為八章章雖有八重重鈎攝餘義更有無量樓閣門在於分章下詳之〉","collection":"","collectiondesc":"","poemindex":90},{"author":"杜甫","charstyle":"近體詩","content":"昆吾御宿自逶迤，紫閣峰隂入渼陂。\n香稻啄餘鸚鵡粒，碧梧棲老鳳凰枝。\n佳人拾翠春相問，仙侣同舟晚更移。\n彩筆昔逰干氣象，白頭吟望苦低垂〈箋曰此記逰宴渼陂之事也仙侣同舟指岑參兄弟也公詩云氣衝星象表詩感帝王尊所謂綵筆昔逰干氣象也公與岑參輩宴逰在天寶獻賦之後窮老追思故有白頭吟望之嘆焉又曰箋以為思昔逰之長安是矣今更指昔逰之地謂亦連躡上章而來蓋武帝建元中微行數出廣開上林東南至宜春鼎湖昆吾御宿北繞黄山周袤數百里元狩三年始穿昆明池以象滇河今詩昆吾御宿二句正指武帝所開城南故地言自逶迤者躡昆明池水言之謂不獨穿鑿昆明為武帝之功凡上林黄山之間更衣禁禦建置歴然亦皆如昆明旗幟常在眼中也秦州自古帝王一句亦總結於此蓋事訖而重申亦章重而事別矣〉。\n","id":60406,"chapter":"卷三十二","chapternum":32,"title":"秋興八首","titledesc":"〈箋曰此詩舊箋未悉影略其篇章次第鈎鎖開闔今要而言之玉露凋傷一章秋興之發端也江間塞上狀其悲壯叢菊孤舟冩其悽𦂳末二句結上生下故即夔府孤城次之絶塞髙城杪秋薄暮俄看落日俄見南斗爐烟熸而哀猿號急杵斷而悲笳發蘿月蘆花凄清滿眼蕭辰遙夜攅簇一時請看二字𦂳映毎依南斗即連上城髙暮砧當句呼應耳夜夜如此朝朝亦然日日如此信宿亦然心抱南斗京華之思身與漁人燕子為侣逺則匡衡劉向之不如近則同學輕肥之相笑第三章正申秋興名篇之意古人所謂文之心也然每依南斗望京華一句是三章中吃𦂳齧節蕭條嵗晚身事如此長安棋局世事如此企望京華平居寂寞故曰百年世事不勝悲也次下乃重章以申之蓬萊宫闕一章思全盛日之長安也瞿唐峽口一章思陷沒後之長安也昆明池水一章思自古帝王之長安也昆明御宿一章思承平昔逰之長安也由瞿唐鳥道之區指曲江禁近之地兵塵秋氣萬里連延首章即云塞上風雲接地隂也唐時逰幸莫盛於曲江故悲陷沒則先舉曲江漢朝形勝莫壯於昆明故追隆古則特舉昆明曰漢時曰武帝正尅指自古帝王也此章葢感嘆遺蹟企想其妍麗而自傷逺不得見乃叠申曲江末句文勢了然今以為槩指喪亂則迂矣天寶之禍干戈滿地營壘俱在國西及郭令收西京陳於香積寺北澧水之東皆漢上林苑地在昆明御宿之間然城南故地風景無恙故曰自逶迤也碧梧紅豆秋色依然拾翠同舟春逰如昨追綵筆於壯盛感星象於至尊豈非神逰化人夢迴帝所低垂吟望至是而秋興之能事畢矣此詩一事叠為八章章雖有八重重鈎攝餘義更有無量樓閣門在於分章下詳之〉","collection":"","collectiondesc":"","poemindex":91}]