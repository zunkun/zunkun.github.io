[{"author":"白居易","charstyle":"古體詩","id":62952,"chapter":"卷五十九","chapternum":59,"title":"寓意詩","titledesc":"","content":"豫樟生深山七年而後知挺高二百丈本末皆十圍天子建明堂此材獨中規匠人執斤墨米度將有期孟冬草木枯烈火燎山陂疾風吹猛焰從根燒到枝養材三十年方成棟梁姿一朝為灰燼柯葉無孑遺地雖生爾材天不與爾時不如糞土英猶有人掇之巳矣勿重陳重陳令人悲不悲焚燒苦但悲采用遲","collection":"","collectiondesc":"","poemindex":1},{"author":"白居易","charstyle":"古體詩","id":62953,"chapter":"卷五十九","chapternum":59,"title":"寓意詩","titledesc":"","content":"赫赫京内史炎炎中書郎昨傳徴拜日恩賜頗殊常貂冠水蒼玉紫綬黄金章佩服身未暖已聞竄遐荒親戚不得别吞聲泣路旁賓客亦已散門前雀羅張富貴來不乆倐如瓦溝霜權勢去尤速瞥若石火光不如守貧賤貧賤可乆長傳語宦遊子且來歸故鄉","collection":"","collectiondesc":"","poemindex":2},{"author":"白居易","charstyle":"古體詩","id":62954,"chapter":"卷五十九","chapternum":59,"title":"寓意詩","titledesc":"","content":"促織不成章提壺但聞聲嗟哉蟲與鳥無實有虚名與君定交日久要如弟兄何以示誠信白水指為盟雲雨一為别飛沉兩難并君為得風鵬我為失水鯨音信日已疎恩分日巳輕窮通尚如此何况死與生乃知擇交難須有知人明莫將山上松結託水上萍","collection":"","collectiondesc":"","poemindex":3},{"author":"白居易","charstyle":"古體詩","id":62955,"chapter":"卷五十九","chapternum":59,"title":"寓意詩","titledesc":"","content":"翩翩兩玄鳥本是同巢燕分飛來幾時秋夏炎凉變一宿蓬蓽廬一棲明光殿偶因銜泥處復得重相見彼矜杏梁貴此嗟茅棟賤眼看秋社至兩處俱難戀所托各暫時胡為相歎羨","collection":"","collectiondesc":"","poemindex":4},{"author":"白居易","charstyle":"古體詩","id":62956,"chapter":"卷五十九","chapternum":59,"title":"寓意詩","titledesc":"","content":"婆娑園中樹根株大合圍蠢爾樹間蟲形質一何㣲孰謂蟲之㣲蟲蠧巳無期孰謂樹之大花葉有衰時花衰夏未實葉病秋先萎樹心半為土觀者安得知借問蟲何在在身不在枝借問蟲何食食心不食皮豈無啄木鳥觜長將何為","collection":"","collectiondesc":"","poemindex":5},{"author":"白居易","charstyle":"古體詩","id":62957,"chapter":"卷五十九","chapternum":59,"title":"和思歸樂","titledesc":"","content":"山中不棲鳥夜半聲嚶嚶似道思歸樂行人掩泣聴皆疑此山路遷客多南征憂憤氣不散結化為精靈我謂此山鳥本不因人生人心自懷土想作思歸鳴孟嘗平居時娛耳琴泠泠雍門一言感未奏淚沾纓魏武銅雀妓日與歡樂并一旦西陵望欲歌先涕零峽猿亦何意隴水復何情為入愁人耳皆為腸斷聲請看元侍御亦宿此郵亭因聴思歸鳥神氣獨安寧問君何以然道勝心自平雖為南遷客如在長安城云得此道來何慮亦何營窮達有前定憂喜無交争所以事君日持憲立大庭雖有回天力撓之終不傾况始三十餘年少有直名心中志氣大眼前爵禄輕君恩若雨露君威若雷霆退不茍免難進不曲求榮在火辨玉性經霜識松貞展禽任三黜靈均長獨醒獲戾自東洛貶官向南荆再拜辭闕下長揖别公卿荆州又非遠驛路半月程漢水照天碧楚山挿雲青江陵橘似珠宜城酒如餳誰謂譴謫去未妨遊賞行人生百嵗内天地暫寓形太倉一稊米大海一浮萍身委逍遥篇心付頭陀經尚達死生觀寧為寵辱驚中懷茍有主外物安能縈任意思歸樂聲聲啼到明","collection":"和答詩十首〈并序選四首〉","collectiondesc":"五年春微之從東臺來不數日又左轉為江陵士曹掾詔下日會予下内直歸而微之巳即路邂逅相遇於街衢中自永壽寺南抵新昌里北得馬上話别語不過相勉保方寸外形骸而已因不暇及他是夕足下次於山北寺僕職役不得去命季弟送行且奉新詩一軸致於執事凡二十章率有比興滛文艶韻無一字焉意者欲足下在途諷讀且以遣日時消憂懣又有以張直氣而扶壯心也及足下到江陵寄在路所為詩十七章凡五六千言言有為章有㫖迨於宫律體裁皆得作者風發緘開卷且喜且怪僕思牛僧孺戒不能示他人唯與杓直拒非及樊宗師輩三四人時一吟讀心甚貴重然竊思之豈僕所奉者二十章遽能開足下聰明使之然也抑又不知足下是行也天將屈足下之道激足下之心使感時發憤而臻於此耶若兩不然者何立意措辭與足下前時詩如此之相遠也僕既羨足下詩又憐足下心盡欲引狂簡而和之屬直宿拘牽居無暇日故不即時如意旬月來多乞病假假中稍閒且摘卷中尤者繼成十章亦不下三千言其間所見同者固不能自異異者亦不能强同同者謂之和異者謂之答并别録和夢遊春詩一章各附於本篇之末餘未和者亦續致之頃者在科試間常與足下同筆硯每下筆時輙相顧共患其意太切而理太周故理太周則辭繁意太切則言激然與足下為文所長在於此所病亦在於此足下來叙果有詞犯文繁之説今僕所和者猶前病也待與足下相見日各引所作稍刪其繁而晦其義焉餘具書白","poemindex":6},{"author":"白居易","charstyle":"古體詩","id":62958,"chapter":"卷五十九","chapternum":59,"title":"和陽城驛","titledesc":"","content":"商山陽城驛中有歎者誰云是元監察江陵謫去時忽見此驛名良久涕欲垂何故陽道州名姓同於斯憐君一寸心寵辱誓不移疾惡若巷伯好賢如緇衣沉吟不能去意者欲改為改為避賢驛大署於門楣荆人愛羊祜户曹改為祠一字不忍道况兼姓呼之因題八百言言直文甚竒詩成寄與我鏗若金和絲上言陽公行友悌無等夷骨肉同衾裯至死不相離次言陽公迹夏邑始棲遲鄉人化其風少長皆孝慈次言陽公道終日對酒巵兄弟笑相顧醉貌紅怡怡次言陽公節謇謇居諌司誓心除國蠧决死犯天威終言陽公命左遷天一涯道州炎瘴地身不得生歸一一皆實録事事無孑遺凡是為善者聞之惻然悲道州既巳矣徃者不可追何世無其人來者亦可思願以君子文告彼大樂師附於雅歌末奏之白玉墀天子聞此章教化如法施直諌從如流佞臣惡如疵宰相聞此章政柄端正持進賢不知倦去邪勿復疑憲臣聞此章不敢懷依違諌官聞此章不忍縱詭隨然後告史氏舊史有前規若作陽公傳欲令後世知不勞叙世家不用費文辭但使國史上全録元稹詩","collection":"和答詩十首〈并序選四首〉","collectiondesc":"五年春微之從東臺來不數日又左轉為江陵士曹掾詔下日會予下内直歸而微之巳即路邂逅相遇於街衢中自永壽寺南抵新昌里北得馬上話别語不過相勉保方寸外形骸而已因不暇及他是夕足下次於山北寺僕職役不得去命季弟送行且奉新詩一軸致於執事凡二十章率有比興滛文艶韻無一字焉意者欲足下在途諷讀且以遣日時消憂懣又有以張直氣而扶壯心也及足下到江陵寄在路所為詩十七章凡五六千言言有為章有㫖迨於宫律體裁皆得作者風發緘開卷且喜且怪僕思牛僧孺戒不能示他人唯與杓直拒非及樊宗師輩三四人時一吟讀心甚貴重然竊思之豈僕所奉者二十章遽能開足下聰明使之然也抑又不知足下是行也天將屈足下之道激足下之心使感時發憤而臻於此耶若兩不然者何立意措辭與足下前時詩如此之相遠也僕既羨足下詩又憐足下心盡欲引狂簡而和之屬直宿拘牽居無暇日故不即時如意旬月來多乞病假假中稍閒且摘卷中尤者繼成十章亦不下三千言其間所見同者固不能自異異者亦不能强同同者謂之和異者謂之答并别録和夢遊春詩一章各附於本篇之末餘未和者亦續致之頃者在科試間常與足下同筆硯每下筆時輙相顧共患其意太切而理太周故理太周則辭繁意太切則言激然與足下為文所長在於此所病亦在於此足下來叙果有詞犯文繁之説今僕所和者猶前病也待與足下相見日各引所作稍刪其繁而晦其義焉餘具書白","poemindex":7},{"author":"白居易","charstyle":"古體詩","id":62959,"chapter":"卷五十九","chapternum":59,"title":"答桐花","titledesc":"","content":"山木多蓊鬱兹桐獨亭亭葉重碧雲片花簇紫霞英是時三月天春暖山雨晴夜色向月淺闇香隨風輕行者多商賈居者悉黎民無人解賞愛有客獨屏營手攀花枝立足蹋花影行生憐不得所死欲揚其聲截為天子琴刻作古人形云待我成噐薦之於穆清誠是君子心恐非草木情胡為愛其華而反傷其生老龜被刳腸不如無神靈雄鷄自斷尾不願為犧牲况此好顔色花紫葉青青宜遂天地性忍加刀斧刑我思五丁力㧞入九重城當君正殿栽花葉生光晶上對月中桂下覆堦前蓂汎拂香爐煙隱映斧藻屏為君發清韻泠泠如叩瓊風來聲滿耳鄭衞不足聴受君封植力不獨吐芬馨助君行春令開花應晴明受君雨露恩不獨含芳榮戒君無戯言剪葉封弟兄受君歲月功不獨資生成為君長髙枝鳯凰上頭鳴一鳴君萬嵗壽如山不傾再鳴萬人泰泰階為之平如何有此用幽滯在巖坰嵗月不爾駐孤芳坐凋零請向桐枝上為余題姓名待余有勢力移爾獻丹庭","collection":"和答詩十首〈并序選四首〉","collectiondesc":"五年春微之從東臺來不數日又左轉為江陵士曹掾詔下日會予下内直歸而微之巳即路邂逅相遇於街衢中自永壽寺南抵新昌里北得馬上話别語不過相勉保方寸外形骸而已因不暇及他是夕足下次於山北寺僕職役不得去命季弟送行且奉新詩一軸致於執事凡二十章率有比興滛文艶韻無一字焉意者欲足下在途諷讀且以遣日時消憂懣又有以張直氣而扶壯心也及足下到江陵寄在路所為詩十七章凡五六千言言有為章有㫖迨於宫律體裁皆得作者風發緘開卷且喜且怪僕思牛僧孺戒不能示他人唯與杓直拒非及樊宗師輩三四人時一吟讀心甚貴重然竊思之豈僕所奉者二十章遽能開足下聰明使之然也抑又不知足下是行也天將屈足下之道激足下之心使感時發憤而臻於此耶若兩不然者何立意措辭與足下前時詩如此之相遠也僕既羨足下詩又憐足下心盡欲引狂簡而和之屬直宿拘牽居無暇日故不即時如意旬月來多乞病假假中稍閒且摘卷中尤者繼成十章亦不下三千言其間所見同者固不能自異異者亦不能强同同者謂之和異者謂之答并别録和夢遊春詩一章各附於本篇之末餘未和者亦續致之頃者在科試間常與足下同筆硯每下筆時輙相顧共患其意太切而理太周故理太周則辭繁意太切則言激然與足下為文所長在於此所病亦在於此足下來叙果有詞犯文繁之説今僕所和者猶前病也待與足下相見日各引所作稍刪其繁而晦其義焉餘具書白","poemindex":8},{"author":"白居易","charstyle":"古體詩","id":62960,"chapter":"卷五十九","chapternum":59,"title":"和大觜鳥","titledesc":"","content":"烏者種有二名同性不同觜小者慈孝觜大者貪庸觜大命又長生來十餘冬物老顔色變頭毛白茸茸飛來亭樹上初但驚兒童老巫生奸計與烏意潛通云是非凡鳥遥見起敬恭千嵗乃一出喜賀主人翁祥瑞來白日神靈占知風隂作北斗使能為人吉凶此鳥所止家家産日夜豐上以致壽考下可宜田農主人富家子身老心童蒙隨巫拜復祝婦姑亦相從殺鷄薦其肉敬若禋六宗烏喜張大觜飛接在虛空烏既飽羶腥巫亦饗甘濃烏巫互相利不復兩西東日日營巢窟稍稍近房櫳雖生八九子誰辨其雌雄羣雛又長成衆觜逞殘兇探巢吞燕卵入簇啄蠶蟲豈無乘秋隼羈絆委髙墉但食烏殘肉無施搏擊功亦有能言鸚翅碧觜距紅暫曾説烏罪囚閉在深籠青青窻前栁鬱鬱井上桐貪烏占棲息慈烏獨不容慈烏爾奚為來徃何憧憧曉去先晨鼓暮歸後昏鐘辛苦塵土間飛啄禾黍叢得食將母哺飢腸不自充主人憎慈烏命子削彈弓絃續會稽竹丸鑄荆山銅慈烏求母食飛下爾庭中數粒未入口一丸巳中胷仰天號一聲似欲訴蒼穹反哺日未足非是惜微躬誰能持此寃一為問化工胡然大觜烏竟得天年終","collection":"和答詩十首〈并序選四首〉","collectiondesc":"五年春微之從東臺來不數日又左轉為江陵士曹掾詔下日會予下内直歸而微之巳即路邂逅相遇於街衢中自永壽寺南抵新昌里北得馬上話别語不過相勉保方寸外形骸而已因不暇及他是夕足下次於山北寺僕職役不得去命季弟送行且奉新詩一軸致於執事凡二十章率有比興滛文艶韻無一字焉意者欲足下在途諷讀且以遣日時消憂懣又有以張直氣而扶壯心也及足下到江陵寄在路所為詩十七章凡五六千言言有為章有㫖迨於宫律體裁皆得作者風發緘開卷且喜且怪僕思牛僧孺戒不能示他人唯與杓直拒非及樊宗師輩三四人時一吟讀心甚貴重然竊思之豈僕所奉者二十章遽能開足下聰明使之然也抑又不知足下是行也天將屈足下之道激足下之心使感時發憤而臻於此耶若兩不然者何立意措辭與足下前時詩如此之相遠也僕既羨足下詩又憐足下心盡欲引狂簡而和之屬直宿拘牽居無暇日故不即時如意旬月來多乞病假假中稍閒且摘卷中尤者繼成十章亦不下三千言其間所見同者固不能自異異者亦不能强同同者謂之和異者謂之答并别録和夢遊春詩一章各附於本篇之末餘未和者亦續致之頃者在科試間常與足下同筆硯每下筆時輙相顧共患其意太切而理太周故理太周則辭繁意太切則言激然與足下為文所長在於此所病亦在於此足下來叙果有詞犯文繁之説今僕所和者猶前病也待與足下相見日各引所作稍刪其繁而晦其義焉餘具書白","poemindex":9},{"author":"白居易","charstyle":"古體詩","id":62961,"chapter":"卷五十九","chapternum":59,"title":"有木詩〈并序〉","titledesc":"余嘗讀漢書列傳見佞順媕娿圖身忘國如張禹輩者見惑上蠱下交亂君親如江充輩者見暴狠跋扈壅君樹黨如梁冀輩者見色仁行違先德後賊如王莽輩者又見外狀恢弘中無實用者又見附離權勢隨之覆亡者其初皆有動人之才足以惑衆媚主莫不合於始而敗於終也因引風人騷人之興賦有木八章不獨諷前人亦儆後代爾","content":"有木名弱栁結根近清池風煙借顔色雨露助華滋峩峩白雪毛嫋嫋青絲枝漸宻隂自庇轉髙梢四垂截枝扶為杖軟弱不自持折條用樊圃柔脆非其宜為樹信可翫論材何所施可惜金堤地栽之徒爾為","collection":"","collectiondesc":"","poemindex":10},{"author":"白居易","charstyle":"古體詩","id":62962,"chapter":"卷五十九","chapternum":59,"title":"有木詩〈并序〉","titledesc":"余嘗讀漢書列傳見佞順媕娿圖身忘國如張禹輩者見惑上蠱下交亂君親如江充輩者見暴狠跋扈壅君樹黨如梁冀輩者見色仁行違先德後賊如王莽輩者又見外狀恢弘中無實用者又見附離權勢隨之覆亡者其初皆有動人之才足以惑衆媚主莫不合於始而敗於終也因引風人騷人之興賦有木八章不獨諷前人亦儆後代爾","content":"有木名櫻桃得地早滋茂葉宻獨承日花繁偏受露迎風闇揺動引鳥自來去鳥啄子難成風來枝莫住低軟易攀翫佳人屢迴顧色求桃李饒心向松筠妬好是映牆花本非當軒樹所以姓蕭人曾為伐櫻賦","collection":"","collectiondesc":"","poemindex":11},{"author":"白居易","charstyle":"古體詩","id":62963,"chapter":"卷五十九","chapternum":59,"title":"有木詩〈并序〉","titledesc":"余嘗讀漢書列傳見佞順媕娿圖身忘國如張禹輩者見惑上蠱下交亂君親如江充輩者見暴狠跋扈壅君樹黨如梁冀輩者見色仁行違先德後賊如王莽輩者又見外狀恢弘中無實用者又見附離權勢隨之覆亡者其初皆有動人之才足以惑衆媚主莫不合於始而敗於終也因引風人騷人之興賦有木八章不獨諷前人亦儆後代爾","content":"有木秋不凋青青在江北謂為洞庭橘美人自移植上受顧盼恩下勤澆溉力實成乃是枳臭苦不堪食物有似是者眞偽何由識美人黙無言對之長歎息中含害物意外矯凌霜色仍向枝葉間潛生刺如棘","collection":"","collectiondesc":"","poemindex":12},{"author":"白居易","charstyle":"古體詩","id":62964,"chapter":"卷五十九","chapternum":59,"title":"有木詩〈并序〉","titledesc":"余嘗讀漢書列傳見佞順媕娿圖身忘國如張禹輩者見惑上蠱下交亂君親如江充輩者見暴狠跋扈壅君樹黨如梁冀輩者見色仁行違先德後賊如王莽輩者又見外狀恢弘中無實用者又見附離權勢隨之覆亡者其初皆有動人之才足以惑衆媚主莫不合於始而敗於終也因引風人騷人之興賦有木八章不獨諷前人亦儆後代爾","content":"有木名杜棃隂森覆丘壑心蠧已空朽根深尚盤薄媚狐言語巧夭鳥聲音惡慿此為巢穴徃來互棲託四傍五六本枝葉相交錯借問因何生秋風吹子落為長社壇下無人敢芟斵幾度野火來風迴燒不着","collection":"","collectiondesc":"","poemindex":13},{"author":"白居易","charstyle":"古體詩","id":62965,"chapter":"卷五十九","chapternum":59,"title":"有木詩〈并序〉","titledesc":"余嘗讀漢書列傳見佞順媕娿圖身忘國如張禹輩者見惑上蠱下交亂君親如江充輩者見暴狠跋扈壅君樹黨如梁冀輩者見色仁行違先德後賊如王莽輩者又見外狀恢弘中無實用者又見附離權勢隨之覆亡者其初皆有動人之才足以惑衆媚主莫不合於始而敗於終也因引風人騷人之興賦有木八章不獨諷前人亦儆後代爾","content":"有木香苒苒山頭生一蕟主人不知名移種近軒闥愛其有芳味因以調麯糵前後曾飲者十人無一活豈徒悔封植兼亦誤采掇試問識藥人始知名野葛年深巳滋蔓刀斧不可伐何時猛風來為我連枝拔","collection":"","collectiondesc":"","poemindex":14},{"author":"白居易","charstyle":"古體詩","id":62966,"chapter":"卷五十九","chapternum":59,"title":"有木詩〈并序〉","titledesc":"余嘗讀漢書列傳見佞順媕娿圖身忘國如張禹輩者見惑上蠱下交亂君親如江充輩者見暴狠跋扈壅君樹黨如梁冀輩者見色仁行違先德後賊如王莽輩者又見外狀恢弘中無實用者又見附離權勢隨之覆亡者其初皆有動人之才足以惑衆媚主莫不合於始而敗於終也因引風人騷人之興賦有木八章不獨諷前人亦儆後代爾","content":"有木名水檉遠望青童童根株非勁挺柯葉多蒙蘢彩翠色如栢鱗皴皮似松為同松栢類得列嘉樹中枝弱不勝雪勢髙常懼風雪壓低還舉風吹西復東柔芳甚楊栁早落先梧桐惟有一堪賞心中無蠧蟲","collection":"","collectiondesc":"","poemindex":15},{"author":"白居易","charstyle":"古體詩","id":62967,"chapter":"卷五十九","chapternum":59,"title":"有木詩〈并序〉","titledesc":"余嘗讀漢書列傳見佞順媕娿圖身忘國如張禹輩者見惑上蠱下交亂君親如江充輩者見暴狠跋扈壅君樹黨如梁冀輩者見色仁行違先德後賊如王莽輩者又見外狀恢弘中無實用者又見附離權勢隨之覆亡者其初皆有動人之才足以惑衆媚主莫不合於始而敗於終也因引風人騷人之興賦有木八章不獨諷前人亦儆後代爾","content":"有木名凌霄擢秀非孤標偶依一株樹遂抽百尺條託根附樹身開花寄樹梢自謂得其勢無因有動揺一旦樹摧倒獨立暫飄颻疾風從東起吹折不終朝朝為拂雲花暮為委地樵寄言立身者勿學柔弱苗","collection":"","collectiondesc":"","poemindex":16},{"author":"白居易","charstyle":"古體詩","id":62968,"chapter":"卷五十九","chapternum":59,"title":"有木詩〈并序〉","titledesc":"余嘗讀漢書列傳見佞順媕娿圖身忘國如張禹輩者見惑上蠱下交亂君親如江充輩者見暴狠跋扈壅君樹黨如梁冀輩者見色仁行違先德後賊如王莽輩者又見外狀恢弘中無實用者又見附離權勢隨之覆亡者其初皆有動人之才足以惑衆媚主莫不合於始而敗於終也因引風人騷人之興賦有木八章不獨諷前人亦儆後代爾","content":"有木名丹桂四時香馥馥花團夜雪明葉剪春雲緑風影清似水霜枝冷如玉獨占小山幽不容凡鳥宿匠人愛芳直裁截為厦屋榦細力未成用之君自速重任雖大過直心終不曲縱非梁棟材猶勝尋常木","collection":"","collectiondesc":"","poemindex":17},{"author":"白居易","charstyle":"古體詩","id":62969,"chapter":"卷五十九","chapternum":59,"title":"青塜","titledesc":"","content":"上有飢雁號下有枯蓬走茫茫邊雪裏一掬沙培塿傳是昭君墓埋閉蛾眉乆凝脂化為泥鉛黛復何有時有隂怨氣常生墳左右鬱鬱如苦霧不隨骨銷朽婦人無他才榮枯繫妍否何乃明妃命獨懸畫工手丹青一詿誤白黒相紛糺遂使君眼中西施作嫫母同儕傾寵幸異類為配偶禍福安可知美顔不如醜何言一時事可戒千年後特報後來姝不須倚眉首無辭挿荆釵嫁作貧家婦不見青塜上行人為澆酒","collection":"","collectiondesc":"","poemindex":18},{"author":"白居易","charstyle":"古體詩","id":62970,"chapter":"卷五十九","chapternum":59,"title":"常樂里閒居偶題十六韻兼寄劉十五公輿王十一起吕二炅吕四熲崔十八玄亮元九稹劉三十二敦質張十五仲元時為校書郎","titledesc":"","content":"帝都名利塲鷄鳴無安居獨有懶慢者日髙頭未梳工拙性不同進退迹遂殊幸逢太平代天子好文儒小才難大用典校在秘書三旬兩入省因得養頑疎茅屋四五間一馬二僕夫俸錢萬六千月給亦有餘既無衣食牽亦少人事拘遂使少年心日日常晏如勿言無知巳躁静各有徒蘭臺七八人出處與之俱旬時阻談笑旦夕望軒車誰能讎校閒解帶卧吾廬窻前有竹翫門外有酒沽何以待君子數竿對一壺","collection":"","collectiondesc":"","poemindex":19},{"author":"白居易","charstyle":"古體詩","id":62971,"chapter":"卷五十九","chapternum":59,"title":"答元八宗簡同遊曲江後明日見贈","titledesc":"","content":"長安千萬人出門各有營唯我與夫子信馬悠悠行行到曲江頭反照草樹明南山好顔色病客有心情水禽翻白羽風荷嫋翠莖何必滄浪去即此可濯纓時景不重來賞心難再并坐愁紅塵裏夕鼓鼕鼕聲歸來經一宿世慮稍復生頼聞瑶華唱再得塵襟清","collection":"","collectiondesc":"","poemindex":20},{"author":"白居易","charstyle":"古體詩","id":62972,"chapter":"卷五十九","chapternum":59,"title":"松聲〈修竹里張家宅南亭作〉","titledesc":"","content":"月好好獨坐雙松在前軒西南微風來潛入枝葉間蕭寥發為聲半夜明月前寒山颯颯雨秋琴泠泠絃一聞滌炎暑再聴破昏煩竟夕遂不寐心體俱翛然南陌車馬動西隣歌吹繁誰知兹簷下滿耳不為喧","collection":"","collectiondesc":"","poemindex":21},{"author":"白居易","charstyle":"古體詩","id":62973,"chapter":"卷五十九","chapternum":59,"title":"寄李十建","titledesc":"","content":"外事牽我形外物誘我情李君别來乆褊恡從中生憶昨訪君時立馬叩柴荆有時君未起稚子喜先迎連步笑出門衣翻冠或傾掃堦苔紋緑拂榻藤隂清家醖及春熟園葵乘露烹看山東亭坐待月南原行門静惟鳥語坊遠少鼓聲相對盡日言不及利與名分手來幾時明月三四盈别時殘花落及此新蟬鳴芳歲忽已晩離抱悵未平豈不思命駕吏職坐相縈前時君有期訪我來山城心賞久云阻言約無自輕相去幸非遠走馬一日程","collection":"","collectiondesc":"","poemindex":22},{"author":"白居易","charstyle":"古體詩","id":62974,"chapter":"卷五十九","chapternum":59,"title":"禁中曉卧因懷王起居","titledesc":"","content":"遲日禁漏盡悄悄暝鴉喧夜雨槐花落微涼卧北軒曙燈殘未滅風簾閒自翻每得一静境思與故人言","collection":"","collectiondesc":"","poemindex":23},{"author":"白居易","charstyle":"古體詩","id":62975,"chapter":"卷五十九","chapternum":59,"title":"禁中偶直夢遊仙遊寺","titledesc":"","content":"西軒草詔暇松竹深寂寂月出清風來忽是山中夕因成西南夢夢作遊仙客覺聞宫漏聲猶謂山泉滴","collection":"","collectiondesc":"","poemindex":24},{"author":"白居易","charstyle":"古體詩","id":62976,"chapter":"卷五十九","chapternum":59,"title":"秋山","titledesc":"","content":"久病曠心賞今朝一登山山秋雲物冷稱我清羸顔白石卧可枕青蘿行可攀意中如有得盡日不欲還人生無幾何如寄天地間心有千載憂身無一日閒何時解塵網此地來掩關","collection":"","collectiondesc":"","poemindex":25},{"author":"白居易","charstyle":"古體詩","id":62977,"chapter":"卷五十九","chapternum":59,"title":"效陶潛體詩〈并序〉","titledesc":"余退居渭上杜門不出時屬多雨無以自娛會家醖新熟雨中獨飲徃徃酣醉終日不醒懶放之心彌覺自得故得於此而有以忘於彼者因詠陶淵明詩適與意會遂傚其體成十六篇醉中狂言醒輙自哂然知我者亦無隱焉〈今録九篇〉","content":"翳翳踰月陰沉沉連日雨開簾望天色黄雲暗如土行潦毁我墉疾風壞我宇蓬莠生庭院泥塗失塲圃邨深絶賔客窻晦無儔侶盡日不下牀跳鼃時入户出門無所徃入室還獨處不以酒自娛塊然與誰語","collection":"","collectiondesc":"","poemindex":26},{"author":"白居易","charstyle":"古體詩","id":62978,"chapter":"卷五十九","chapternum":59,"title":"效陶潛體詩〈并序〉","titledesc":"余退居渭上杜門不出時屬多雨無以自娛會家醖新熟雨中獨飲徃徃酣醉終日不醒懶放之心彌覺自得故得於此而有以忘於彼者因詠陶淵明詩適與意會遂傚其體成十六篇醉中狂言醒輙自哂然知我者亦無隱焉〈今録九篇〉","content":"朝飲一杯酒冥心合元化兀然無所思日髙尚閒卧暮讀一卷書會意如嘉話欣然有所遇夜深猶獨坐又得琴上趣安絃有餘暇復得詩中狂下筆不能罷惟兹三四事特用度晝夜所以隂雨中經旬不出舍始悟獨住人心安時亦過","collection":"","collectiondesc":"","poemindex":27},{"author":"白居易","charstyle":"古體詩","id":62979,"chapter":"卷五十九","chapternum":59,"title":"效陶潛體詩〈并序〉","titledesc":"余退居渭上杜門不出時屬多雨無以自娛會家醖新熟雨中獨飲徃徃酣醉終日不醒懶放之心彌覺自得故得於此而有以忘於彼者因詠陶淵明詩適與意會遂傚其體成十六篇醉中狂言醒輙自哂然知我者亦無隱焉〈今録九篇〉","content":"東家采桑婦雨來苦愁悲簇蠶北堂前雨冷不成絲西家荷鋤叟雨來亦怨咨種豆南山下雨多落為箕而我獨何幸醖酒本無期及此多雨日正遇新熟時開瓶㵼樽中玉液黄金脂持翫巳可悦歡嘗有餘滋一酌發好容再酌開愁眉速進四五酌酣暢入四肢忽然遺我物誰復分是非是時連夕雨酩酊無所知人心苦顚倒反為憂者嗤","collection":"","collectiondesc":"","poemindex":28},{"author":"白居易","charstyle":"古體詩","id":62980,"chapter":"卷五十九","chapternum":59,"title":"效陶潛體詩〈并序〉","titledesc":"余退居渭上杜門不出時屬多雨無以自娛會家醖新熟雨中獨飲徃徃酣醉終日不醒懶放之心彌覺自得故得於此而有以忘於彼者因詠陶淵明詩適與意會遂傚其體成十六篇醉中狂言醒輙自哂然知我者亦無隱焉〈今録九篇〉","content":"天秋無片雲地静無纎塵團團新晴月林下生白輪憶昨隂霖天連連三四旬頼逢家醖熟不覺過朝昏私言雨霽後可以罷餘樽及對新月色不醉亦愁人牀頭殘酒榼欲盡味彌淳擕置南簷下舉酌自殷勤清光入盃杓白露生衣巾乃知隂與晴安可無此君我有樂府詩成來人未聞今宵醉有興狂詠驚四鄰獨賞猶復爾何況有交親","collection":"","collectiondesc":"","poemindex":29},{"author":"白居易","charstyle":"古體詩","id":62981,"chapter":"卷五十九","chapternum":59,"title":"效陶潛體詩〈并序〉","titledesc":"余退居渭上杜門不出時屬多雨無以自娛會家醖新熟雨中獨飲徃徃酣醉終日不醒懶放之心彌覺自得故得於此而有以忘於彼者因詠陶淵明詩適與意會遂傚其體成十六篇醉中狂言醒輙自哂然知我者亦無隱焉〈今録九篇〉","content":"中秋三五夜明月在前軒臨觴忽不飲憶我平生歡我有同心人邈邈崔與錢我有忘形友迢迢李與元或飛青雲上或落江湖間與我不相見于今三四年我無縮地術君非馭風仙安得明月下四人來晤言良夜信難得佳期杳無縁明月又不住漸下西南天豈無他時會惜此清景前","collection":"","collectiondesc":"","poemindex":30},{"author":"白居易","charstyle":"古體詩","id":62982,"chapter":"卷五十九","chapternum":59,"title":"效陶潛體詩〈并序〉","titledesc":"余退居渭上杜門不出時屬多雨無以自娛會家醖新熟雨中獨飲徃徃酣醉終日不醒懶放之心彌覺自得故得於此而有以忘於彼者因詠陶淵明詩適與意會遂傚其體成十六篇醉中狂言醒輙自哂然知我者亦無隱焉〈今録九篇〉","content":"家醖飲巳盡村中無酒沽坐愁今夜醒其奈秋懷何有客忽叩門言語一何佳云是南村叟挈榼來相過且喜樽不燥安問少與多重陽雖巳過籬菊有殘花歡來苦晝短不覺夕陽斜老人勿遽起且待新月華客去有餘趣竟夕獨酣歌","collection":"","collectiondesc":"","poemindex":31},{"author":"白居易","charstyle":"古體詩","id":62983,"chapter":"卷五十九","chapternum":59,"title":"效陶潛體詩〈并序〉","titledesc":"余退居渭上杜門不出時屬多雨無以自娛會家醖新熟雨中獨飲徃徃酣醉終日不醒懶放之心彌覺自得故得於此而有以忘於彼者因詠陶淵明詩適與意會遂傚其體成十六篇醉中狂言醒輙自哂然知我者亦無隱焉〈今録九篇〉","content":"原生衣百結顔子食一簞歡然樂其志有以忘飢寒今我何人哉德不比先賢衣食幸相屬胡為不自安況兹清渭曲居處安且閒榆栁百餘樹茅茨數十間寒負簷下日熱濯澗底泉日出猶未起日入已復眠西風滿村巷清涼八月天但有鷄犬聲不聞車馬喧時傾一樽酒坐望東南山稚姪初學步牽衣戯我前即此自可樂庻幾顔與原","collection":"","collectiondesc":"","poemindex":32},{"author":"白居易","charstyle":"古體詩","id":62984,"chapter":"卷五十九","chapternum":59,"title":"效陶潛體詩〈并序〉","titledesc":"余退居渭上杜門不出時屬多雨無以自娛會家醖新熟雨中獨飲徃徃酣醉終日不醒懶放之心彌覺自得故得於此而有以忘於彼者因詠陶淵明詩適與意會遂傚其體成十六篇醉中狂言醒輙自哂然知我者亦無隱焉〈今録九篇〉","content":"煙霞隔玄圃風波限瀛洲我豈不欲徃大海路阻修神仙但聞説靈藥不可求長生無得者舉世如蜉蝣逝者不重迴存者難久留踟蹰未死間何苦懷百憂念此忽内熱坐看成白頭舉杯還獨飲顧影自獻酬心與口相約未醉勿言休今朝不盡醉知有明朝否不見郭門外纍纍墳與丘明月愁殺人黄蒿風颼颼死者若有知悔不秉燭遊","collection":"","collectiondesc":"","poemindex":33},{"author":"白居易","charstyle":"古體詩","id":62985,"chapter":"卷五十九","chapternum":59,"title":"效陶潛體詩〈并序〉","titledesc":"余退居渭上杜門不出時屬多雨無以自娛會家醖新熟雨中獨飲徃徃酣醉終日不醒懶放之心彌覺自得故得於此而有以忘於彼者因詠陶淵明詩適與意會遂傚其體成十六篇醉中狂言醒輙自哂然知我者亦無隱焉〈今録九篇〉","content":"吾聞潯陽郡昔有陶徴君愛酒不愛名憂醒不憂貧嘗為彭澤令在官纔八旬愀然忽不樂掛印著公門口吟歸去來頭戴漉酒巾人吏留不得直入故山雲歸來五栁下還以酒養眞人間榮與利擺落如泥塵先生去巳久紙墨有遺文篇篇勸我飲此外無所云我從老大來竊慕其為人其他不可及且傚醉昏昏","collection":"","collectiondesc":"","poemindex":34},{"author":"白居易","charstyle":"古體詩","id":62986,"chapter":"卷五十九","chapternum":59,"title":"渭上偶鈎","titledesc":"","content":"渭水如鏡色中有鯉與魴偶持一竿竹懸釣在其傍微風吹釣絲嫋嫋十尺長身雖對魚坐心在無何鄉昔有白頭人亦釣此渭陽釣人不釣魚七十得文王況我垂釣意人魚亦兼忘無機兩不得但弄秋水光興盡釣亦罷歸來飲我觴","collection":"","collectiondesc":"","poemindex":35},{"author":"白居易","charstyle":"古體詩","id":62987,"chapter":"卷五十九","chapternum":59,"title":"春眠","titledesc":"","content":"新浴肢體暢獨寢神魄安況因夜深坐遂成日髙眠春被薄亦暖朝窻深更閒却忘人間事似得枕上仙至適無夢想大和難名言全勝彭澤醉欲敵曹溪禪何物呼我覺伯勞聲關關起來妻子笑生計春茫然","collection":"","collectiondesc":"","poemindex":36},{"author":"白居易","charstyle":"古體詩","id":62988,"chapter":"卷五十九","chapternum":59,"title":"晩春沽酒","titledesc":"","content":"百花落如雪兩鬢垂作絲春去有來日我老無少時人生待富貴為樂常苦遲不如貧賤日隨分開愁眉賣我所乘馬典我舊朝衣盡將沽酒飲酩酊步行歸名姓日隱晦形骸日變衰醉卧黄公肆人知我是誰","collection":"","collectiondesc":"","poemindex":37},{"author":"白居易","charstyle":"古體詩","id":62989,"chapter":"卷五十九","chapternum":59,"title":"秋遊原上","titledesc":"","content":"七月行已半早涼天氣清清晨起巾櫛徐步出柴荆露杖笻竹泠風襟越蕉輕閒㩦弟姪輩同上秋原行新棗未全赤晩𤓰有餘馨依依田家叟設此相逢迎自我到此邨徃來白髮生村中相識久老㓜皆有情留連向暮歸樹樹風蟬鳴是時新雨足禾黍夾道青見此令人飽何必待西成","collection":"","collectiondesc":"","poemindex":38},{"author":"白居易","charstyle":"古體詩","id":62990,"chapter":"卷五十九","chapternum":59,"title":"東園翫菊","titledesc":"","content":"少年昨巳去芳歲今又䦨如何寂寞意復此荒涼園園中獨立久日淡風露寒秋蔬盡蕪没好樹亦凋殘惟有數叢菊新開籬落間㩦觴聊就酌為爾一留連憶我少小日易為興所牽見酒無時節未飲心欣然近從年長來漸覺取樂難常恐更衰老强飲亦無歡顧謂爾菊花後時何獨鮮誠知不為我借爾暫開顔","collection":"","collectiondesc":"","poemindex":39},{"author":"白居易","charstyle":"古體詩","id":62991,"chapter":"卷五十九","chapternum":59,"title":"觀稼","titledesc":"","content":"世役不我牽身心常自若晚出看田畆閒行傍村落纍纍繞塲稼嘖嘖羣飛雀年豐豈獨人禽鳥聲亦樂田翁逢我喜黙起具杯杓歛手笑相延社酒有殘酌愧兹勤且敬藜杖為掩泊言動任天眞未覺農人惡停杯問生事夫種妻兒穫筋力苦疲勞衣食常單薄自慙禄仕者不曽營農作飽食無所勞何殊衞人鶴","collection":"","collectiondesc":"","poemindex":40},{"author":"白居易","charstyle":"古體詩","id":62992,"chapter":"卷五十九","chapternum":59,"title":"冬夜","titledesc":"","content":"家貧親愛散身病交遊罷眼前無一人獨掩村齋卧冷落燈火闇離披簾幕破䇿䇿窻户前又聞新雪下長年漸省睡夜半起端坐不學坐忘心寂寞安可過兀然身寄世浩然心委化如此來四年一千三百夜","collection":"","collectiondesc":"","poemindex":41},{"author":"白居易","charstyle":"古體詩","id":62993,"chapter":"卷五十九","chapternum":59,"title":"遊悟貞寺詩〈一百三十韻〉","titledesc":"","content":"元和九年秋八月月上弦我遊悟貞寺寺在王順山去山四五里先聞水潺湲自兹捨車馬始步藍溪灣手拄青竹杖足蹋白石灘漸怪耳目曠不聞人世喧山下望山上初疑不可攀誰知中有路盤折通巖巔一息幡竿下再休石龕邉龕閒長丈餘門户無扃關仰窺不見人石髮垂若鬟驚出白蝙蝠雙飛如雪翻回首寺門望青崖夾朱軒如擘山腹開置寺于其間入門無平地地窄虛空寛房廊與臺殿髙下隨峯巒巖㠋無撮土樹木多瘦堅根株抱石長屈曲蟲𧉮蟠松桂亂無行四時鬱芊芊枝梢嫋青翠韻若風中絃日月光不透綠隂相交延幽鳥時一聲聞之似寒蟬首憩賔位亭就坐未及安須臾開北户萬里明豁然拂檐虹霏微遶棟雲回旋赤日間白雨隂晴同一川野緑簇草樹眼界吞秦原渭水細不見漢陵小于拳却顧來時路縈紆映朱欄歴歴上山人一一遥可觀前對多寳塔風鐸鳴四端欒櫨與户牖恰恰金碧繁云昔伽葉佛此地坐湼槃至今鐵鉢在當底手迹穿西開玉像殿白佛森比肩抖擻塵埃衣禮拜氷雪顔疊霜為架裟貫電為華鬘逼觀疑鬼功其迹非雕鐫次登觀音堂未到聞栴檀上堦脫雙履歛足升瑶筵六楹排玉鏡四座敷金鈿黒夜自光明不待燈燭然衆寶互低昻碧佩珊瑚幡風來似天樂相觸聲珊珊白珠垂露凝赤珠滴血殷㸃綴佛髻上合為七寶冠雙瓶白琉璃色若秋水寒隔瓶見舍利圓轉如金丹玉笛何代物天人施祇園吹如秋鶴聲可以降靈仙是時秋方中三五月正圓寶堂豁三門金魄當其前月與寶相射晶光争鮮妍照人心骨冷竟夕不欲眠曉尋南塔路亂竹低嬋娟林幽不逢人寒蝶飛翾翾山果不識名離離夾道蕃足以療飢乏摘嘗味甘酸道南藍谷神紫傘白紙錢若歲有水旱詔使修蘋蘩以地清浄故獻奠無葷羶危石疊四五𡾋嵬歌且刓造物者何意堆在巖東偏冷骨無人跡苔㸃如花牋我來登上頭下臨不測淵目眩手足掉不敢低頭看風從石下生薄人而上摶衣服似羽翮開張欲飛騫𡾼𡾼三面峯峰尖刀劍攅悠悠白雲過决開露青天西北日落時夕暉紅團團千里翠屏外走下丹砂丸東南月上時夜氣青漫漫百丈碧潭底冩出黄金盤藍水色似藍日夜長潺潺周迴繞山轉下視如青環或鋪為慢流或激為奔湍泓澄最深處浮出蛟龍涎側身入其中懸磴猶險難捫蘿蹋樛木下逐飲澗猿雪迸起白鷺錦跳驚紅鱣歇定方盥潄濯去支體煩淺深皆洞徹可照腦與肝但愛清見底欲尋不知源東崖饒怪石積甃蒼琅玕温潤發于外其間韞璵璠卞和死巳久良玉多棄捐或時洩光彩夜雨星月連中頂最髙峰拄天青玉竿𪕍𪕌〈音冋令〉上不得豈我能扳援上有白蓮池紫葩覆清瀾聞名不可到處所非人寰又有一片石大如方尺甎挿在半壁上其下萬仞懸云有過去師坐得無生禪號為定心石長老世所傳却上謁仙祠蔓草生綿綿昔聞王氏子羽化升上玄其西曬藥臺猶對芝术田時復明月夜上聞黄鶴言迴尋畫龍堂二叟鬚髮斑想見聴法時歡喜禮印壇復歸泉窟下化作龍蜿蜒階前石孔在欲雨生白煙徃有冩經僧身靜心精專感彼雲外鴿羣飛千翩翩來添硯中水去吸巖下泉一日三徃復時節長不𠎝經成號聖僧弟子名揚難誦此蓮花偈數滿百億千身壞口不壞舌根如紅蓮顱骨今不見石函尚存焉粉壁有吳畫筆彩依舊鮮素屏有禇書墨色如新乾名境與異跡周覽無不殫一遊五晝夜欲返仍盤桓我本山中人誤為時網牽牽率使讀書推挽令傚官既登文字科又忝諌諍員倔直不合時無益同素餐以此自慙惕戚戚常寡歡無成心力盡未老形骸殘今來脫簪組始覺離憂患及為山水遊彌得縱疎頑野麋斷羈絆行走無拘攣池魚放入海一徃何時還身著居士衣手把南華篇終來此山住永謝區中縁我今四十餘從此終身閒若以七十期猶得三十年","collection":"","collectiondesc":"","poemindex":42},{"author":"白居易","charstyle":"古體詩","id":62994,"chapter":"卷五十九","chapternum":59,"title":"酬張十八訪宿見贈","titledesc":"","content":"昔我為近臣君常稀到門今我官職冷唯君來徃頻我受狷介性立為頑拙身平生雖寡合合即無緇磷況君秉髙義富貴視如雲五侯三相家眼冷不見君問其所與遊獨言韓舍人其次即及我我愧非其倫胡為謬相愛歲晩逾勤勤落然頺簷下一話夜達晨牀單食味薄亦不嫌我貧日髙上馬去相顧猶逡巡長安久無雨日赤風昏昏憐君將病眼為我犯埃塵逺從延康里來訪曲江濵所重君子道不獨愧相親","collection":"","collectiondesc":"","poemindex":43},{"author":"白居易","charstyle":"古體詩","id":62995,"chapter":"卷五十九","chapternum":59,"title":"朝歸書寄元八","titledesc":"","content":"進入閣前拜退就廊下飡歸來昭國里人卧馬歇鞍却睡至日午起坐心浩然況當好時節雨後清和天柿樹緑陰合王家庭院寛瓶中鄠縣酒墻上終南山獨眠仍獨坐開襟當風前禪僧與詩客次第來相看要語連夜語須眠終日眠除非奉朝謁此外無别牽年長身且健官貧心甚安幸無急病痛不至苦飢寒自此聊以適外縁不能干惟為静者信難為動者言臺中元侍御早晩作郎官未作郎官際無人相伴閒","collection":"","collectiondesc":"","poemindex":44},{"author":"白居易","charstyle":"古體詩","id":62996,"chapter":"卷五十九","chapternum":59,"title":"酬吳七見寄","titledesc":"","content":"曲江有病者尋常多掩關又聞馬死來不出身更閒聞有送書者自起出門看素緘署丹字中有瓊瑶篇口吟耳自聴當暑忽翛然似潄寒玉氷如聞商風絃首章歎時節末句思笑言懶慢不相訪隔街如隔山嘗聞陶潛語心逺地自偏君住安邑里左右車徒喧竹葉閉深院琴樽開小軒誰知市南地轉作壺中天君本上清人名在石堂間不知有何過謫作人間仙常恐嵗月滿飄然歸紫煙莫忘蜉蝣内進士有同年","collection":"","collectiondesc":"","poemindex":45},{"author":"白居易","charstyle":"古體詩","id":62997,"chapter":"卷五十九","chapternum":59,"title":"舟行江州路上作","titledesc":"","content":"帆影日漸髙閒眠猶未起起問鼓枻人巳行三十里船頭有行竈炊稻烹紅鯉飽食起婆娑盥潄秋江水平生滄浪意一旦來遊此何況不失家舟中載妻子","collection":"","collectiondesc":"","poemindex":46}]