[{"author":"李益","charstyle":"古體詩","id":10348,"chapter":"卷四十五","chapternum":45,"title":"游子吟","titledesc":"","content":"女羞夫壻薄客恥主人賤遭遇同衆流低徊愧相見君非青銅鏡何事空照面莫以衣上塵不謂心如練人生當榮盛待士勿言倦君看白日馳何異弦上箭","collection":"","collectiondesc":"","poemindex":1},{"author":"李益","charstyle":"古體詩","id":10349,"chapter":"卷四十五","chapternum":45,"title":"雜曲","titledesc":"","content":"妾本蠶家女不識貴門儀藁砧持玉斧交結五陵兒十日或一見九日在路岐人生此夫壻富貴欲何為楊栁徒可折南山不可移婦人貴結髪寧有再嫁資嫁女莫望髙女心願所宜寧從賤相守不願貴相離藍葉鬱重重藍花若榴色少女歸少年光華自相得誰言配君子以奉百年身有義即夫壻無義還他人愛如寒爐火棄若秋風扇山嶽起面前相看不相見丈夫非小兒何用强相知不見朝生菌易成還易衰征客欲臨路居人還出門北風河梁上四野愁雲繁豈不戀我家夫壻多感恩前程有日月勲績在河源少婦馬前立請君聽一言春至草亦生誰能無别情殷勤展心素見新莫忘故遙望孟門山殷勤報君子既為隨陽雁勿學西流水嘗聞生别離悲莫悲於此同器不同榮堂下即千里與君貧賤交何異萍上水託身天使然同生復同死","collection":"","collectiondesc":"","poemindex":2},{"author":"李益","charstyle":"古體詩","id":10350,"chapter":"卷四十五","chapternum":45,"title":"罷秩後入華山採茯苓逢道者","titledesc":"","content":"委綬來名山觀竒恣所停山中若有聞言此不死庭遂逢五老人一謂西嶽靈或聞撨人語飛去入昴星授我出雲路蒼然凌石屏視之有文字乃古黄庭經左右長松列動搖風露零上蟠千年枝隂虬負青冥下結九秋霰流膏為茯苓取之砂石間異若龜鶴形况聞秦宫女華髪變已青有如上帝心與我千萬齡始疑有仙骨鍊魂可永寧何事逐豪逰飲啄以羶腥神物亦自閟風雷䕶此扄欲傳山中寶回䇿忽已暝乃悲世上人求醒終不醒","collection":"","collectiondesc":"","poemindex":3},{"author":"李益","charstyle":"古體詩","id":10351,"chapter":"卷四十五","chapternum":45,"title":"從軍有苦樂行〈時從司空冀公北征作〉","titledesc":"","content":"勞者且莫歌我歌送君觴從君有苦樂此曲樂未央僕居在隴上隴水斷人腸東過秦宫路宫樹入咸陽時逢漢帝出諫獵至長楊詎馳逰俠窟非結少年場一旦承嘉惠輕身重恩光秉筆叅帷帟從軍至朔方邉地多隂風草木自凄涼斷絶海雲去出沒胡沙長參差引雁翼隠轔騰軍裝劍文夜如水馬汗凍成霜俠氣五都少矜功六郡良山河起目前睚眦死路傍北逐驅種落西臨復舊疆昔還尠餘資今出乃贏糧一矢弢夏服我弓不再張寄語丈夫雄苦樂身自當","collection":"","collectiondesc":"","poemindex":4},{"author":"李益","charstyle":"古體詩","id":10352,"chapter":"卷四十五","chapternum":45,"title":"來從竇車騎","titledesc":"","content":"東髪逢世屯懐恩抱明義讀書良不武學劍慙非智遂别魯諸生來從竇車騎追兵起邉急絡馬黄金轡出入燕南陲由來重意氣自經臯蘭戰入破樓煩地西北䕶三邉東南留一尉時過如雲雨參差不自意將軍失恩澤萬事從此異置酒髙臺上薄暮秋風起長㦸與我歸歸來同棄置自酌還自飲非名又非利歌出易水寒琴下雍門淚出逢平樂舊言在天階侍問我從軍苦自陳少年貴丈夫交四海徒論身自致漢將不封侯蘇卿還逺使今我終此曲此曲誠不易貴人難識心何由知忌諱","collection":"","collectiondesc":"","poemindex":5},{"author":"李益","charstyle":"古體詩","id":10353,"chapter":"卷四十五","chapternum":45,"title":"效古促促曲為河上思婦作","titledesc":"","content":"促促何促促黄河九迴曲嫁與棹船郎空牀將影宿不道君心不如石那令妾貌長如玉","collection":"","collectiondesc":"","poemindex":6},{"author":"李益","charstyle":"古體詩","id":10354,"chapter":"卷四十五","chapternum":45,"title":"登夏州城觀送行人賦得六州胡兒歌","titledesc":"","content":"六州胡兒六蕃語十歳騎羊射沙鼠沙頭牧馬孤雁飛漢軍㳺騎貂錦衣雲中征戍三千里今日征行何歳歸無定河邉數株栁共送行人一杯酒胡兒起作六蕃歌齊唱嗚嗚盡垂手心知舊國西州逺西嚮胡天望鄉乆回身忽作異方聲一聲回盡征人首蕃音塞曲自難分似説邉情向朔雲故國闗山無限路風沙滿眼堪斷魂不見天邉青草冢古來愁殺漢昭君","collection":"","collectiondesc":"","poemindex":7},{"author":"李益","charstyle":"古體詩","id":10355,"chapter":"卷四十五","chapternum":45,"title":"夜上西城聽梁州","titledesc":"","content":"行人夜上西城宿聽唱梁州雙管逐此時秋月滿闗山何處關山無此曲鴻雁新從北地來聞聲一半却飛回金河戍客腸應斷更在秋風百尺臺","collection":"","collectiondesc":"","poemindex":8},{"author":"李益","charstyle":"近體詩","id":10356,"chapter":"卷四十五","chapternum":45,"title":"獻劉濟","titledesc":"","content":"草緑古燕州鶯聲引獨㳺雁歸天北畔春盡海西頭向日花偏落馳年水自流感恩知有地不上望京樓","collection":"","collectiondesc":"","poemindex":9},{"author":"李益","charstyle":"近體詩","id":10357,"chapter":"卷四十五","chapternum":45,"title":"送同落第者東歸","titledesc":"","content":"東門有行客落日滿前山聖代誰知者滄洲今獨還片雲歸海暮流水背城閒余亦依嵩潁松花深閉關","collection":"","collectiondesc":"","poemindex":10},{"author":"李益","charstyle":"近體詩","id":10358,"chapter":"卷四十五","chapternum":45,"title":"登長城〈郭茂倩作塞下曲〉","titledesc":"","content":"漢家今上郡秦塞古長城有日雲長慘無風沙自驚當今聖天子不戰四夷平","collection":"","collectiondesc":"","poemindex":11},{"author":"李益","charstyle":"近體詩","id":10359,"chapter":"卷四十五","chapternum":45,"title":"同崔頒登鸛雀樓","titledesc":"","content":"鸛雀樓西百尺檣汀洲雲樹共茫茫漢家蕭鼓空流水魏國山河半夕陽事去千年猶恨速愁來一日即為長風烟併起思歸望逺目非春亦自傷","collection":"","collectiondesc":"","poemindex":12},{"author":"李益","charstyle":"近體詩","id":10360,"chapter":"卷四十五","chapternum":45,"title":"過馬嵬","titledesc":"","content":"金甲銀旌盡已回蒼茫羅袖隔風埃濃香猶自隨鸞輅恨魄無由離馬嵬南内真人悲帳殿東溟方士問蓬萊惟留坡畔彎環月時送殘輝入夜臺","collection":"","collectiondesc":"","poemindex":13},{"author":"李益","charstyle":"近體詩","id":10361,"chapter":"卷四十五","chapternum":45,"title":"送賈校書東歸寄振上人","titledesc":"","content":"北風吹雁數聲悲况指前林是别時秋草不堪頻送逺白雲何處更相期山隨匹馬行看暮路入寒城獨去遲為問東州故人道江淹已擬惠休書","collection":"","collectiondesc":"","poemindex":14},{"author":"李益","charstyle":"近體詩","id":10362,"chapter":"卷四十五","chapternum":45,"title":"過五原至飲馬泉","titledesc":"","content":"緑楊著水草如烟舊是胡兒飲馬泉幾處吹笳明月夜何人倚劍白雲天從來凍合關山路今日分流漢使前莫遣行人照容鬢恐驚憔悴入新年","collection":"","collectiondesc":"","poemindex":15},{"author":"李益","charstyle":"近體詩","id":10363,"chapter":"卷四十五","chapternum":45,"title":"鷓鴣詞","titledesc":"","content":"湘江斑竹枝錦翅鷓鴣飛處處湘雲合郎從何處歸","collection":"","collectiondesc":"","poemindex":16},{"author":"李益","charstyle":"近體詩","id":10364,"chapter":"卷四十五","chapternum":45,"title":"聽唱赤白桃李花","titledesc":"","content":"赤白桃李花先皇在時曲欲向西宫唱西宫宫樹緑","collection":"","collectiondesc":"","poemindex":17},{"author":"李益","charstyle":"近體詩","id":10365,"chapter":"卷四十五","chapternum":45,"title":"代人乞花","titledesc":"","content":"繡户朝眠起開簾滿地花春風解人意吹落妾西家","collection":"","collectiondesc":"","poemindex":18},{"author":"李益","charstyle":"近體詩","id":10366,"chapter":"卷四十五","chapternum":45,"title":"宫怨","titledesc":"","content":"露濕晴花春殿香月明歌吹在昭陽似將海水添宫漏共滴長門一夜長","collection":"","collectiondesc":"","poemindex":19},{"author":"李益","charstyle":"近體詩","id":10367,"chapter":"卷四十五","chapternum":45,"title":"江南曲〈一作韓翃詩〉","titledesc":"","content":"長落花枝雨㸃消江城日暮好相邀春樓不閉葳蕤鎖緑水回連宛轉橋","collection":"","collectiondesc":"","poemindex":20},{"author":"李益","charstyle":"近體詩","id":10368,"chapter":"卷四十五","chapternum":45,"title":"汴河曲","titledesc":"","content":"汴水東流無限春隋家宫苑已成塵行人莫上長堤望風起楊花愁殺人","collection":"","collectiondesc":"","poemindex":21},{"author":"李益","charstyle":"近體詩","id":10369,"chapter":"卷四十五","chapternum":45,"title":"寫情","titledesc":"","content":"水紋珍簟思悠悠千里佳期一日休從此無心愛良夜任他明月下西樓","collection":"","collectiondesc":"","poemindex":22},{"author":"李益","charstyle":"近體詩","id":10370,"chapter":"卷四十五","chapternum":45,"title":"九月十日雨中過張伯雄期栁雄未至","titledesc":"","content":"柳吳興近無消息張長公貧苦寂寥惟有角巾霑雨至手持殘菊向西招","collection":"","collectiondesc":"","poemindex":23},{"author":"李益","charstyle":"近體詩","id":10371,"chapter":"卷四十五","chapternum":45,"title":"上汝州郡樓","titledesc":"","content":"黄昏鼓角似邉州三十年前上此樓今日山川對垂淚傷心不獨為悲秋","collection":"","collectiondesc":"","poemindex":24},{"author":"李益","charstyle":"近體詩","id":10372,"chapter":"卷四十五","chapternum":45,"title":"宿石邑山中","titledesc":"","content":"浮雲不共此山齊山靄蒼蒼望轉迷曉月暫飛髙樹裏秋河隔在數峰西","collection":"","collectiondesc":"","poemindex":25},{"author":"李益","charstyle":"近體詩","id":10373,"chapter":"卷四十五","chapternum":45,"title":"避暑女冠","titledesc":"","content":"霧袖煙裙雲母冠碧琉璃簟井氷寒焚香欲降三青鳥靜拂桐隂上玉壇","collection":"","collectiondesc":"","poemindex":26},{"author":"李益","charstyle":"近體詩","id":10374,"chapter":"卷四十五","chapternum":45,"title":"春夜聞笛","titledesc":"","content":"寒山吹笛望春歸遷客相看淚滿衣洞庭一夜無窮雁不待天明盡北飛","collection":"","collectiondesc":"","poemindex":27},{"author":"李益","charstyle":"近體詩","id":10375,"chapter":"卷四十五","chapternum":45,"title":"從軍北征","titledesc":"","content":"天山雪後海風寒横笛偏吹行路難磧裏征人三十萬一時回首月中看","collection":"","collectiondesc":"","poemindex":28},{"author":"李益","charstyle":"近體詩","id":10376,"chapter":"卷四十五","chapternum":45,"title":"暖川","titledesc":"","content":"朔風凍合鸊鵜泉牧馬千羣逐暖川塞外征行無盡日年年移帳雪中天","collection":"","collectiondesc":"","poemindex":29},{"author":"李益","charstyle":"近體詩","id":10377,"chapter":"卷四十五","chapternum":45,"title":"度破訥沙","titledesc":"","content":"眼見風來沙旋移經年不省草生時莫言塞北無春到總有春來何處知\n破訥沙頭雁正飛鸊鵜泉上戰初歸平明日出東南地滿磧寒光生鐵衣","collection":"","collectiondesc":"","poemindex":30},{"author":"李益","charstyle":"近體詩","id":10378,"chapter":"卷四十五","chapternum":45,"title":"臨滹沱見蕃使列名","titledesc":"","content":"漠南春色到滹沱邉柳青青塞馬多萬里江山今不閉漢家頻許郅支和","collection":"","collectiondesc":"","poemindex":31},{"author":"李益","charstyle":"近體詩","id":10379,"chapter":"卷四十五","chapternum":45,"title":"夜宴觀石將軍舞","titledesc":"","content":"微月東南上戍樓琵琶起舞錦纒頭更聞横笛闗山逺白草胡沙西塞秋","collection":"","collectiondesc":"","poemindex":32},{"author":"李益","charstyle":"近體詩","id":10380,"chapter":"卷四十五","chapternum":45,"title":"聽曉角〈一作王昌齡〉","titledesc":"","content":"邉霜昨夜墮關榆吹角當城片月孤無限塞鴻飛不度秋風吹入小單于","collection":"","collectiondesc":"","poemindex":33},{"author":"李益","charstyle":"近體詩","id":10381,"chapter":"卷四十五","chapternum":45,"title":"夜上受降城聞笛","titledesc":"","content":"回樂峰前沙似雪受降城上月如霜不知何處吹蘆管一夜征人盡望鄉","collection":"","collectiondesc":"","poemindex":34},{"author":"嚴維","charstyle":"近體詩","id":10382,"chapter":"卷四十五","chapternum":45,"title":"晦日宴遊","titledesc":"","content":"晦日湔裾俗春樓致酒時山公還已醉謝客舊能詩溪栁薫晴淺巖花待閏遲為邦乆無事比屋自熈熈","collection":"","collectiondesc":"","poemindex":35},{"author":"嚴維","charstyle":"近體詩","id":10383,"chapter":"卷四十五","chapternum":45,"title":"九日陪崔郎中北山讌","titledesc":"","content":"上客南臺至重陽此㑹文菊芳寒露洗杯翠夕陽曛務簡人同醉溪閒鳥自羣府中官最小惟有孟參軍","collection":"","collectiondesc":"","poemindex":36},{"author":"嚴維","charstyle":"近體詩","id":10384,"chapter":"卷四十五","chapternum":45,"title":"秋夜船行","titledesc":"","content":"扁舟時屬暝月上有餘輝海燕秋還去漁人夜不歸中流何寂寂孤棹也依依一㸃前村火誰家未掩扉","collection":"","collectiondesc":"","poemindex":37},{"author":"嚴維","charstyle":"近體詩","id":10385,"chapter":"卷四十五","chapternum":45,"title":"荆溪館呈丘義興","titledesc":"","content":"失路荆溪上依人忽暝投長橋今夜月陽羨古時州野燒明山郭寒更出縣樓先生能館我無事五湖逰","collection":"","collectiondesc":"","poemindex":38},{"author":"嚴維","charstyle":"近體詩","id":10386,"chapter":"卷四十五","chapternum":45,"title":"同王徵君湘中有懐","titledesc":"","content":"八月洞庭秋瀟湘水北流還家萬里夢為客五更愁不用看書帙偏宜上酒樓故人京洛滿何日復同逰","collection":"","collectiondesc":"","poemindex":39},{"author":"嚴維","charstyle":"近體詩","id":10387,"chapter":"卷四十五","chapternum":45,"title":"酬劉員外見寄〈時劉為睦州司馬〉","titledesc":"","content":"蘇耽佐郡時近出白雲司藥補清羸疾牕吟絶妙詞栁塘春水漫花塢夕陽遲〈歐陽詩話云天容時態融和駘蕩如在目前〉欲識懐君意明朝訪檝師","collection":"","collectiondesc":"","poemindex":40},{"author":"嚴維","charstyle":"近體詩","id":10388,"chapter":"卷四十五","chapternum":45,"title":"酬普選二上人期相㑹見寄","titledesc":"","content":"本意宿東林因聽子賤琴遙知大小朗已斷去來心夜靜溪聲近庭寒月色深寧知塵外意定後更成吟","collection":"","collectiondesc":"","poemindex":41},{"author":"嚴維","charstyle":"近體詩","id":10389,"chapter":"卷四十五","chapternum":45,"title":"送舍弟","titledesc":"","content":"疎懶吾成性才華爾自强早稱眉最白何事綬仍黄時暑嗟於邁家貧念聚糧秖應宵夢裏詩興屬池塘","collection":"","collectiondesc":"","poemindex":42},{"author":"嚴維","charstyle":"近體詩","id":10390,"chapter":"卷四十五","chapternum":45,"title":"送桃巖成上人歸本寺","titledesc":"","content":"長老歸縁起桃花憶舊巖清晨雲抱石深夜月籠杉道具門人捧齋糧谷鳥銜餘生願依止文字欲三緘","collection":"","collectiondesc":"","poemindex":43},{"author":"嚴維","charstyle":"近體詩","id":10391,"chapter":"卷四十五","chapternum":45,"title":"贈别劉長卿時赴河南嚴中丞幕府","titledesc":"","content":"早見登郎署同時即下僚幾年江路永今去國門遙文變騷人體官移漢帝朝望山吟度日接枕話通宵萬里趨公府孤帆限信潮匡時知已老聖代恥逃堯","collection":"","collectiondesc":"","poemindex":44},{"author":"嚴維","charstyle":"近體詩","id":10392,"chapter":"卷四十五","chapternum":45,"title":"九日登髙","titledesc":"","content":"詩家九日憐芳菊遲客髙齋瞰浙江漢浦浪花搖素壁西陵樹色入秋牕木奴向熟懸金實桑落新開瀉玉缸四子醉時爭講徳笑論黄霸屈為邦","collection":"","collectiondesc":"","poemindex":45},{"author":"嚴維","charstyle":"近體詩","id":10393,"chapter":"卷四十五","chapternum":45,"title":"送崔峒使往睦州兼寄薛司户","titledesc":"","content":"如今相府用英髦獨往南州肯吿勞氷水近開漁浦出雪雲初卷定山髙木奴花映桐廬縣青雀舟隨白鷺濤使者應須訪㢘吏府中唯有范功曹","collection":"","collectiondesc":"","poemindex":46},{"author":"嚴維","charstyle":"近體詩","id":10394,"chapter":"卷四十五","chapternum":45,"title":"歳初喜皇甫侍御至","titledesc":"","content":"湖上新正逢故人情深應不笑家貧明朝别後門還掩修竹千竿一老身","collection":"","collectiondesc":"","poemindex":47},{"author":"嚴維","charstyle":"近體詩","id":10395,"chapter":"卷四十五","chapternum":45,"title":"重送新安劉員外","titledesc":"","content":"秋江渺渺水空波越客孤舟欲榜歌手折衰楊悲老大故人零落已無多","collection":"","collectiondesc":"","poemindex":48},{"author":"裴度","charstyle":"近體詩","id":10396,"chapter":"卷四十五","chapternum":45,"title":"中書即事","titledesc":"","content":"有意効承平無功答聖明灰心縁忍事霜鬢為論兵道直身還在恩深命轉輕鹽梅非擬議葵藿是平生白日長懸照蒼蠅漫發聲嵩陽舊田地終使謝歸耕","collection":"","collectiondesc":"","poemindex":49},{"author":"裴度","charstyle":"近體詩","id":10397,"chapter":"卷四十五","chapternum":45,"title":"傍水閒行","titledesc":"","content":"閒餘何處覺身輕暫脱朝衣傍水行鷗鳥亦知人意靜故來相近不相驚","collection":"","collectiondesc":"","poemindex":50},{"author":"于良史","charstyle":"近體詩","id":10398,"chapter":"卷四十五","chapternum":45,"title":"春山夜月","titledesc":"","content":"春來多勝事賞玩夜忘歸掬水月在手弄花香滿衣興來無逺近欲去惜芳非南望鐘鳴處樓臺深翠微","collection":"","collectiondesc":"","poemindex":51},{"author":"于良史","charstyle":"近體詩","id":10399,"chapter":"卷四十五","chapternum":45,"title":"冬日寄李贊府","titledesc":"","content":"地際朝陽滿天邉宿霧收風兼殘雪起河帶斷氷流北闕馳心極南圖尚旅逰登臨思不巳何處得銷憂","collection":"","collectiondesc":"","poemindex":52},{"author":"于良史","charstyle":"近體詩","id":10400,"chapter":"卷四十五","chapternum":45,"title":"閒居寄薛據","titledesc":"","content":"隠几讀黄老閒齋耳目清僻居人事少多病道心生雨洗山林濕鴉鳴池館晴晩來因廢卷行藥至西城","collection":"","collectiondesc":"","poemindex":53},{"author":"李宣逺","charstyle":"近體詩","id":10401,"chapter":"卷四十五","chapternum":45,"title":"并州路作","titledesc":"","content":"秋日并州路黄榆落照間孤城吹角罷數騎射鵰還帳幕遙臨水牛羊自下山征人正埀淚烽火起雲間","collection":"","collectiondesc":"","poemindex":54},{"author":"宋濟","charstyle":"近體詩","id":10402,"chapter":"卷四十五","chapternum":45,"title":"東隣美女歌","titledesc":"","content":"花暖江城斜日隂鶯啼繡户曉雲深春風不道珠簾隔傳得歌聲與客心","collection":"","collectiondesc":"","poemindex":55},{"author":"宋濟","charstyle":"近體詩","id":10403,"chapter":"卷四十五","chapternum":45,"title":"和王七度玉門關上吹笛","titledesc":"","content":"羌人吹笛戍樓間樓上蕭條海月閒借問梅花何處落風吹一夜滿關山","collection":"","collectiondesc":"","poemindex":56},{"author":"何扶","charstyle":"近體詩","id":10404,"chapter":"卷四十五","chapternum":45,"title":"送閬州妓人歸老","titledesc":"","content":"竹翠嬋娟草徑幽佳人歸老傍汀洲玉蟾露冷梁塵暗金鳳花開雲鬢秋十畝稻香新緑野一聲歌斷舊青樓芭蕉半捲西池雨日暮門前雙白鷗","collection":"","collectiondesc":"","poemindex":57},{"author":"宋邕","charstyle":"近體詩","id":10405,"chapter":"卷四十五","chapternum":45,"title":"春日","titledesc":"","content":"輕花細葉滿林端昨夜春風曉色寒黄鳥不堪愁裏聽緑楊宜向雨中看","collection":"","collectiondesc":"","poemindex":58},{"author":"趙光逺","charstyle":"近體詩","id":10406,"chapter":"卷四十五","chapternum":45,"title":"題北里妓人壁","titledesc":"","content":"魚鑰獸環斜掩門萋萋芳草憶王孫醉凭青鎖窺韓夀閒擲金梭惱謝鯤不夜珠光連玉匣辟寒釵影落瑤尊欲知腸斷相思處役盡江淹别後魂","collection":"","collectiondesc":"","poemindex":59},{"author":"趙光逺","charstyle":"近體詩","id":10407,"chapter":"卷四十五","chapternum":45,"title":"咏手","titledesc":"","content":"粧成皓腕洗凝脂背接紅巾掬水時薄霧袖中拈玉斚斜陽屏上撚青絲喚人急拍臨前檻摘杏髙揎近曲池好是琵琶絃畔見細圓無節玉參差\n撚玉磋瓊軟復圓緑牕誰見上琴絃慢籠彩筆閒書字斜指瑤堦笑打錢指甲試香添麝炷舌頭輕㸃貼金鈿象床珍簟宫棋處拈定文楸占角邉","collection":"","collectiondesc":"","poemindex":60},{"author":"鮑防","charstyle":"古體詩","id":10408,"chapter":"卷四十五","chapternum":45,"title":"雜感","titledesc":"","content":"漢家海内承平乆萬國戎王皆稽首天馬嘗衘苜蓿花胡人歳獻蒲桃酒五月荔枝初破顔朝辭象郡夕函關雁飛不度桂陽嶺馬走先過林邑山甘泉御果垂仙閣日暮無風香自落逺物皆重近皆輕雞雖有徳不如鶴","collection":"","collectiondesc":"","poemindex":61},{"author":"劉商","charstyle":"古體詩","id":10409,"chapter":"卷四十五","chapternum":45,"title":"銅雀妓","titledesc":"","content":"魏主矜蛾眉美人美於玉髙樓無晝夜歌舞竟未足盛色如轉圜夕陽落深谷仍令身殁後尚縱平生慾紅粉横淚痕調絃向空屋舉頭君不在惟見西陵木玉輦豈再來嬌鬟為誰緑那堪秋風裏更舞陽春曲曲罷情不勝䦨干向西哭臺邉生野草來去罥羅縠况復陵寢間雙雙見麋鹿","collection":"","collectiondesc":"","poemindex":62},{"author":"劉商","charstyle":"古體詩","id":10410,"chapter":"卷四十五","chapternum":45,"title":"秋夜聽嚴紳巴童唱竹枝歌","titledesc":"","content":"巴人逺從荆江客回首荆山楚雲隔思歸夜唱竹枝歌庭槐葉落秋風多曲中歴歴叙鄉思鄉思綿綿楚詞古身騎吳牛不畏虎手提蓑笠欺風雨猿啼日暮江岸邉緑林連山水連天來時十三今十五一成新衣已再補鴻雁南飛報隣伍在家歡樂辭家苦天晴露白鐘漏遲淚痕滿面看竹枝曲終寒竹風裊裊西方日落東方曉","collection":"","collectiondesc":"","poemindex":63},{"author":"劉商","charstyle":"古體詩","id":10411,"chapter":"卷四十五","chapternum":45,"title":"柳條歌送客","titledesc":"","content":"露井夭桃春未到遲日猶寒柳開早髙枝低枝飛鸝黄千條萬條覆宫牆幾回離别折欲盡一夜東風吹又長毿毿拂人行不進依依送君無逺近青青去住隨柳條却寄來人以為信","collection":"","collectiondesc":"","poemindex":64},{"author":"劉商","charstyle":"古體詩","id":10412,"chapter":"卷四十五","chapternum":45,"title":"雜言同豆盧郎中郭南七里橋哀悼姚倉曹","titledesc":"","content":"橋邉足離别終日為悲辛登橋因歎逝却羨别離人橋下東流水芳樹櫻桃蕊流水與潮回花落明年開可憐三語椽長作九泉灰宿昔懽逰在何處花前飲足求仙去","collection":"","collectiondesc":"","poemindex":65},{"author":"令狐楚","charstyle":"近體詩","id":10413,"chapter":"卷四十五","chapternum":45,"title":"立春後言懐招汴州李庭衙推","titledesc":"","content":"閒齋夜擊唾壺歌試望夷門奈逺何每聽塞笳離夢斷時窺清鑑旅愁多稍驚宵漏丁丁促已覺春風習習和海内故人君最老花間鞭馬更相過","collection":"","collectiondesc":"","poemindex":66},{"author":"令狐楚","charstyle":"近體詩","id":10414,"chapter":"卷四十五","chapternum":45,"title":"逰晉祠上李逢吉相公","titledesc":"","content":"不歴晉祠三十年白頭重到一凄然泉聲自昔鏘寒玉草色雖秋耀翠鈿少壯同逰寧有數尊榮再㑹便無縁相思臨水下雙淚寄入并汾向洛川","collection":"","collectiondesc":"","poemindex":67},{"author":"令狐楚","charstyle":"近體詩","id":10415,"chapter":"卷四十五","chapternum":45,"title":"逺别離","titledesc":"","content":"玳織鴛鴦履金裝翡翠簪畏人相問著不擬到城南","collection":"","collectiondesc":"","poemindex":68},{"author":"令狐楚","charstyle":"近體詩","id":10416,"chapter":"卷四十五","chapternum":45,"title":"逰春辭","titledesc":"","content":"一夜好風吹新花一萬枝風前調玉管花下簇金羈","collection":"","collectiondesc":"","poemindex":69},{"author":"令狐楚","charstyle":"近體詩","id":10417,"chapter":"卷四十五","chapternum":45,"title":"長相思","titledesc":"","content":"君行登隴上妾夢在閨中玉筯千行落銀牀一半空綺席春眠覺紗窓曉望迷朦朧殘夢裏猶自在遼西","collection":"","collectiondesc":"","poemindex":70},{"author":"令狐楚","charstyle":"近體詩","id":10418,"chapter":"卷四十五","chapternum":45,"title":"從軍行","titledesc":"","content":"荒雞隔水啼汗馬向風嘶終日隨旌斾何時罷鼓鼙却望氷河濶前登雪嶺髙征人幾多在又擬戰臨洮胡風千里驚漢月五更明縱有還家夢猶聞出塞聲暮雪迷青海隂崖覆白山可憐班定逺生入玉門關","collection":"","collectiondesc":"","poemindex":71},{"author":"令狐楚","charstyle":"近體詩","id":10419,"chapter":"卷四十五","chapternum":45,"title":"思君恩","titledesc":"","content":"小苑鸎歌歇長門蝶舞多眼看春又去翠輦不經過紫禁香如霧青天月似霜雲韶何處奏祇是在昭陽","collection":"","collectiondesc":"","poemindex":72},{"author":"令狐楚","charstyle":"近體詩","id":10420,"chapter":"卷四十五","chapternum":45,"title":"少年行","titledesc":"","content":"少小邉城慣放狂驏騎蕃馬射黄羊如今年老無筋力猶倚營門數雁行\n弓背霞明劍照霜秋風走馬出咸陽未收天子河湟地不擬回頭望故鄉","collection":"","collectiondesc":"","poemindex":73},{"author":"令狐楚","charstyle":"近體詩","id":10421,"chapter":"卷四十五","chapternum":45,"title":"望春辭","titledesc":"","content":"髙樓望見一花開便覺春光四面來暖日晴雲知次第東風不用更相催","collection":"","collectiondesc":"","poemindex":74},{"author":"長孫佐輔","charstyle":"古體詩","id":10422,"chapter":"卷四十五","chapternum":45,"title":"山居雨霽即事","titledesc":"","content":"結茅蒼嶺下自與喧卑隔况值雷雨晴郊原轉岑寂出門看反照繞屋殘漏滴古路絶人行荒陂響螻蟈籬崩𤓰豆蔓圃壊牛羊跡斷續古祠鴉髙低逺村笛喜聞東皋潤欲往未通屐杖䇿試危橋攀蘿瞰苔壁隣翁夜相訪緩酌聊跂石新月出汙罇浮雲在巾舄常隳腐儒操謬習經邦畫有待時未知非關慕沮溺","collection":"","collectiondesc":"","poemindex":75},{"author":"長孫佐輔","charstyle":"古體詩","id":10423,"chapter":"卷四十五","chapternum":45,"title":"關山月","titledesc":"","content":"淒淒還切切戍客多離别何處最傷心關山見秋月關月竟如何由來逺近歌始經玄莵塞終繞白狼河忽憶秦樓婦流光應共有巳得並蛾眉還知攬纎手去嵗照同行比翼復連形今宵照獨立顧影自㷀㷀餘輝漸西落夜夜看如昨借問映旌旗何如鑒帷幙拂曉朔風悲蓬驚雁不飛幾時征戍罷還向月中歸","collection":"","collectiondesc":"","poemindex":76},{"author":"長孫佐輔","charstyle":"古體詩","id":10424,"chapter":"卷四十五","chapternum":45,"title":"隴西行","titledesc":"","content":"隂雲凝朔氣隴上正飛雪四月草不生北風勁如割朝來羽書急夜宿長城窟道隘行不前相呼抱鞍歇人寒指欲墮馬凍蹄亦裂射雁旋充饑斧氷還止渴寧辭解圍鬭但恐乘疲沒早晩邉𠉀空歸來養羸骨","collection":"","collectiondesc":"","poemindex":77},{"author":"長孫佐輔","charstyle":"古體詩","id":10425,"chapter":"卷四十五","chapternum":45,"title":"山行即事","titledesc":"","content":"日落風䬘䬘驅車行逺郊中心有所悲古墓穿黄茅茅中狐兎窠四面烏鳶巢鬼火時獨出人烟不相交行行近破村一徑欹還坳迎霜聽蟋蟀向月看蠨蛸翁喜客來坐客來羞厨庖濁醪誇潑螘時果仍新苞相勸對寒燈呼兒爇枯梢性樸頗近古其言無斗筲憂歡世上并嵗月途中抛誰知問津客空作楊雄嘲","collection":"","collectiondesc":"","poemindex":78},{"author":"長孫佐輔","charstyle":"古體詩","id":10426,"chapter":"卷四十五","chapternum":45,"title":"古宫怨","titledesc":"","content":"窓前好樹名玫瑰去年花落今年開無情春色尚識返君心忽斷何時來憶昔粧成𠉀仙仗宫鎖玲瓏日新上拊心却笑西子嚬掩鼻誰憂鄭姬謗草染文章衣下履花粘甲乙床前帳三千玉貌休自誇十二金釵獨相向盛衰傾奪欲何如嬌愛翻悲逐佞諛重逺豈能慙沼鵠棄前方見泣舩魚看籠不記薫龍腦詠扇空曾秃鼠鬚始喜類蘿新託栢終傷如薺却甘荼院深獨開還獨閉鸚鵡驚飛苔覆地滿箱舊賜前日衣漬枕新垂夜來淚恨多開鏡照還悲緑髻青蛾尚未衰莫道新縑長絶比猶逢故劍㑹相追","collection":"","collectiondesc":"","poemindex":79},{"author":"長孫佐輔","charstyle":"古體詩","id":10427,"chapter":"卷四十五","chapternum":45,"title":"尋山家","titledesc":"","content":"獨訪山家歇還涉茅屋斜連隔松葉主人聞語未開門繞籬野菜飛黄蝶","collection":"","collectiondesc":"","poemindex":80},{"author":"長孫佐輔","charstyle":"古體詩","id":10428,"chapter":"卷四十五","chapternum":45,"title":"對鏡吟","titledesc":"","content":"憶昔逢君新納聘青銅鑄出千年鏡意憐光彩固無瑕義比恩情永相映每將鑒面兼鑒心鑒來不輟情逾深君非結心空結帶結處尚新恩已背開簾覽鏡悲難語對面相看孟門阻掩匣徒慙雙鳳飛懸臺欲効孤鸞舞粧成持照尚當時只畏愁多遽變衰昔日照來人共許今朝照罷自生疑鏡上有塵猶可拂君恩詎肯無迴時","collection":"","collectiondesc":"","poemindex":81},{"author":"長孫佐輔","charstyle":"古體詩","id":10429,"chapter":"卷四十五","chapternum":45,"title":"南中客舍對雨送故人歸北","titledesc":"","content":"猿聲啾啾雁聲苦卷簾相對愁不語幾年客吳君在楚况送君歸我猶阻家書作得不忍封北風吹斷堦前雨","collection":"","collectiondesc":"","poemindex":82},{"author":"長孫佐輔","charstyle":"近體詩","id":10430,"chapter":"卷四十五","chapternum":45,"title":"代别後夢别","titledesc":"","content":"别中還夢别悲後更生悲覺夢俱千里追尋難再期翻思夢裏苦却恨覺來遲縱是非真事何妨夢㑹時","collection":"","collectiondesc":"","poemindex":83},{"author":"長孫佐輔","charstyle":"近體詩","id":10431,"chapter":"卷四十五","chapternum":45,"title":"杭州秋日留别故友","titledesc":"","content":"相見又相别大江秋水深悲歡一世事去住兩鄉心淅瀝籬下葉凄清堦上琴獨隨孤棹去何處更同衾","collection":"","collectiondesc":"","poemindex":84},{"author":"長孫佐輔","charstyle":"近體詩","id":10432,"chapter":"卷四十五","chapternum":45,"title":"别友人","titledesc":"","content":"愁多不忍醒時别想極還尋靜處行誰遣同衾又分手不如行路本無情","collection":"","collectiondesc":"","poemindex":85}]