[
  {
    "id": 59720,
    "uid": "poem-26-48",
    "chapter": "卷二十六",
    "chapternum": 26,
    "charstyle": "古體詩",
    "title": "蘇大侍御訪江浦賦八韻紀異〈并序〉",
    "titledesc": "蘇大侍御渙靜者也旅於江側乃是不交州府之客人事都絶久矣肩輿江浦忽訪老夫舟檝而已茶酒内余請誦近詩𡧓吟數首才力素壯詞句動人接對明日憶其湧思雷出書箧几杖之外殷殷留金石聲賦八韻記異亦見老夫傾倒於蘇至矣",
    "collection": "",
    "collectiondesc": "",
    "poemindex": 48,
    "author": "杜甫",
    "content": "龎公不浪出蘇氏今有之再聞誦新作突過黄初詩乾坤㡬反覆揚馬宜同時今晨清鏡中勝食齋房芝余髮喜却變白間生黑絲昨夜舟火滅湘娥簾外悲百靈未敢散風破寒江遲"
  }
]