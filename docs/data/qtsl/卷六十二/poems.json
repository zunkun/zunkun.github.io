[{"author":"白居易","charstyle":"古體詩","content":"劉兄文髙行孤立十五年前名翕習是時相遇在符離我年二十君三十得意忘年心迹親寓居同縣日知聞衡門寂寞朝尋我古寺蕭條暮訪君朝來暮去多擕手窮巷貧居何所有秋燈夜冩聯句詩春雪朝傾煖寒酒陴湖緑愛白鷗飛濉水清憐紅鯉肥偶語閒攀芳樹立相扶醉蹋落花歸張賈弟兄同里巷乘閒數數來相訪雨天連宿草堂中月夜徐行石橋上我年漸長忽自驚鏡中冉冉髭鬚生心畏後時同勵志身牽前事各求名問我棲棲何所適鄉人薦為鹿鳴客二千里外謝交遊三十韻詩慰行役出門可憐惟一身𡚁裘瘦馬入咸秦鼕鼕街鼓紅塵闇晩到長安無主人二賈二張與余弟驅車邐迤來相繼操詞握賦為干戈鋒鋭森然勝氣多同入文塲多苦戰五人十載九登科二張得雋名居甲美退争雄重告捷棠棣輝榮並桂枝芝蘭芬馥如荆葉惟有沅犀屈未伸握中自謂駭鷄珍三年不鳴鳴必大豈獨駭鷄當駭人元和運氣千年聖同遇明時余最幸始辭秘閣吏王畿遽列諌垣升禁闈蹇步何堪鳴珮玉衰容不稱着朝衣閶闔晨開朝百辟冕旒不動香煙碧步登龍尾上虚空立去天顔無咫尺宫花似雪從乘輿禁月如霜坐直廬身賤每驚隨内宴才微常媿草天書晩松寒竹新昌第職居密近門多閉日暮銀臺下直回故人到門門暫開回頭下馬一相顧塵土滿衣何處來歛手炎涼叙未畢先説舊山今悔出岐陽旅宦少歡娛江左遷遊費時日贈我一篇行路吟吟之句句披沙金歲月徒催白髮貌泥塗不屈青雲心誰謂茫茫天地意短才獲用長才棄我隨鵷鷺入煙雲謬上丹墀為近臣君同鸞鳯棲荆棘猶着青袍作選人惆悵知賢不能薦徒為出入蓬萊殿月慙諌紙二百張歲媿俸錢三十萬大抵浮榮何足道幾度相逢即身老且傾斗酒慰羇愁重諾符離問舊遊北巷鄰居幾家去東林舊院何人住武里村花落復開流溝山色應如故感此酬君千字詩醉中分手又何之須知通塞尋常事莫歎浮沉先後時慷慨臨岐重相勉殷勤别後加餐飯君不見買臣衣錦還故鄉五十身榮未為晩","id":63065,"chapter":"卷六十二","chapternum":62,"title":"醉後走筆酬劉五主簿長句之贈兼簡張大賈二十四先輩昆季","titledesc":"","collection":"","collectiondesc":"","poemindex":1},{"author":"白居易","charstyle":"古體詩","content":"白頭老叟泣且言，禄山未亂入梨園。\n能彈琵琶和法曲，多在華清隨至尊。\n是時天下太平乆，年年十月坐朝元。\n千官起居環珮合，萬國會同車馬奔。\n金殿照耀石甕寺，蘭麝熏煮温湯源。\n貴妃宛轉侍君側，體弱不勝珠翠繁。\n冬雪飄颻錦袍暖，春風蕩漾霓裳翻。\n歡娛未足燕宼至，弓勁馬肥戎語喧。\n豳土人遷避獯鬻，鼎湖龍去哭軒轅。\n從此漂淪到南土，萬人死盡一身存。\n秋風江上浪無限，暮雨舟中酒一樽。\n涸魚久失風波勢，枯草曾沾雨露恩。\n我自秦來君莫問，驪山渭水如荒邨。\n新豐樹老籠明月，長生殿闇鎖春雲。\n紅葉紛紛葢欹瓦，綠苔重重封壊垣。\n唯有中官作宫使，每年寒食一開門。\n","id":63066,"chapter":"卷六十二","chapternum":62,"title":"江南遇天寶樂叟","titledesc":"","collection":"","collectiondesc":"","poemindex":2},{"author":"白居易","charstyle":"古體詩","content":"黄昏慘慘天微雪修行坊西鼓聲絶張生馬痩衣且單夜叩柴門與我别媿君冐寒來别我為君沽酒張燈火酒酣火暖與君言何事出闗又入闗答云前年偶下山四十餘月客長安長安古來名利地空手無金行路難朝遊九城陌肥馬輕車欺殺客暮宿五侯門殘茶冷酒愁殺人春明門門前便是嵩山路幸有雲泉容此身明日辭君且歸去","id":63067,"chapter":"卷六十二","chapternum":62,"title":"送張山人歸嵩陽","titledesc":"","collection":"","collectiondesc":"","poemindex":3},{"author":"白居易","charstyle":"古體詩","content":"九江十年冬大雪江水生氷樹枝折百鳥無食東西飛中有旅雁聲最饑雪中啄草氷上宿翅冷騰空飛動遲江童持網捕將去手擕入市生賣之我本北人今譴謫人鳥雖殊同是客見此客鳥傷客人贖汝放汝飛入雲雁雁汝飛向何處第一莫飛西北去淮西有賊討未平百萬甲兵久屯聚官軍賊軍相守老食盡兵窮將及汝健兒饑餓射汝喫拔汝翅翎為箭羽","id":63068,"chapter":"卷六十二","chapternum":62,"title":"放旅雁","titledesc":"","collection":"","collectiondesc":"","poemindex":4},{"author":"白居易","charstyle":"古體詩","content":"植物之中竹難寫古今雖畫無似者蕭郎下筆獨逼眞丹青以來惟一人人畫竹身肥擁腫蕭畫莖瘦節節竦人畫竹梢死羸垂蕭畫枝活葉葉動不根而生從意生不笋而成由筆成野塘水邉碕岸側森森兩叢十五莖嬋娟不失筠粉態蕭颯盡得風煙情舉頭忽看不似畫低耳静聴疑有聲西叢七莖勁而徤省向天竺寺前石上見東叢八莖疎且寒曾憶湘妃廟裏雨中看幽姿逺思少人别與君相顧空長歎蕭郎蕭郎老可惜手顫眼昏頭雪色自言便是絶筆時從今此竹猶難得","id":63069,"chapter":"卷六十二","chapternum":62,"title":"畫竹歌〈并序〉","titledesc":"協律郎蕭恱善畫竹舉時無倫蕭亦甚自秘重有終歲求其一竿一枝而不得者知予天與好事忽寫一十五竿惠然見投予厚其意髙其藝無以答貺作歌以報之凡一百八十六字云","collection":"","collectiondesc":"","poemindex":5},{"author":"白居易","charstyle":"古體詩","content":"漢王重色思傾國御宇多年求不得楊家有女初長成養在深閨人未識天生麗質難自棄一朝選在君王側回頭一笑百媚生六宫粉黛無顔色春寒賜浴華清池温泉水滑洗凝脂侍兒扶起嬌無力始是新承恩澤時雲鬢花顔金步揺芙蓉帳暖度春宵春宵苦短日髙起從此君王不早朝承歡侍宴無閒暇春從春遊夜轉夜後宫佳麗三千人三千寵愛在一身金屋籹成嬌侍夜玉樓宴罷醉和春姊妹弟兄皆列土可憐光彩生門户遂令天下父母心不重生男重生女驪宫髙處入青雲仙樂風飄處處聞緩歌漫舞凝絲竹盡日君王看不足漁陽鞞鼓動地來驚破霓裳羽衣曲九重城闕煙塵生千乘萬騎西南行翠華揺揺行復止西出都門百餘里六軍不發無奈何宛轉蛾眉馬前死花鈿委地無人收翠翹金雀玉搔頭君王掩面救不得回首血淚相和流黄埃散漫風蕭索雲棧縈紆登劍閣峨嵋山下少人行旌旗無光日色薄蜀江水碧蜀山青聖主朝朝暮暮情行宫見月傷心色夜雨聞鈴腸斷聲天旋地轉迴龍馭到此躊躇不能去馬嵬坡下泥土中不見玉顔空死處君臣相顧盡沾衣東望都門信馬歸歸來池苑皆依舊太液芙蓉未央栁芙蓉如面栁如眉對此如何不淚垂春風桃李花開日秋雨梧桐葉落時西宫南苑多秋草落葉滿堦紅不掃梨園弟子白髮新椒房阿監青娥老夕殿螢飛思悄然孤燈挑盡未成眠遲遲鐘鼓初長夜耿耿星河欲曙天鴛鴦瓦泠霜華重翡翠衾寒誰與共悠悠生死别經年魂魄不曾來入夢臨卭道士鴻都客能以精誠致魂魄為感君王展轉思遂教方士慇懃覔排空馭氣奔如電升天入地求之遍上窮碧落下黄泉兩處茫茫皆不見忽聞海上有仙山山在虚無縹緲間樓閣玲瓏五雲起其中綽約多仙子中有一人字太眞雪膚花貌參差是金闕西廂叩玉扄轉教小玉報雙成聞道漢家天子使九華帳裏夢魂驚攬衣推枕起徘徊珠箔銀屏邐迤開雲鬢半偏新睡覺花冠不整下堂來風吹仙袂飄飄舉猶似霓裳羽衣舞玉容寂寞淚䦨干梨花一枝春帶雨含情凝睇謝君王一别音容兩渺茫昭陽殿裏恩愛絶蓬萊宫中日月長回頭下望人寰處不見長安見塵霧惟將舊物表深情鈿合金釵寄將去釵留一股合一扇釵擘黄金合分鈿但令心似金鈿堅天上人間會相見臨别殷勤重寄詞詞中有誓兩心知七月七日長生殿夜半無人私語時在天願作比翼鳥在地願為連理枝天長地久有時盡此恨綿綿無絶期","id":63070,"chapter":"卷六十二","chapternum":62,"title":"長恨歌","titledesc":"","collection":"","collectiondesc":"","poemindex":6},{"author":"白居易","charstyle":"古體詩","content":"潯陽江頭夜送客，楓葉荻花秋瑟瑟。\n主人下馬客在船，舉酒欲飲無管絃。\n醉不成歡慘將别，别時茫茫江浸月。\n忽聞水上琵琶聲，主人忘歸客不發。\n尋聲闇問彈者誰，琵琶聲停欲語遲。\n移船相近邀相見，添酒回燈重開宴。\n千呼萬喚始出來，猶抱琵琶半遮面。\n轉軸撥絃三兩聲，未成曲調先有情。\n絃絃掩抑聲聲思，似訴平生不得志。\n低眉信手續續彈，說盡心中無限事。\n輕攏慢撚〈乃殄切〉抹復挑，初為霓裳後六么。\n大絃嘈嘈如急雨，小絃切切如私語。\n嘈嘈切切錯雜彈，大珠小珠落玉盤。\n間闗鶯語花底滑，幽咽泉流水下灘。\n水泉冷澁絃凝絶，凝絶不通聲暫歇。\n别有幽愁闇恨生，此時無聲勝有聲。\n銀瓶乍破水漿迸，鐵騎突出刀槍鳴。\n曲終收撥當心畫，四絃一聲如裂帛。\n東船西舫悄無言，唯見江心秋月白。\n沉吟放撥挿絃中，整頓衣裳起歛容。\n自言本是京城女，家在蝦蟇陵下住。\n十三學得琵琶成，名屬教坊第一部。\n曲罷長教善才服，粧成每被秋娘妬。\n五陵年少争纒頭，一曲紅綃不知數。\n鈿頭銀箆擊節碎，血色羅裙翻酒汚。\n今年歡笑復明年，秋月春風等閒度。\n弟走從軍阿姨死，暮去朝來顔色故。\n門前冷落鞍馬稀，老大嫁作商人婦。\n商人重利輕别離，前月浮梁買茶去。\n去來江口守空船，遶船明月江水寒。\n夜深忽夢少年事，夢啼粧淚紅䦨干。\n我聞琵琶巳歎息，又聞此語重唧唧。\n同是天涯淪落人，相逢何必曾相識。\n我從去年辭帝京，謫居卧病潯陽城。\n潯陽地僻無音樂，終歲不聞絲竹聲。\n住近湓江地低濕，黄蘆苦竹遶宅生。\n其間旦暮聞何物，杜䳌啼血猿哀鳴。\n春江花朝秋月夜，徃徃取酒還獨傾。\n豈無山歌與邨笛，嘔啞嘲哳難為聴。\n今夜聞君琵琶語，如聴仙樂耳暫明。\n莫辭更坐彈一曲，為君翻作琵琶行。\n感我此言良久立，却坐促絃絃轉急。\n凄凄不似向前聲，滿座重聞皆掩泣。\n座中泣下誰最多，江州司馬青衫濕。\n","id":63071,"chapter":"卷六十二","chapternum":62,"title":"琵琶引〈并序〉","titledesc":"元和十年予左遷九江郡司馬明年秋送客湓浦口聞舟中夜彈琵琶者聴其音錚錚然有京都聲問其人本長安娼女嘗學琵琶於穆曹二善才年長色衰委身為賈人婦遂命酒使快彈數曲曲罷憫然自叙少小時歡樂事今漂淪憔悴轉徙於江湖間予出官二年恬然自安感斯人言是夕始覺有遷謫意因為長句歌以贈之凡六百一十二言命曰琵琶行","collection":"","collectiondesc":"","poemindex":7},{"author":"白居易","charstyle":"古體詩","content":"蘇家小女名簡簡，芙蓉花腮栁葉眼。\n十一把鏡學㸃粧，十二抽針能繡裳。\n十三行坐事調品，不肯迷頭白地藏。\n玲瓏雲髻生花様，飄颻風袖薔薇香。\n殊姿異態不可狀，忽忽轉動如有光。\n二月繁霜殺桃李，明年欲嫁今年死。\n丈人阿母勿悲啼，此女不是凡夫妻。\n恐是天仙謫人世，只合人間十三歲。\n大都好物不堅牢，綵雲易散琉璃脆。\n","id":63072,"chapter":"卷六十二","chapternum":62,"title":"簡簡吟","titledesc":"","collection":"","collectiondesc":"","poemindex":8},{"author":"白居易","charstyle":"古體詩","content":"我昔元和侍憲皇曾陪内宴宴昭陽千歌百舞不可數就中最愛霓裳舞舞時寒食春風天玉鉤欄下香案前案前舞者顔如玉不着人家俗衣服虹裳霞帔步揺冠鈿瓔纍纍佩珊珊娉婷似不任羅綺顧聴樂懸行復止磬簫筝笛逓相攙擊擫彈吹聲邐迤〈凡法曲之初衆樂不齊惟金石絲竹次第發聲霓裳序初亦復如此〉散序六奏未動衣陽臺宿雲慵不飛〈散序六遍無拍故不舞也〉中序擘騞〈霍虢切〉初入拍秋竹竿裂春氷拆〈中序始有拍亦名拍序〉飄然轉旋迴雪輕嫣然縱送游龍驚小垂手後栁無力斜曳裾時雲欲生〈四句皆霓裳舞之初態〉煙蛾歛略不勝態風袖低昻如有情上元㸃鬟招萼緑王母揮袂别飛瓊繁音急節十二遍跳珠撼玉何鏗錚〈霓裳曲十二遍而終〉翔鸞舞了却收翅唳鶴曲終長引聲〈凡曲將畢皆聲拍促速惟霓裳之末長引一聲也〉當時乍見驚心目凝視諦聴殊未足一落人間八九年耳冷不曾聞此曲湓城但聴山魈語巴峽惟聞杜鵑哭〈予自江州司馬轉忠州㓨史〉移領錢塘第二年始有心情問絲竹玲瓏箜篌謝好筝陳寵觱篥沈平笙清絃脆管纎纎手教得霓裳一曲成〈自玲瓏以下皆杭之妓名〉虚白亭前湖水畔前後祇應三度按便除庻子抛却來聞道如今各星散今年五月至蘇州朝鐘暮角催白頭貪看案牘常侵夜不聴笙歌直到秋秋來無事多閒悶忽憶霓裳無處問聞君部内多樂徒問有霓裳舞者無答云十縣十萬户無人知有霓裳舞惟寄長歌與我來題作霓裳羽衣譜四幅花牋碧間紅霓裳實録在其中千姿萬狀分明見恰與昭陽舞者同眼前彷彿覩形質昔日今朝想如一疑從魂夢呼召來似着丹青圗寫出我愛霓裳君合知發於歌詠形於詩君不見我歌云驚破霓裳羽衣曲〈長恨歌云〉又不見我詩云曲愛霓裳未拍時〈錢塘詩云〉由來能事皆有主楊氏創聲君造譜〈開元中西凉府節度楊敬述造〉君言此舞難得人須是傾城可憐女吳妖小玉飛作煙〈夫差女小玉死後形見於王其母抱之霏微若烟霧散空〉越艶西施化為土嬌花巧笑久寂寥娃館苧蘿空處所如君所言誠有是君試從容聴我語若求國色始翻傳但恐人間廢此舞妍媸優劣寧相逺大都只在人擡舉李姢張態君莫嫌亦擬隨宜且教取〈姢態蘇妓之名〉","id":63073,"chapter":"卷六十二","chapternum":62,"title":"霓裳羽衣歌〈和微之〉","titledesc":"","collection":"","collectiondesc":"","poemindex":9},{"author":"白居易","charstyle":"古體詩","content":"剪削乾蘆挿寒竹，九孔漏聲五音足。\n近來吹者誰得名，闗璀老死李衮生。\n衮今又老誰其嗣，薛氏樂童年十二。\n指㸃之下師授聲，含嚼之間天與氣。\n潤州城髙霜月明，吟霜思月欲發聲。\n山頭江底何悄悄，猿聲不喘魚龍聴。\n翕然聲作疑管裂，詘然聲盡疑刀截。\n有時婉軟無筋骨，有時頓挫生稜節。\n急聲圓轉促不斷，轢轢轔轔似珠貫。\n緩聲展引長有條，有條直直如筆描。\n下聲乍墜石沉重，髙聲忽舉雲飄蕭。\n明旦公堂陳宴席，主人命樂娛賔客。\n碎絲細竹徒紛紛，宫調一聲雄出羣。\n衆音覼〈郎何切〉縷不落道，有如部伍隨將軍。\n嗟爾陽陶方稚齒，下手發聲已如此。\n若教頭白吹不休，但恐聲名壓闗李。\n","id":63074,"chapter":"卷六十二","chapternum":62,"title":"小童薛陽陶吹觱篥歌〈和浙西李大夫作〉","titledesc":"","collection":"","collectiondesc":"","poemindex":10},{"author":"白居易","charstyle":"古體詩","content":"香山石樓倚天開，翠屏壁立波環迴。\n黄菊繁時好客到，碧雲合處佳人來〈謂遺英舊二妓與舒君同遊〉。\n酡顔一笑夭桃綻，清吟數聲寒玉哀。\n軒騎逶遲棹容與，留連三日不能迴。\n白頭老尹府中坐，早衙纔退暮衙催。\n庭前堦上何所有，纍囚成貫案成堆。\n豈無池塘長秋草，亦有絲竹生塵埃。\n今日清光昨夜月，竟無人來勸一杯。\n","id":63075,"chapter":"卷六十二","chapternum":62,"title":"舒貟外遊香山寺數日不歸兼辱尺書大誇勝事時正値坐衙慮囚之際走筆題長句以贈之","titledesc":"","collection":"","collectiondesc":"","poemindex":11},{"author":"白居易","charstyle":"古體詩","content":"白首餘杭白太守，落魄抛名來巳久。\n一辭渭北故園春，再把江南新歲酒。\n杯前笑歌徒勉强，鏡裏形容漸衰朽。\n領郡慙當潦倒年，隣州喜得平安友。\n長洲草接松江岸，曲水花連鏡湖口。\n老去還能痛飲無，春來曾作閒遊否。\n憑鶯傳語報李六，倩雁將書與元九。\n莫嗟一日日催人，且貴一年年入手。\n","id":63076,"chapter":"卷六十二","chapternum":62,"title":"蘇州李中丞以元日郡齋感懐詩寄微之及余輙依來篇七言八韻走筆奉答兼呈微之","titledesc":"","collection":"","collectiondesc":"","poemindex":12},{"author":"白居易","charstyle":"古體詩","content":"秋天髙髙秋光清，秋風嫋嫋秋蟲鳴。\n嵩峯餘霞錦綺卷，伊水細浪鱗甲生。\n洛陽閒客知無數，少出遊山多在城。\n商嶺老人自追逐，蓬丘逸士相逢迎。\n南出鼎門十八里，莊店邐迤橋道平。\n不寒不熱好時節，鞍馬穩快衣衫輕。\n並轡踟蹰下西岸，扣舷容與遶中汀。\n開懐曠達無所繫，觸目勝絶不可名。\n荷衰欲黄荇猶綠，魚樂自躍鷗不驚。\n翠藻蔓長孔雀尾，彩船櫓急寒雁聲。\n家醒一壺白玉液，野花數把黄金英。\n晝遊四看西日暮，夜話三及東方明。\n暫停杯觴輙吟詠，我有狂言君試聴。\n丈夫一生有二志，兼濟獨善難得并。\n不能救療生民病，即須先濯塵土纓。\n况我頭白眼巳闇，終日戚促何所成。\n不如展眉開口笑，龍門醉卧香山行。\n","id":63077,"chapter":"卷六十二","chapternum":62,"title":"秋日與張賔客舒著作同遊龍門醉中狂歌凡二百三十八字","titledesc":"","collection":"","collectiondesc":"","poemindex":13},{"author":"白居易","charstyle":"古體詩","content":"達哉達哉白樂天，分司東都十三年。\n七旬纔滿冠巳挂，半禄未及車先懸。\n或伴遊客春行樂，或隨山僧夜坐禪。\n二年忘却問家事，門庭多草㕑少煙。\n庖童朝告鹽米盡，侍婢暮訴衣裳穿。\n妻孥不恱甥姪悶，而我醉卧方陶然。\n起來與爾畫生計，薄産處置有後先。\n先賣南方十畝園，次賣東郭五頃田。\n然後兼賣所居宅，髣髴獲緡二三千。\n半與爾充衣食費，半與吾供酒肉錢。\n吾今已年七十一，眼昏鬚白頭風眩。\n但恐此錢用不盡，即先朝露歸夜泉。\n未歸且住亦不惡，饑飡樂飲安穩眠。\n死生無可無不可，達哉達哉白樂天。\n","id":63078,"chapter":"卷六十二","chapternum":62,"title":"達哉樂天行","titledesc":"","collection":"","collectiondesc":"","poemindex":14},{"author":"白居易","charstyle":"古體詩","content":"海漫漫直下，無底傍無邉。\n雲濤煙浪最，深處人傳中。\n有三神山山，上多生不死。\n藥服之羽化，為天仙秦皇。\n漢武信此語，方士年年採。\n藥去蓬萊今，古但聞名煙。\n水茫茫無覔，處海漫漫風。\n浩浩眼穿不，見蓬萊島不。\n見蓬萊不敢，歸童男丱女。\n舟中老徐福，文成多誑誕。\n上元太一虚，祈禱君看驪。\n山頂上茂陵，頭畢竟悲風。\n吹蔓草何况，玄元聖祖五。\n千言不言藥，不言仙不言。\n白日昇青天，","id":63079,"chapter":"卷六十二","chapternum":62,"title":"海漫漫 戒求仙也","titledesc":"","collection":"","collectiondesc":"","poemindex":15},{"author":"白居易","charstyle":"古體詩","content":"華原磬華原磬古人不聴今人聴泗濵石泗濵石今人不擊古人擊今人古人何不同用之捨之由樂工樂工雖在耳如壁不分清濁即為聾梨園弟子調律吕知有新聲不如古古稱浮磬出泗濵立辨致死聲感人宫懸一聴華原石君心遂忘封疆臣果然㓂亂從燕起武臣少𡧓封疆死始知樂與時政通豈聴鏗鏘而巳矣磬襄入海去不歸長安市人為樂師華原磬與泗濱石清濁兩聲誰得知","id":63080,"chapter":"卷六十二","chapternum":62,"title":"華原磬 刺樂工非其人也〈天寶中始廢泗濵磬用華原石代之詢諸磬人則曰故老云泗濵磬下調之不能和得華原石考之乃和由是不改〉","titledesc":"","collection":"","collectiondesc":"","poemindex":16},{"author":"白居易","charstyle":"古體詩","content":"上陽人紅顔闇老白髮新緑衣監使守宫門一閉上陽多少春明皇末歲初選入入時十六今六十同時采擇百餘人零落年深殘此身憶昔吞悲别親族扶入車中不敢哭皆云入内便承恩臉似芙蓉胷似玉未容君王得見面巳被楊妃遙側目妬令潛配上陽宫一生遂向空房宿宿空房秋夜長夜長無寐天不明耿耿殘燈照背影蕭蕭闇雨打窗聲春日遲日遲獨坐天難暮宫鶯百囀愁厭聞梁燕雙栖老休妬鶯歸燕去長悄然春徃秋來不記年惟向深宫望明月東西四五百迴圓今日宫中年最老大家遥賜尚書號小頭鞋履窄衣裳青黛㸃眉眉細長外人不見見應笑天寶末年時世粧上陽人苦最多少亦苦老亦苦少苦老苦兩如何君不見昔時吕尚美人賦〈天寶未有密采艶色者當時號花鳥使吕尚獻美人賦以諷之〉又不見今日上陽白髪歌","id":63081,"chapter":"卷六十二","chapternum":62,"title":"上陽白髮人 愍怨曠也〈天寶五載已後楊貴妃專寵後宮人無復進幸矣六宫有美色者輙置别所上陽是其一也貞元中尚存焉〉","titledesc":"","collection":"","collectiondesc":"","poemindex":17},{"author":"白居易","charstyle":"古體詩","content":"胡旋女胡旋女心應絃手應鼓絃鼓一聲雙袖舉迴雪飄颻轉蓬舞左旋右轉不知疲千匝萬周無巳時人間物類無可比奔車輪緩旋風遲曲終再拜謝天子天子為之微啟齒胡旋女出康居徒勞東來萬里餘中原自有胡旋者鬬妙争能爾不如天寶季年時欲變臣妾人人學圓轉中有太眞外禄山二人最道能胡旋梨花園中冊作妃金鷄障下養為兒禄山胡旋迷君眼兵過黄河疑未反貴妃胡旋感君心死棄馬嵬念更深從兹地軸天維轉五十年來制不禁胡旋女莫空舞數唱此歌悟明主","id":63082,"chapter":"卷六十二","chapternum":62,"title":"胡旋女 戒近習也〈天寶末康居國獻之〉","titledesc":"","collection":"","collectiondesc":"","poemindex":18},{"author":"白居易","charstyle":"古體詩","content":"新豐老人八十八頭鬢眉鬚皆似雪玄孫扶向店前行左臂憑肩右臂折問翁臂折來幾年兼問致折何因縁翁云貫屬新豐縣生逢聖代無征戰慣聴梨園歌管聲不識旗槍與弓箭無何天寶大徴兵户有三丁㸃一丁㸃得驅將何處去五月萬里雲南行聞道雲南有瀘水椒花落時瘴煙起大軍徒涉水如湯未過十人二三死村南村北哭聲哀兒别爺娘夫别妻皆云前後征蠻者千萬人行無一迴是時翁年二十四兵部牒中有名字夜深不敢使人知偷將大石鎚折臂張弓簸旗俱不堪從兹始免征雲南骨碎筋傷非不苦且圗揀退歸鄉土此臂折來六十年一肢雖廢一身全至今風雨隂寒夜直到天明痛不眠痛不眠終不悔且喜老人今獨在不然當時瀘水頭身死魂飛骨不收應作雲南望鄉鬼萬人塜上哭吻呦〈雲南有萬人塜即鮮于仲通李密曾覆軍之所今塜猶存〉老人言君聴取君不聞開元宰相宋開府不賞邉功防黷武〈開元初突厥數冦邉時天武軍牙將郝靈佺出使因引特勒回鶻部落斬突厥黙啜獻首于闕下自謂有不世之功時宋璟為相以天子年少好武恐徼功者生心痛抑其賞逾年始授郎將靈佺遂慟哭嘔血而死〉又不聞天寶宰相楊國忠欲求恩幸立邉功邉功未立生人怨請問新豐折臂翁〈天寶末楊國忠為相重結閣羅鳳之役募人討之前後發二十餘萬衆去無返者又捉人連枷赴役天下怨哭人不聊生故禄山得乘人心而盗天下元和初而折臂翁猶存因備歌之〉","id":63083,"chapter":"卷六十二","chapternum":62,"title":"新豐折臂翁 戒邉功也","titledesc":"","collection":"","collectiondesc":"","poemindex":19},{"author":"白居易","charstyle":"古體詩","content":"縛戎人縛戎，人口穿面破。\n驅入秦天子，矜憐不忍殺。\n詔徙東南吳，與越黄衣小。\n使録姓名領，出長安乘逓。\n行身被金瘡，面多瘠扶病。\n徒行日一驛，朝飡饑渴費。\n杯盤夜卧腥，臊汚牀席忽。\n逢江水憶交，河垂手齊聲。\n嗚咽歌其中，一虜語諸虜。\n爾苦非多我，苦多同伴行。\n人因借問欲，説喉中氣憤。\n憤自云鄉管，本涼原大厯。\n年中沒落蕃，一落蕃中四。\n十載身着皮，裘繫毛帶惟。\n許正朝服漢，儀歛衣整巾。\n潛淚垂誓心，密定歸鄉計。\n不使蕃中妻，子知〈有李如暹者蓬子將軍之子也嘗沒蕃中自云蕃法惟正歲一日許唐人之沒蕃者服唐衣冠由是悲不自勝定歸計也〉暗思自。\n有殘筋骨更，恐年衰歸不。\n得蕃侯嚴兵，鳥不飛脫身。\n冐死奔逃歸，晝伏宵行經。\n大漠雲陰月，黒風沙惡驚。\n藏青塜寒草，疎偷渡黄河。\n夜氷薄忽聞，漢軍鼙鼓聲。\n路旁走出再，拜迎游騎不。\n聴能漢語將，軍遂縛作蕃。\n生配向東南，卑濕地定無。\n存䘏空防備，念此吞聲仰。\n訴天若為辛，苦度殘年涼。\n原鄉井不得，見胡地妻兒。\n虚棄捐没蕃，被囚思漢土。\n歸漢被刼為，蕃虜早知如。\n此悔歸來兩，地寧如一處。\n苦縛戎人戎，人之中我苦。\n辛自古此寃，應未有漢心。\n漢語吐蕃身，","id":63084,"chapter":"卷六十二","chapternum":62,"title":"縛戎人 達窮民之情也","titledesc":"","collection":"","collectiondesc":"","poemindex":20},{"author":"白居易","charstyle":"古體詩","content":"百錬鏡鎔範非常規日辰處所靈且祗江心波上舟中鑄五月五日日午時瓊粉金膏磨瑩巳化為一片秋潭水鏡成將獻蓬萊宫揚州長吏手自封人間臣妾不合照背有九五飛天龍人人呼為天子鏡我有一言聞太宗太宗常以人為鏡鑒古鑒今不鑒容四海安危居掌内百王治亂懸其中乃知天子别有鏡不是揚州百錬銅","id":63085,"chapter":"卷六十二","chapternum":62,"title":"百錬鏡 美皇王鑒也","titledesc":"","collection":"","collectiondesc":"","poemindex":21},{"author":"白居易","charstyle":"古體詩","content":"青石出自藍田山兼車運載來長安工人磨琢欲何用石不能言我代言不願作人家墓前神道碣墳土未乾名已滅不願作官家道傍德政碑不鐫實録鐫虚辭願為顔氏段氏碑雕鏤太尉與太師刻此兩片堅金質狀彼二人忠烈姿義心若石屹不轉死節名流確不移如觀奮擊朱泚日似見叱呵希烈時各於其上題名諡一置髙山一沉水陵谷雖遷碑獨存骨化為塵名不死長使不忠不烈臣觀碑改節慕為人慕為人勸事君","id":63086,"chapter":"卷六十二","chapternum":62,"title":"青石 激忠烈也","titledesc":"","collection":"","collectiondesc":"","poemindex":22},{"author":"白居易","charstyle":"古體詩","content":"西涼伎假面胡人假獅子刻木為頭絲作尾金鍍眼睛銀帖齒奮迅毛衣擺雙耳如從流沙來萬里紫髯深目兩胡兒鼓舞跳梁前致辭應似涼州未䧟日安西都䕶進來時須臾云得新消息安西路絶歸不得泣向獅子涕雙垂涼州䧟没知不知獅子回頭向西望哀吼一聲觀者悲貞元邉將愛此曲醉坐笑看看不足享賔犒士宴三軍獅子胡兒長在目有一征夫年七十見弄涼州低面泣泣罷歛手白將軍主憂臣辱昔所聞自從天寶兵戈起邉戎日夜吞西鄙涼州䧟來四十年河隴侵將七千里平時安西萬里疆今日邉防在鳯翔〈平時開逺門外立堠云去安西九千九百里以示戍人不為萬里行其實就盈數也今蕃漢使徃來悉在隴州交易〉縁邉空屯十萬卒飽食温衣閒過日遺民腸斷在涼州將卒相看無意收天子每思常痛惜將軍欲說合慙羞奈何仍看西涼伎取笑資歡無所愧縱無智力未能收忍取西涼弄為戲","id":63087,"chapter":"卷六十二","chapternum":62,"title":"西涼伎 刺封疆之臣也","titledesc":"","collection":"","collectiondesc":"","poemindex":23},{"author":"白居易","charstyle":"古體詩","content":"穆王八駿天馬駒後人愛之冩為圖背如龍兮頸如象骨竦筋髙肌肉壯日行萬里速如飛穆王獨乘何所之四荒八極蹋欲遍三十二蹄無歇時屬車軸折趂不及黄屋草生棄若遺瑶池西赴王母宴七廟經年不親薦璧臺南與盛姬遊明堂不復朝諸侯白雲黄竹歌聲動一人荒樂萬人愁周從后稷至文武積德累功世勤苦豈知纔及四代孫心輕王業如灰土由來尤物不在大能蕩君心則為害文帝却之不肻乘千里馬去漢道興穆王得之不為戒八駿駒來周室壊至今此物世稱珍不知房星之精下為害八駿圖君莫愛","id":63088,"chapter":"卷六十二","chapternum":62,"title":"八駿圖 戒竒物懲佚遊也","titledesc":"","collection":"","collectiondesc":"","poemindex":24},{"author":"白居易","charstyle":"古體詩","content":"有松百尺大十圍生在澗底寒且卑澗深山險人路絶老死不逢工度之天子明堂欠梁木此求彼有兩不知誰諭蒼蒼造物意但與之材不與地金張世禄原憲貧牛衣寒賤貂蟬貴貂蟬與牛衣髙下雖有殊髙者未必賢下者未必愚君不見沉沉海底生珊瑚歴歴天上種白榆","id":63089,"chapter":"卷六十二","chapternum":62,"title":"澗底松 念寒儁也","titledesc":"","collection":"","collectiondesc":"","poemindex":25},{"author":"白居易","charstyle":"古體詩","content":"繚綾繚綾何所似不似羅綃與紈綺應似天台山上明月前四十五尺瀑布泉中有文章又竒絶地鋪白煙花簇雪織者何人衣者誰越溪寒女漢宫姬去年中使宣口敕天上取様人間織織為雲外秋雁行染作江南春水色廣裁衫袖長製裙金斗熨波刀剪紋異彩竒文相隱映轉側看花看不定昭陽舞人恩正深春衣一對直千金汗沾粉汙不再着曵土蹋泥無惜心繚綾織成費功績莫比尋常繒與帛絲細繰多女手疼扎扎千聲不盈尺昭陽殿裏歌舞人若見織時應也惜","id":63090,"chapter":"卷六十二","chapternum":62,"title":"繚綾 念女工之勞也","titledesc":"","collection":"","collectiondesc":"","poemindex":26},{"author":"白居易","charstyle":"古體詩","content":"賣炭翁伐薪燒炭南山中滿面塵灰烟火色兩鬢蒼蒼十指黒賣炭得錢何所營身上衣裳口中食可憐身上衣正單心憂炭賤願天寒夜來城外一尺雪曉駕炭車輾氷轍牛困人饑日已髙市南門外泥中歇翩翩兩騎來是誰黄衣使者白衫兒手把文書口稱敕迴車叱牛率向北一車炭重千餘斤官使驅將惜不得半疋紅紗一文綾繫向牛頭充炭直","id":63091,"chapter":"卷六十二","chapternum":62,"title":"賣炭翁 苦官市也","titledesc":"","collection":"","collectiondesc":"","poemindex":27},{"author":"白居易","charstyle":"古體詩","content":"官牛官牛駕官車，滻水岸邉搬載沙。\n一石沙幾斤重朝，載暮載將何用載。\n向五門官道西綠，槐陰下鋪沙堤昨。\n來新拜右丞相恐，怕泥塗汙馬蹄右。\n丞相馬蹄蹋沙雖，浄潔牛領牽車欲。\n流血右丞相但能，濟人治國調陰陽。\n官牛領穿亦不妨，","id":63092,"chapter":"卷六十二","chapternum":62,"title":"官牛 諷執政也","titledesc":"","collection":"","collectiondesc":"","poemindex":28},{"author":"白居易","charstyle":"古體詩","content":"秦吉了出南中彩毛青黑花頸紅耳聰心慧舌端巧鳥語人言無不通昨日長爪鳶今日大觜烏鳶捎乳燕一窠覆烏啄母鷄雙眼枮鷄號墮地燕驚去然後拾卵攫其雛豈無鵰與鶚嗉〈音素〉中食飽不肻搏亦有鸞鶴羣閒立颺髙如不聞秦吉了人云爾是能言鳥豈不見鷄燕之寃苦吾聞鳯凰百鳥主爾竟不為鳯凰之前致一言安用噪噪閒言語","id":63093,"chapter":"卷六十二","chapternum":62,"title":"秦吉了 哀寃民也","titledesc":"","collection":"","collectiondesc":"","poemindex":29},{"author":"白居易","charstyle":"古體詩","content":"眞娘墓虎丘，道不識眞娘。\n鏡中面惟見，眞娘墓頭草。\n霜摧桃李風，折蓮眞娘死。\n時猶少年脂，膚荑手不牢。\n固世間有物，難留連難留。\n連易消歇塞，北花江南雪。\n","id":63094,"chapter":"卷六十二","chapternum":62,"title":"眞娘墓〈墓在虎丘寺〉","titledesc":"","collection":"","collectiondesc":"","poemindex":30},{"author":"白居易","charstyle":"古體詩","content":"丘墟郭門外寒食誰家哭風吹曠野紙錢飛古墓纍纍春草緑棠梨花映白楊樹盡是死生離别處㝠漠重泉哭不聞蕭蕭暮雨人歸去","id":63095,"chapter":"卷六十二","chapternum":62,"title":"寒食野望吟","titledesc":"","collection":"","collectiondesc":"","poemindex":31},{"author":"白居易","charstyle":"古體詩","content":"罷胡琴掩秦瑟玲瓏再拜歌初畢誰道使君不解歌聴唱黄鷄與白日黄鷄催曉丑時鳴白日催年酉時沒腰間紅綬繫未穩鏡裏朱顔看巳失玲瓏玲瓏奈老何使君歌了汝更歌","id":63096,"chapter":"卷六十二","chapternum":62,"title":"醉歌〈示妓人商玲瓏〉","titledesc":"","collection":"","collectiondesc":"","poemindex":32},{"author":"白居易","charstyle":"古體詩","content":"憶舊遊舊遊安在哉舊遊之人半白首舊遊之地多蒼苔江南舊遊凡幾處就中最憶吳江隈長洲苑緑栁萬樹齊雲樓春酒一杯閶門曉嚴旗鼓出臯橋夕閙船舫迴修蛾慢臉燈下醉急管繁絃頭上催六七年前狂爛漫三千里外思徘徊李姢張態一春夢周五殷三歸夜臺虎丘月色為誰好娃宫花枝應自開頼得劉郎解吟咏江山氣色合歸來〈姢態蘇州妓名周殷蘇州從事〉","id":63097,"chapter":"卷六十二","chapternum":62,"title":"憶舊遊〈寄劉蘇州〉","titledesc":"","collection":"","collectiondesc":"","poemindex":33},{"author":"白居易","charstyle":"古體詩","content":"櫻桃島前春去春花萬枝忽憶與宗卿閒飲日又憶與考功狂醉時歲晩無花空有葉風吹滿地乾重叠蹋葉悲秋復憶春池邉樹下重殷勤今朝一酌臨寒水此地三迴别故人櫻桃花來春千萬朶來春共誰花下坐不論崔李上青雲明日舒三亦抛我","id":63098,"chapter":"卷六十二","chapternum":62,"title":"履信池櫻桃島上醉後走筆送别舒貟外兼寄宗正李卿考功崔郎中","titledesc":"","collection":"","collectiondesc":"","poemindex":34}]