[
  {
    "id": 58390,
    "uid": "poem-14-45",
    "chapter": "卷十四",
    "chapternum": 14,
    "charstyle": "古體詩",
    "title": "燉煌太守後庭歌",
    "titledesc": "",
    "collection": "",
    "collectiondesc": "",
    "poemindex": 45,
    "author": "岑參",
    "content": "燉煙太守才且賢郡中無事髙枕眠太守到來山出泉黄砂磧裏人種田燉煌耆舊鬢皓然願留太守更五年城頭月出星滿天曲房置酒張錦筵美人紅妝色正鮮側垂髙髻插金鈿醉坐藏鈎紅燭前不知鈎在若箇邉為君手把珊瑚鞭射得半叚黄金錢此中樂事亦已偏"
  },
  {
    "id": 58401,
    "uid": "poem-14-56",
    "chapter": "卷十四",
    "chapternum": 14,
    "charstyle": "古體詩",
    "title": "西亭子送李司馬",
    "titledesc": "",
    "collection": "",
    "collectiondesc": "",
    "poemindex": 56,
    "author": "岑參",
    "content": "髙髙亭子郡城西直上千尺與雲齊盤崖縁壁試攀躋羣山向下飛鳥低使君五馬天半嘶絲繩玉壺為君提坐來一望無端倪紅花綠柳鶯亂啼千家萬井連廻谿酒行未醉聞暮雞㸃筆操紙為君題為君題惜解㩦草萋萋沒馬蹄"
  },
  {
    "id": 58405,
    "uid": "poem-14-60",
    "chapter": "卷十四",
    "chapternum": 14,
    "charstyle": "古體詩",
    "title": "戎葵花歌〈戎一作蜀〉",
    "titledesc": "",
    "collection": "",
    "collectiondesc": "",
    "poemindex": 60,
    "author": "岑參",
    "content": "昨日一花開今日一花開今日花正好昨日花已老人生不得長少年莫惜牀頭沽酒錢請君有錢向酒家君不見戎葵花"
  }
]