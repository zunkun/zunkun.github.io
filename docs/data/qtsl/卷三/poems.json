[{"author":"蘇味道","charstyle":"近體詩","id":57558,"chapter":"卷三","chapternum":3,"title":"單于川對雨","titledesc":"","content":"崇朝遘行雨薄晩屯密雲縁階起素沬竟水聚圓文河柳低未舉山花落巳芬清樽久不薦淹留還待君","collection":"","collectiondesc":"","poemindex":1},{"author":"蘇味道","charstyle":"近體詩","id":57559,"chapter":"卷三","chapternum":3,"title":"單于川對雨","titledesc":"","content":"飛雨欲迎旬浮雲已送春還從濯枝後來應洗兵辰氣合龍祠外聲過鯨海濱伐邢知有屬巳見静邊塵","collection":"","collectiondesc":"","poemindex":2},{"author":"蘇味道","charstyle":"近體詩","id":57560,"chapter":"卷三","chapternum":3,"title":"正月十五夜","titledesc":"","content":"火樹銀花合星橋鐵鎖開暗塵隨馬去明月逐人來遊伎皆穠李行歌盡落梅金吾不禁夜玉漏莫相催〈唐新語云神龍之際京城正月望日盛飾燈火之㑹金吾弛禁貴遊戚屬及下俚工賈無不夜遊車馬軿闐人不得顧王主之家馬上作樂以相誇競文士皆賦詩以紀其事作者數百人唯味道與郭利貞崔液三人為絶唱〉","collection":"","collectiondesc":"","poemindex":3},{"author":"李嶠","charstyle":"古體詩","id":57561,"chapter":"卷三","chapternum":3,"title":"秋山望月酬李騎曹","titledesc":"","content":"愁客坐山隈懷抱自悠哉况復髙秋夕明月正徘徊亭亭出迥岫皎皎映層臺色帶銀河滿光含玉露開淡雲籠影度虚暈抱輪迴谷邃凉隂静山空夜響哀寒催數雁過風送一螢來獨軫離居恨遥想故人杯","collection":"","collectiondesc":"","poemindex":4},{"author":"李嶠","charstyle":"古體詩","id":57562,"chapter":"卷三","chapternum":3,"title":"早發苦竹館","titledesc":"","content":"合沓巖嶂深朦朧煙霧曉荒阡下樵客野猿驚山鳥開門聴潺湲入徑尋窈窕棲鼯抱寒木流螢飛暗篠早霞稍霏霏殘月猶皎皎行看逺星稀漸覺遊氛少我行撫軺傳兼得傍林沼貪翫水石奇不知川路渺徒憐野心曠詎惻浮年小方解寵辱情永託累塵表","collection":"","collectiondesc":"","poemindex":5},{"author":"李嶠","charstyle":"古體詩","id":57563,"chapter":"卷三","chapternum":3,"title":"汾隂行","titledesc":"","content":"君不見昔日西京全盛時汾隂后土親祭祠齋宫宿寢設儲供撞鐘鳴鼓樹羽旂漢家五葉才且雄賓筵萬靈服九戎柏梁賦詩髙宴罷詔書法駕幸河東河東太守親掃除奉迎至尊導鑾輿五營夾道列容衛三河縱觀空里閭迴旌駐蹕降靈塲焚香奠醑邀百祥金鼎發色正焜煌靈祇煒燿攄景光埋玉陳牲禮神畢舉麾上馬乘輿出彼汾之曲嘉可遊木蘭為檝桂為舟棹歌㣲吟綵鷁浮簫鼓哀鳴白雲秋歡娯宴洽賜羣后家家復除户牛酒聲明動天樂無有千秋萬嵗南山壽自從天子向秦關玉輦金車不復還珠簾羽扇長寂寞鼎湖龍髯安可攀千齡人事一朝空四海為家此路窮雄豪意氣今何在壇場宫館盡蒿蓬路逢故老長歎息世事迴環不可測昔日青樓對歌舞今日黄埃聚荆棘山川滿目淚沾衣富貴榮華能㡬時不見秖今汾水上唯有年年秋雁飛〈明皇傳信記云上將幸蜀登華蕚樓使樓前善水調者登而歌至山川滿目云云上顧侍者曰誰為此日宰相李嶠辭也上曰真才子也不待曲終而去〉","collection":"","collectiondesc":"","poemindex":6},{"author":"李嶠","charstyle":"近體詩","id":57564,"chapter":"卷三","chapternum":3,"title":"中宗降誕日長寧公主滿月侍宴應制","titledesc":"","content":"神龍見像日仙鳳養雛年大火乘天正明珠對月圓作新金篋裏歌奏玉筐前今日宜孫慶還㕘祝壽篇","collection":"","collectiondesc":"","poemindex":7},{"author":"李嶠","charstyle":"近體詩","id":57565,"chapter":"卷三","chapternum":3,"title":"侍宴長寧公主東莊應制","titledesc":"","content":"别業臨青甸鳴鸞降紫霄長筵鵷鷺集仙管鳳凰調樹接南山近烟含北渚遥承恩咸巳醉戀賞未還鑣〈紀事云長寧公主韋庶人所生下嫁楊慎交造第東都府財㡬竭又取西京髙士廉第左金吾衛廢營合為宅作三重樓築山浚池帝及后數臨幸置酒賦詩嶠等屬和即東莊也〉","collection":"","collectiondesc":"","poemindex":8},{"author":"李嶠","charstyle":"近體詩","id":57566,"chapter":"卷三","chapternum":3,"title":"送沙門𢎞景道俊元奘還荆州應制","titledesc":"","content":"三乘歸淨域萬騎餞通莊就日離亭近彌天别路長荆南旋杖缽渭北限津梁何日紆真果還來入帝鄉","collection":"","collectiondesc":"","poemindex":9},{"author":"李嶠","charstyle":"近體詩","id":57567,"chapter":"卷三","chapternum":3,"title":"送李邕","titledesc":"","content":"落日荒郊外風景正凄凄離人席上起征馬路傍嘶别酒傾壺贈行書掩淚題殷勤御溝水從此各東西","collection":"","collectiondesc":"","poemindex":10},{"author":"李嶠","charstyle":"近體詩","id":57568,"chapter":"卷三","chapternum":3,"title":"風","titledesc":"","content":"落日生蘋末揺揚徧逺林帯花疑鳳舞向竹似龍吟月動臨秋扇松清入夜琴蘭臺宫殿峻還拂楚王襟","collection":"","collectiondesc":"","poemindex":11},{"author":"李嶠","charstyle":"近體詩","id":57569,"chapter":"卷三","chapternum":3,"title":"露","titledesc":"","content":"滴瀝明花苑葳㽔泫竹叢玉垂丹棘上珠湛緑荷中夜警千年鶴朝零七月風願凝仙掌内長奉未央宫","collection":"","collectiondesc":"","poemindex":12},{"author":"李嶠","charstyle":"近體詩","id":57570,"chapter":"卷三","chapternum":3,"title":"雪","titledesc":"","content":"瑞雪驚千里從風下九霄地疑明月夜山似白雲朝逐舞花光動臨歌扇影飄大周天闕路今日海神朝","collection":"","collectiondesc":"","poemindex":13},{"author":"李嶠","charstyle":"近體詩","id":57571,"chapter":"卷三","chapternum":3,"title":"道","titledesc":"","content":"銅駝分鞏洛劍閣抵臨卭紫徼三千里青樓十二重玉關塵似雪金穴馬如龍今日中衢上堯樽更可逢","collection":"","collectiondesc":"","poemindex":14},{"author":"李嶠","charstyle":"近體詩","id":57572,"chapter":"卷三","chapternum":3,"title":"江","titledesc":"","content":"日夕三江望靈潮萬里迴霞津錦浪動月浦練花開湍似黄牛去濤從白馬來英靈巳傑出誰識卿雲才","collection":"","collectiondesc":"","poemindex":15},{"author":"李嶠","charstyle":"近體詩","id":57573,"chapter":"卷三","chapternum":3,"title":"樓","titledesc":"","content":"百尺重城際千尋大道隈漢宫井榦起呉國落星開笛怨緑珠去簫隨弄玉來銷憂聊暇日誰識仲宣才","collection":"","collectiondesc":"","poemindex":16},{"author":"李嶠","charstyle":"近體詩","id":57574,"chapter":"卷三","chapternum":3,"title":"琴","titledesc":"","content":"隱士竹林隈英聲寳匣開風前緑綺弄月下白雲來淮海多為室梁岷舊作臺子期如可聴山水響餘哀","collection":"","collectiondesc":"","poemindex":17},{"author":"李嶠","charstyle":"近體詩","id":57575,"chapter":"卷三","chapternum":3,"title":"笛","titledesc":"","content":"羌笛寫龍聲長吟入夜清關山孤月下來向隴頭鳴逐吹梅花落含春栁色驚行觀向子賦坐憶舊隣情","collection":"","collectiondesc":"","poemindex":18},{"author":"李嶠","charstyle":"近體詩","id":57576,"chapter":"卷三","chapternum":3,"title":"舟","titledesc":"","content":"征棹三江暮連檣萬里迴相烏風際轉畫鷁浪前開羽客乘霞至仙人弄月來何當同傅説特展巨川材","collection":"","collectiondesc":"","poemindex":19},{"author":"李嶠","charstyle":"近體詩","id":57577,"chapter":"卷三","chapternum":3,"title":"帷","titledesc":"","content":"久閉先生户髙褰太守車羅將翡翠合錦逐鳳凰舒明月彈琴夜清風入幌初方知决勝策黄石受兵書","collection":"","collectiondesc":"","poemindex":20},{"author":"李嶠","charstyle":"近體詩","id":57578,"chapter":"卷三","chapternum":3,"title":"菱","titledesc":"","content":"鉅野韶光暮東平春溜通影揺江浦月香引棹歌風日色翻池上潭花發鏡中五湖多賞樂千里望難窮","collection":"","collectiondesc":"","poemindex":21},{"author":"李嶠","charstyle":"近體詩","id":57579,"chapter":"卷三","chapternum":3,"title":"桂","titledesc":"","content":"未值銀宫裏寧移玉殿幽枝生無限月花滿自然秋俠客條為馬仙人葉作舟願君期道術攀折可淹留","collection":"","collectiondesc":"","poemindex":22},{"author":"李嶠","charstyle":"近體詩","id":57580,"chapter":"卷三","chapternum":3,"title":"栁","titledesc":"","content":"楊栁鬱氤氳金堤總翠氛庭前花類雪樓際葉如雲列宿分龍影芳池寫鳳文短簫何以奏攀折為思君","collection":"","collectiondesc":"","poemindex":23},{"author":"李嶠","charstyle":"近體詩","id":57581,"chapter":"卷三","chapternum":3,"title":"桃","titledesc":"","content":"獨有成蹊處穠華發井傍山風凝笑臉朝露泫啼妝隱士顔應改仙人路漸長還欣上林苑千嵗奉君王","collection":"","collectiondesc":"","poemindex":24},{"author":"李嶠","charstyle":"近體詩","id":57582,"chapter":"卷三","chapternum":3,"title":"鳳","titledesc":"","content":"有鳥居丹穴其名曰鳳皇九苞應靈瑞五色成文章屢向秦樓側頻過洛水陽鳴岐今日見阿閣佇來翔","collection":"","collectiondesc":"","poemindex":25},{"author":"李嶠","charstyle":"近體詩","id":57583,"chapter":"卷三","chapternum":3,"title":"鶴","titledesc":"","content":"黄鶴逺聯翩從鸞下紫煙翺翔一萬里來去㡬千年巳憇青田側時遊丹禁前莫言空警露猶冀一聞天","collection":"","collectiondesc":"","poemindex":26},{"author":"李嶠","charstyle":"近體詩","id":57584,"chapter":"卷三","chapternum":3,"title":"馬","titledesc":"","content":"天馬本來東嘶驚御史驄蒼龍遥逐日紫燕迥追風明月來鞍上浮雲落蓋中得隨穆天子何假唐成公〈巨山詠物詩至百有二十首取財𢎞富用事精切㣲嫌有堆垜之病止采十七首具生動之趣者〉","collection":"","collectiondesc":"","poemindex":27},{"author":"李嶠","charstyle":"近體詩","id":57585,"chapter":"卷三","chapternum":3,"title":"奉和幸韋嗣立山莊侍宴應制","titledesc":"","content":"南洛師臣契東巗王佐居幽情遺紱冕宸眷屬樵漁制下峒山蹕恩迴灞水輿松門駐旌蓋薜幄引簪裾石磴平黄陸煙樓半紫虚雲霞仙路近琴酒俗塵疎喬木千齡外懸泉百丈餘崖深經鍊藥穴古舊藏書樹宿摶風鳥池潛縱壑魚寧知天子貴尚憶武侯廬","collection":"","collectiondesc":"","poemindex":28},{"author":"李嶠","charstyle":"近體詩","id":57586,"chapter":"卷三","chapternum":3,"title":"軍師凱旋自邕州順流舟中","titledesc":"","content":"鳴鞞入嶂口汛舸歴川湄尚想江陵陣猶疑下瀨師㟁迴帆影疾風逆鼓聲遲萍葉沾蘭槳林花拂桂旗弓鳴蒼隼落劍動白猿悲芳樹吟羌管幽篁入楚詞全軍多勝策無戰在明時寄謝山東妙長纓徒自欺","collection":"","collectiondesc":"","poemindex":29},{"author":"李嶠","charstyle":"近體詩","id":57587,"chapter":"卷三","chapternum":3,"title":"人日侍宴大明宫恩賜綵縷人勝應制","titledesc":"","content":"鳳城景色已含韶人日風光倍覺饒桂吐半輪迎此夜蓂開七葉應今朝魚猜水凍行猶澀鶯喜春熙弄欲嬌愧奉登髙揺彩翰欣逢御氣上丹霄","collection":"","collectiondesc":"","poemindex":30},{"author":"李嶠","charstyle":"近體詩","id":57588,"chapter":"卷三","chapternum":3,"title":"奉和初春幸太平公主南莊應制","titledesc":"","content":"主家山第接雲開天子春遊動地來羽騎㕘差花外轉霓旌揺曳日邊迴還將石溜調琴曲更取峯霞入酒杯鸞輅已辭烏鵲渚簫聲猶繞鳳凰臺","collection":"","collectiondesc":"","poemindex":31},{"author":"王適","charstyle":"古體詩","id":57589,"chapter":"卷三","chapternum":3,"title":"古别離","titledesc":"","content":"昔嵗驚楊栁髙樓悲獨守今年芳樹枝孤棲怨别離珠簾晝不捲羅幔曉長垂苦調琴先覺愁容鏡獨知頻年鴈度無消息罷却鴛文何用織夜還羅帳空有情春着裙腰自無力青軒桃李落紛紛紫庭蘭蕙日氛氲巳能顦顇今如此更復含情一待君","collection":"","collectiondesc":"","poemindex":32},{"author":"王適","charstyle":"近體詩","id":57590,"chapter":"卷三","chapternum":3,"title":"蜀中言懷","titledesc":"","content":"獨坐年將暮常懷志不通有時須問影無事則書空棄置如天外平生似夢中蓬心猶是客華髮欲成翁跡滯魂逾窘情乖路轉窮别離同夜月愁思隔秋風老少悲顔駟盈虚悟翟公時來不可問何用求童䝉","collection":"","collectiondesc":"","poemindex":33},{"author":"薛稷","charstyle":"古體詩","id":57591,"chapter":"卷三","chapternum":3,"title":"秋日還京陜西十里作","titledesc":"","content":"驅車越陜郊北顧臨大河隔河望鄉邑秋風水增波西登咸陽途日暮憂思多傅巖既紆鬱首山亦嵯峨操築無昔老採薇有遺歌客遊節回換人生能㡬何〈杜子美云少保有古風得之陜郊篇謂此作也〉","collection":"","collectiondesc":"","poemindex":34},{"author":"薛稷","charstyle":"近體詩","id":57592,"chapter":"卷三","chapternum":3,"title":"夜宴安樂公主新宅","titledesc":"","content":"秦樓宴喜月徘徊妓筵銀燭滿庭開坐中香氣排花出扇後歌聲逐酒來","collection":"","collectiondesc":"","poemindex":35},{"author":"崔液","charstyle":"古體詩","id":57593,"chapter":"卷三","chapternum":3,"title":"代春閨","titledesc":"","content":"江南日暖鴻始來栁條初碧葉半開玉關遥遥戍未迴金閨日夕生緑苔寂寂春花烟色暮簷燕雙雙落花度青樓明鏡晝無光紅帳羅衣徒自香妾恨十年長獨守君情萬里在漁陽","collection":"","collectiondesc":"","poemindex":36},{"author":"崔液","charstyle":"近體詩","id":57594,"chapter":"卷三","chapternum":3,"title":"上元夜","titledesc":"","content":"玉漏銅壺且莫催鐵關金鎖徹明開誰家見月能閒坐何處聞燈不看來","collection":"","collectiondesc":"","poemindex":37},{"author":"崔液","charstyle":"近體詩","id":57595,"chapter":"卷三","chapternum":3,"title":"上元夜","titledesc":"","content":"金勒銀鞍控紫騮玉輪珠幰駕青牛驂驛始散東城曲倐忽還來南陌頭","collection":"","collectiondesc":"","poemindex":38},{"author":"崔液","charstyle":"近體詩","id":57596,"chapter":"卷三","chapternum":3,"title":"上元夜","titledesc":"","content":"公子王孫意氣驕不論相識也相邀最憐長袖風前弱更賞新弦暗裏調","collection":"","collectiondesc":"","poemindex":39},{"author":"崔液","charstyle":"近體詩","id":57597,"chapter":"卷三","chapternum":3,"title":"上元夜","titledesc":"","content":"星移漢轉月將㣲露灑烟飄燈漸稀猶惜路傍歌舞處踟蹰相顧不能歸","collection":"","collectiondesc":"","poemindex":40},{"author":"長孫正隠","charstyle":"近體詩","id":57598,"chapter":"卷三","chapternum":3,"title":"晦日宴髙氏林亭同用華字","titledesc":"","content":"晦晩屬煙霞邀遊重嵗華歌鐘雖戚里林藪是山家細雨猶開日深池不漲沙淹留迷處所巖岫㡬重花","collection":"","collectiondesc":"","poemindex":41},{"author":"長孫正隠","charstyle":"近體詩","id":57599,"chapter":"卷三","chapternum":3,"title":"上元夜效小庾體同用春字〈并序〉","titledesc":"九谷帝畿三川奥域交風均露上分朱鳥之躔泝洛背河下鎖蒼龍之闕多近臣之第宅即瞰銅街有貴戚之樓臺自連金苑美人競出錦障如霞公子交馳雕鞍似月同遊洛浦疑尋税馬之津爭渡河橋似向牽牛之渚實昌年之樂事令節之佳遊者焉","content":"薄晚嘯遊人車馬亂驅塵月光三五夜燈熖一重春煙雲迷北闕簫管識南隣洛城終不閉更出小平津","collection":"","collectiondesc":"","poemindex":42},{"author":"李適","charstyle":"古體詩","id":57600,"chapter":"卷三","chapternum":3,"title":"答宋十一崖口五渡見贈","titledesc":"","content":"聞君訪逺山躋險造幽絶渺然青雲境觀竒彌年月登嶺亦泝谿孤舟事沿越崿嶂傳彩翠崕磴互欹缺石林上攢藂金澗下明滅捫壁窺丹井梯苔瞰乳穴忽枉巖中贈對翫未嘗輟殷勤獨徃事委曲鍊藥説邀余名山期從爾泛海澨嵗晏秉宿心斯言非徒設","collection":"","collectiondesc":"","poemindex":43},{"author":"李適","charstyle":"近體詩","id":57601,"chapter":"卷三","chapternum":3,"title":"遊禁苑幸臨渭亭遇雪應制","titledesc":"","content":"長樂喜春歸披香愛雪霏花從銀閣度絮繞玉牕飛寫曜銜天藻呈祥拂御衣上林紛可望無處不光輝","collection":"","collectiondesc":"","poemindex":44},{"author":"李適","charstyle":"近體詩","id":57602,"chapter":"卷三","chapternum":3,"title":"奉和送金城公主應制","titledesc":"","content":"絳河從逺聘青海赴和親月作臨邊曉花為度隴春主歌悲顧鶴帝策重安人獨有瓊簫去悠悠思錦輪","collection":"","collectiondesc":"","poemindex":45},{"author":"李適","charstyle":"近體詩","id":57603,"chapter":"卷三","chapternum":3,"title":"人日宴大明宫恩賜綵縷人勝應制","titledesc":"","content":"朱城待鳳韶年至碧殿疏龍淑氣來寳帳金屏人已帖圖花學鳥勝初裁林香近接宜春苑山翠遥添獻壽杯向夕慿髙風景麗天文垂曜象昭回","collection":"","collectiondesc":"","poemindex":46},{"author":"李適","charstyle":"近體詩","id":57604,"chapter":"卷三","chapternum":3,"title":"奉和春日幸望春宫應制","titledesc":"","content":"玉輦金輿天上來花園西望錦屏開輕絲半拂朱門栁細纈全披畫閣梅舞蝶飛行飄御席鶯歌度曲繞仙杯聖詞今日光輝滿漢主秋風莫道才","collection":"","collectiondesc":"","poemindex":47},{"author":"李適","charstyle":"近體詩","id":57605,"chapter":"卷三","chapternum":3,"title":"奉和立春遊苑迎春","titledesc":"","content":"金輿翠輦迎嘉節御苑仙宫待獻春淑氣初銜梅色淺條風半拂栁牆新天杯慶壽齊南嶽聖藻光輝動北辰稍覺披香歌吹近龍驂日暮下城闉","collection":"","collectiondesc":"","poemindex":48},{"author":"李適","charstyle":"近體詩","id":57606,"chapter":"卷三","chapternum":3,"title":"帝幸興慶池戲競渡應制","titledesc":"","content":"拂霧金輿丹斾轉凌晨黼帳碧池開南山倒影從雲落北澗揺光寫溜迴急槳爭標排荇度輕帆截浦觸荷來横汾宴鎬歡無極歌舞年年聖壽杯","collection":"","collectiondesc":"","poemindex":49},{"author":"李適","charstyle":"近體詩","id":57607,"chapter":"卷三","chapternum":3,"title":"侍宴安樂公主莊應制","titledesc":"","content":"平陽金牓鳳凰樓沁水銀河鸚鵡洲綵仗遥臨丹壑裏仙輿暫幸緑亭幽前池錦石蓮花豔後嶺香鑪桂蘂秋貴主稱觴萬年壽還輕漢武濟汾遊","collection":"","collectiondesc":"","poemindex":50},{"author":"李適","charstyle":"近體詩","id":57608,"chapter":"卷三","chapternum":3,"title":"餞唐永冒赴任東都〈自尚書郎為令〉","titledesc":"","content":"聞道飛鳬向洛陽翩翩矯翮度文昌因聲寄意三花樹少室巖前㡬過香〈自注云有田在少室不見十年矣〉","collection":"","collectiondesc":"","poemindex":51},{"author":"許景先","charstyle":"古體詩","id":57609,"chapter":"卷三","chapternum":3,"title":"折栁篇","titledesc":"","content":"春色東來渡灞橋青門垂栁百千條垂栁西連建章路漢家禁苑紛無數縈花始徧合歡枝遊絲半罥相思樹秦樓初日照南隅柔條垂緑映金鋪寳釵新梳𩭏髩髻錦帶交垂連理襦自憐栁塞淹戎幕銀燭長啼愁夢著芳樹朝催玉管新春風夜染羅衣薄城頭楊栁已如絲今年花落去年時折芳逺寄相思曲為惜容華難再持","collection":"","collectiondesc":"","poemindex":52},{"author":"許景先","charstyle":"近體詩","id":57610,"chapter":"卷三","chapternum":3,"title":"陽春怨","titledesc":"","content":"紅樹曉鶯啼春風暖翠閨雕籠薫繡被珠履踏金隄芍藥花初吐菖蒲葉正齊藁砧當此日行役向遼西","collection":"","collectiondesc":"","poemindex":53},{"author":"于季子","charstyle":"近體詩","id":57611,"chapter":"卷三","chapternum":3,"title":"詠漢髙祖","titledesc":"","content":"百戰方夷項三章且代秦功歸蕭相國氣盡戚夫人","collection":"","collectiondesc":"","poemindex":54},{"author":"劉允濟","charstyle":"近體詩","id":57612,"chapter":"卷三","chapternum":3,"title":"怨情","titledesc":"","content":"玉關芳信㫁蘭閨錦字新愁來不自抑念切巳含嚬虚牖風驚夢空牀月厭人歸期倘可促勿度栁園春","collection":"","collectiondesc":"","poemindex":55},{"author":"韋承慶","charstyle":"古體詩","id":57613,"chapter":"卷三","chapternum":3,"title":"折楊栁","titledesc":"","content":"萬里邊城地三春楊栁節葉似鏡中眉花如關外雪征人逺鄉思倡婦髙樓别不忍擲年華含情寄攀折","collection":"","collectiondesc":"","poemindex":56},{"author":"韋承慶","charstyle":"近體詩","id":57614,"chapter":"卷三","chapternum":3,"title":"南行别弟","titledesc":"","content":"澹澹長江水悠悠逺客情落花相與恨到地一無聲","collection":"","collectiondesc":"","poemindex":57},{"author":"韋承慶","charstyle":"近體詩","id":57615,"chapter":"卷三","chapternum":3,"title":"江樓","titledesc":"","content":"獨酌芳春酒登樓巳半曛誰驚一行雁衡㫁過江雲","collection":"","collectiondesc":"","poemindex":58},{"author":"韋嗣立","charstyle":"近體詩","id":57616,"chapter":"卷三","chapternum":3,"title":"自湯還都經龍門北谿贈張左丞崔禮部崔光禄〈并序〉","titledesc":"僕自湯還都經龍門北谿莊宿張左丞崔禮部崔光禄並枉垂光顧數公宿敦道義雅尚林壑謂急於幽尋故此命駕遂不知别有勝賞偶然相過寒暄未周神意巳徃雲霞之致蔑而不存逸轡放驅清塵徒企耿歎不巳而贈是詩","content":"棲閒有愚谷好事枉朝軒樹接前驅擁巖傳後騎喧褰簾出野院植杖𠉀柴門既拂林下席仍攜池上樽深期契幽賞實謂展歡言末眷誠未易佳遊時更敦俄看嘯儔侣各巳共飛鶱延睇盡朝日長懷通夜魂空聞岸竹動徒見浦花繁多愧春鶯曲相求意獨存","collection":"","collectiondesc":"","poemindex":59},{"author":"韋嗣立","charstyle":"近體詩","id":57617,"chapter":"卷三","chapternum":3,"title":"偶遊龍門北溪忽懷驪山别業因以言志示弟淑奉呈諸大寮","titledesc":"","content":"幽谷杜陵邊風烟别㡬年偶來伊水曲溪嶂覺依然傍浦憐芳樹尋崕愛緑泉嶺雲隨馬足山鳥向人前地合心俱静言因理自玄短才叨重寄尸禄愧妨賢每挹挂冠侣思從初服旋稻粱仍欲報嵗月坐空捐助岳無纎塊輸溟謝末涓還悟北轅失方求南澗田","collection":"","collectiondesc":"","poemindex":60},{"author":"韋嗣立","charstyle":"近體詩","id":57618,"chapter":"卷三","chapternum":3,"title":"酬崔光禄冬日述懷贈答〈并序〉","titledesc":"光禄崔卿公懷通識濟時良具材器耽圖籍愛林泉不遺琴詠門多長者善與人交僕忝臺閣早經聨事雖幸揖風采而不接殷勤崔公以雅道自居未嘗至偃之室及僕積抱羸疾屢期放退朝廷恩假職以優閒多取急歸林服餌為事門堪羅雀庭見狎鷗崔公則多存訪不避風雨方知向時迹也今晨情也蘭菊春秋自芳竹栢嵗寒無變僕敬之重之故不能忘也嘗談及詞翰頗申掎摭忽枉贈章因以投報云爾","content":"亭伯負髙名羽儀稱上京魏珠能燭乘秦璧許連城六月飛將逺三冬學巳精洛陽推賈誼江夏貴黄瓊推演中都術旋㕘河尹聲累遷登御府移拜踐名卿庭聚歌鐘麗門羅棨㦸榮鸚杯飛廣席獸火列前楹散誕林園意殷勤敬愛情無容抱衰疾良宴每招迎契得心逾重言忘道益真相朂忠義節共談詞賦英雕蟲曾靡棄白鳳巳先鳴光接神愈駭音來味不成短歌甘自思鴻藻彌難清東里方希潤西河敢竊明厚誣空見迫喪徳豈無誠端守宫闈地寒煙朝暮平顧才無術淺懷器識憂盈月下對雲闕風前聞夜更昌年雖共偶歡㑹此難并為憐漳浦曲沈痼有劉楨","collection":"","collectiondesc":"","poemindex":61},{"author":"東方虬","charstyle":"近體詩","id":57619,"chapter":"卷三","chapternum":3,"title":"昭君怨","titledesc":"","content":"漢道方全盛朝廷足武臣何須薄命妾辛苦事和親","collection":"","collectiondesc":"","poemindex":62},{"author":"東方虬","charstyle":"近體詩","id":57620,"chapter":"卷三","chapternum":3,"title":"昭君怨","titledesc":"","content":"掩淚辭丹鳳銜悲向白龍單于浪驚喜無復舊時容","collection":"","collectiondesc":"","poemindex":63},{"author":"東方虬","charstyle":"近體詩","id":57621,"chapter":"卷三","chapternum":3,"title":"昭君怨","titledesc":"","content":"北地無花草春來不似春自然衣帶緩非是為腰身","collection":"","collectiondesc":"","poemindex":64},{"author":"張柬之","charstyle":"近體詩","id":57622,"chapter":"卷三","chapternum":3,"title":"出塞","titledesc":"","content":"俠客重恩光驄馬飾金裝瞥聞傳羽檄馳突救邊荒歙野山川動囂天旌斾揚呉鈎明似月楚劍利如霜電㫁衝邊塞風飛出洛陽轉戰磨笄谷横行戴斗鄉手擒郅支長面縛谷蠡王將軍占太白小婦怨流黄騕褭青絲騎娉婷紅粉糚三春鶯度曲八月雁成行誰堪坐愁思羅䄂拂空牀","collection":"","collectiondesc":"","poemindex":65},{"author":"陳嘉言","charstyle":"近體詩","id":57623,"chapter":"卷三","chapternum":3,"title":"上元夜效小庾體","titledesc":"","content":"今夜可憐春河橋多麗人寳馬金為絡香車玉作輪連手窺潘掾分頭看洛神重城自不掩出向小平津","collection":"","collectiondesc":"","poemindex":66}]